<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02650">
  <teiHeader>
    <fileDesc>
      <titleStmt>
        <title>Illegala vapen</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2650 av Beatrice Ask m.fl. (M, C, FP, KD)</title>
          <idno type="rdwebb">H3022650</idno>
          <rs type="number">2650</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022650/text</ref>
          <ref type="dokument_url_html">http://data.riksdagen.se/dokument/H3022650</ref>
          <ref type="dokumentstatus_url_xml">http://data.riksdagen.se/dokumentstatus/H3022650</ref>
          <ref type="docx">http://data.riksdagen.se/fil/365D7CAC-7964-4839-BF79-29EA98C032BE</ref>
          <ref type="pdf">http://data.riksdagen.se/fil/FC3572AF-9BAD-4DE6-806B-5BA5961A76E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4FAWj8t65YwyjyMt9YwMKU" type="signed"/>
        <correspContext corresp="i-4FAWj8t65YwyjyMt9YwMKU">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction type="submitted" xml:id="i-4kJQ3cKVDuFnCjZXJvGnjL">
          <date when="2015-10-06"/>
          <time when="14:18:01"/>
        </correspAction>
        <correspAction type="referred" xml:id="i-QF8GyTfnpHRNeQ4XdG98Nd">
          <date when="2015-10-13"/>
        </correspAction>
        <correspAction type="assigned" xml:id="i-A9AhHVnonb5kUUMdLGH2Z7">
          <date when="2016-07-19"/>
          <time when="10:00:16"/>
        </correspAction>
        <correspContext corresp="i-A9AhHVnonb5kUUMdLGH2Z7">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-5N5vvqJ7WQrhdBpPrgNmRd"/>
        <correspContext corresp="i-5N5vvqJ7WQrhdBpPrgNmRd">
          <ref type="uppgift">2015/16:FöU11</ref>
          <ref type="ref_dok_id">H301FöU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU11</ref>
          <ref type="ref_dok_titel">Genomförande av det omarbetade direktivet om explosiva varor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QkYnCh2eCiwtV4axrKA7RG"/>
        <correspContext corresp="i-QkYnCh2eCiwtV4axrKA7RG">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2650 av Beatrice Ask m.fl. (M, C, FP, KD) Illegala vapen</div>
      </div>
      <div type="motBody">
        <div type="motProposal" subtype="förslag">
          <head xml:id="i-KxRbko4gci5zRFe54m92Ew">
            Förslag till riksdagsbeslut
          </head>
          <list style="ol">
            <item xml:id="i-DiE3Vv2woPF8M2ayBw6ZXN">
              Riksdagen ställer sig bakom det som anförs i motionen om att
              se över den straffrättsliga påföljden för den som innehar ett
              olicensierat konverterat gasvapen och tillkännager detta för regeringen.
            </item>
            <item xml:id="i-Pugok5wQXEWscc6J1wwg7c">
              Riksdagen ställer sig bakom det som anförs i motionen om att
              ta initiativ till att genomföra en harmoniserad lagstiftning inom
              Europeiska unionen vad gäller deaktiverade vapen och tillkännager
              detta för regeringen.
            </item>
            <item xml:id="i-9ot1pCfn7QR7mreZUPG2KP">
              Riksdagen ställer sig bakom det som anförs i motionen om ett
              nytt gemensamt vapenuppdrag för Tullverket och polisen och tillkännager
              detta för regeringen.
            </item>
            <item xml:id="i-EHuNPhjJvQC2rwnsffor4g">
              Riksdagen ställer sig bakom det som anförs i motionen om en kartläggning
              av explosiva sprängämnen i kriminella sammanhang och att se över
              lagstiftningen som omfattar handgranater och tillkännager detta
              för regeringen.
            </item>
            <item xml:id="i-WkBgu13zqgxKghUeT359z">
              Riksdagen ställer sig bakom det som anförs i motionen om att
              kriminalisera försök och stämpling till vapenbrott och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-D42SRja1SDG8ZVvyavx666">
            Motivering
          </head>
          <p xml:id="i-Y52cmRT76QbSHCgCJFKpua">
            De senaste åren har det blivit alltmer vanligt med skjutningar
            i offentlig miljö. Polisen bedömer att kriminella individer använder
            skjutvapen i större utsträckning än tidigare. Konverterade skjutvapen,
            sprängämnen och automatvapen har blivit vanligare. Våldet från
            kriminella aktörer ökar både i omfattning och grovhet. Det är
            med andra ord fler personer som är mer benägna att använda våld
            samtidigt som våldet blir grövre. Det är inte sällan som det är
            personliga konflikter som leder till grovt våld, även i offentliga
            miljöer. Användandet av grovt våld blir också vanligare bland
            yngre.
          </p>
          <p xml:id="i-QL7AWZEFauizneCMtjzBzD">
            Vi har under den senaste tiden kunnat se att rena avrättningar
            förekommer. Problemet är i huvudsak koncentrerat till de tre storstadsområdena,
            men en liknande utveckling tycks ske även i andra delar av landet.
            I till exempel Linköping och Örebro förekom det skjutningar som
            ledde dödsfall och personskador under 2014.
          </p>
          <p xml:id="i-T1Zyafwf8M8uW33UxPHsDa">
            Hantering av både narkotika och vapen är vanligt inom de kriminella
            nätverken och hanteringen underlättas av att individerna har ett
            välutvecklat internationellt kontaktnät. Kontaktnätet i utlandet
            underlättar också för kriminella individer med ursprung i en viss
            region att smuggla narkotika och vapen. Det finns nätverk som
            har kapacitet att smuggla stora volymer vapen.
          </p>
          <p xml:id="i-2t6kuTgjAo9BxadghaQTxx">
            För alliansregeringen var det mycket viktigt att sätta in åtgärder
            för att komma till rätta med problemen med illegala vapen. Bland
            annat genomfördes straffskärpningar för olaga vapeninnehav, två
            vapenamnestier, och polisen och tullen fick ett gemensamt uppdrag
            att kartlägga förekomsten av illegala vapen och FN:s vapenprotokoll
            genomfördes i svensk rätt. Detta arbete måste fortsätta.
          </p>
          <p xml:id="i-LhgpgQawjSmW4Dgc8m74Z">
            I Polisens rapport om organiserad brottslighet 2015 konstaterar
            polisen att den ökande våldsanvändningen är ett av de största
            problemen kopplade till organiserad brottslighet. Polisen bedömer
            att kriminella även i fortsättningen i ökad utsträckning kommer
            att använda skjutvapen, vilket leder till en ökad efterfrågan
            på illegala skjutvapen. Kriminella tycks vara likgiltiga inför
            konsekvenserna att använda skjutvapen, vilket innebär en fara
            för medborgarna. Polisen gör bedömningen att den ökande våldsanvändningen
            hos kriminella, tillsammans med en ökad benägenhet att använda
            skjutvapen och sprängmedel, riskerar att bli ett av de större
            problem polisen har att hantera.
          </p>
          <p xml:id="i-LGXpunwosM7gEU4eQGiNey">
            Under förra riksmötet lämnade riksdagen tre tillkännagivanden
            till regeringen angående illegala vapen. Det första tillkännagivandet
            handlade om att undanröja de negativa konsekvenserna av att den
            inomeuropeiska märkningen tas bort. Detta ska ske genom att regeringen
            ska ta initiativ till åtgärder inom EU för att skapa spårbarhet
            för vapen som det handlas med inom EU. Det andra tillkännagivandet
            uppmanade regeringen att se till att det införs ett digitalt vapenhandlarregister
            som är integrerat med polisens vapenregister. Det tredje handlade
            om att regeringen bör se till att det införs ett digitaliserat
            arkivsystem för vapendeklarationer i syfte att underlätta för
            vapenhandlare att deklarera permanent in- och utförsel av vapen
            till och från landet.
          </p>
          <p xml:id="i-HM6XUxhq8tuauVhq2JVzXb">
            Det är nu angeläget att regeringen följer upp tillkännagivandena
            och snarast vidtar åtgärder i enlighet med dessa.
          </p>
          <head type="h3" xml:id="i-J4Qv1UMCJnAuMZBRUKEYQr">
            Illegala vapen och beställning över internet
          </head>
          <p xml:id="i-8HdE5LKGVxQ8yq6NsUgXv2">
            I den redovisning som lämnades i oktober 2014 av det gemensamma
            uppdrag som alliansregeringen gav till polisen och Tullverket
            uppges att västra Balkan fortfarande är en betydande källa för
            illegala skjutvapen i Sverige. Vapenbeslag som gjorts i Österrike,
            Slovenien, Ungern och Serbien visar att smugglingen från den regionen
            fortsätter. Det är sällan som Polisen eller Tullverket beslagtar
            skjutvapen som är helt nya eller från de större fabrikanterna.
            Tullverket har under det senaste året framför allt gjort vapenbeslag
            i resandeflödet från östra Europa: Bulgarien, Tjeckien, Slovakien
            och Baltikum, liksom från Tyskland. Många vapen eller vapendelar
            importeras från USA till EU, inte sällan via beställningar på
            internet, vilket medför att ett stort inflöde finns i post- och
            kurirsändningar.
          </p>
          <p xml:id="i-Vc49N8KXHr7sv7fkgnLiNw">
            Myndigheterna uppger att den inomeuropeiska smugglingen av just
            dessa importerade skjutvapen är mer omfattande än vad som tidigare
            var känt. Problemen med olika varianter av icke skarpa skjutvapen
            såsom gasvapen, deaktiverade vapen samt vapendelar har accentuerats
            under det senaste året.
          </p>
          <head type="h3" xml:id="i-ApJCjHg2nTk4eUGLLxGA63">
            Arbetet inom EU
          </head>
          <p xml:id="i-LxCYKAhby4gdtTDU3bYMYV">
            EU:s medlemsstater ska, enligt Europaparlamentets och rådets
            direktiv 2008/51/EG om ändring av rådets direktiv 91/477/EEG om
            kontroll av förvärv och innehav av vapen (ändringsdirektivet),
            för att kunna identifiera och spåra alla monterade skjutvapen,
            kräva att varje vapen förses med viss märkning i samband med tillverkningen.
            De ska vidare se till att varje enskild förpackning med komplett
            ammunition märks. Om ett skjutvapen förs över från en statlig
            depå till permanent civilt bruk ska medlemsstaterna se till att
            vapnet förses med en lämplig unik märkning som gör att det är
            lätt att identifiera från vilket land överföringen skett. I ingressen
            till ändringsdirektivet anges att dess syfte bland annat är att
            anpassa vapendirektivet till bestämmelserna i FN:s vapenprotokoll
            för att möjliggöra gemenskapens anslutning till protokollet.
          </p>
          <p xml:id="i-UGZwBAbx1UVhYhM7E2Va2y">
            Det saknas bestämmelser i ändringsdirektivet som motsvarar vapenprotokollets
            krav om märkning vid import av skjutvapen. I samband med en utvärdering
            av vapendirektivet under 2014 har Europeiska kommissionen föreslagit
            vissa åtgärder för att bland annat förbättra spårbarheten för
            vapen. Några åtgärder som behandlas är möjligheten att harmonisera
            medlemsstaternas bestämmelser om märkning med mera och möjligheten
            att länka samman de olika medlemsstaternas nationella vapenregister.
          </p>
          <p xml:id="i-Lbx51GGKBrPTKYThuWtttE">
            Det finns risker med den avreglering av kraven på märkning av
            vapen vid införsel som följer av proposition 2014/15:108 Några
            ändringar i vapenlagen, som tidigare har antagits av riksdagen.
            Riksdagen har tillkännagivit för regeringen att den bör ta initiativ
            till åtgärder inom Europeiska unionen för att skapa spårbarhet
            för vapen som det handlas med inom unionen. Det är av stor vikt
            att undanröja de negativa konsekvenserna av att kravet på märkning
            vid införsel från en annan medlemsstat tas bort, och därför bör
            initiativ tas till åtgärder inom EU för att skapa spårbarhet för
            dessa vapen.
          </p>
          <p xml:id="i-XtBw3ixLQty7imvrRZa898">
            De konverterade gaspistolerna är billiga och lättillgängliga
            skjutvapen och utgör ett problem för länder inom hela EU. Gaspistoler
            är ofta identiska med skarpa pistoler och kan modifieras på ett
            sätt som gör att de blir att betrakta som licenspliktiga skjutvapen.
            Både polisen och Tullverket uppger att de har uppmärksammat ett
            markant ökat antal beslag av gaspistoler i originalutförande av
            just de modeller som är vanligast i konverterat skick i Sverige.
            Tullverket har de senaste åren gjort ett större antal beslag av
            bland annat gaspistoler i post- och kurirflödet. Det har i regel
            handlat om enstaka gasvapen i originalskick som beställts via
            webbsidor från andra EU-länder.
          </p>
          <p xml:id="i-FD4vYg2VJXdYhJ5BbQQbVq">
            För att komma till rätta med problematiken krävs en samsyn inom
            EU om att gasvapen ska vara licenspliktiga i hela unionen. Vi
            menar att innehav av ett olicensierat konverterat gasvapen inte
            ger ett kännbart eller avskräckande straff i Sverige. Därför bör
            den straffrättsliga påföljden för den som innehar ett olicensierat
            konverterat gasvapen ses över.
          </p>
          <head type="h3" xml:id="i-DKrWa45G9beMguq2yuxdcV">
            Deaktiverade vapen
          </head>
          <p xml:id="i-SyeVLUFf1SUeJSjPrGXy9v">
            I sina redovisningar till regeringen har polisen och Tullverket
            framhållit deaktiverade skjutvapen, det vill säga skjutvapen som
            försatts i obrukbart skick alternativt endast kan användas med
            lös ammunition, som ett potentiellt problem. I Sverige är ett
            deaktiverat vapen fortfarande tillståndspliktigt enligt vapenlagen.
          </p>
          <p xml:id="i-VKHSvw1ZBBEhMG1EKojkgS">
            Under perioden februari 2013 till augusti 2014 har Tullverket
            vid sju olika tillfällen beslagtagit sammanlagt 34 deaktiverade
            skjutvapen, varav 17 automatvapen och ett flertal pistoler, revolvrar
            och gevär. Det har bedömts att vapnen relativt enkelt skulle gå
            att reaktivera eller återställa så att det går att skjuta skarp
            ammunition med dem. Bland de misstänkta återfanns ett flertal
            personer som är dömda för grova brott. Grundproblematiken med
            deaktiverade vapen är densamma som för gasvapen. Det är en handel
            som bedrivs fritt inom EU på grund av skilda regelverk mellan
            länderna. Alliansen vill genomföra en harmoniserad lagstiftning
            inom Europeiska unionen vad gäller deaktiverade vapen.
          </p>
          <head type="h3" xml:id="i-TFCkMQXEJsu5amVfkF52Q2">
            Tunga sprängämnen
          </head>
          <p xml:id="i-NyBj1bCpqq9eqrSgKLJwx9">
            Trots att tryggheten i Sverige har ökat under de senaste åren
            finns det fortsatta stora utmaningar. Tung gängkriminalitet, skjutningar
            på öppen gata och användandet av handgaranter är allvarligt och
            oacceptabelt. Grovt kriminella utsätter andra människor för stor
            fara. Det är en utveckling som måste brytas och som kräver kraftfulla
            åtgärder.
          </p>
          <p xml:id="i-5fdQWkxqY2jYhsHidtfBqb">
            Det är viktigt att vidta alla nödvändiga åtgärder för att stoppa
            tillgången på explosiva ämnen, såsom handgranater. I dag klassas
            handgranater som explosiva ämnen och inte som vapen. Det finns
            anledning att se över det regelverket och utreda om handgranater
            bör klassas på ett annat sätt än i dag och därigenom göra det
            enklare för tullen att stoppa införseln, och för polis och rättsväsen
            att lagföra de som använder sådana i kriminella sammanhang.
          </p>
          <p xml:id="i-NnABwo9VZaQSP88ryjxr9S">
            Varje skottlossning och varje explosion är mycket allvarlig.
            Vi vill göra en kartläggning av problematiken med explosiva ämnen
            i kriminella sammanhang och även se över lagstiftningen som omfattar
            handgranater.
          </p>
          <head type="h3" xml:id="i-VJTJfRjKVWCBeoNqxoZscU">
            Gemensamt vapenuppdrag
          </head>
          <p xml:id="i-2m9yeUcSWm4zwHZ8nP15oc">
            I juni 2011 gav alliansregeringen Rikspolisstyrelsen och Tullverket
            i uppdrag att minska införseln av illegala skjutvapen till Sverige.
            Uppdraget förnyades i december 2012 och avslutades 2014. Under
            uppdraget genomfördes gemensamma kontrollinsatser vid gränspassager,
            och myndigheterna samarbetade bland annat i ett antal förundersökningar.
            En rad inspektioner och revisioner genomfördes även hos vapenhandlare.
          </p>
          <p xml:id="i-VzmVaMRW3QcnFUHECHnGxM">
            Samarbetet mellan polisen och Tullverket innebar ett viktigt
            utbyte av kunskaper och erfarenheter mellan myndigheterna och
            de utvecklade bland annat en gemensam kontrollstrategi och rutiner
            för underrättelseutbyte. En förutsättning för att bekämpa vapensmuggling
            är att säkerställa att myndigheterna både nationellt och internationellt
            samarbetar och delar information. Det internationella arbetet
            har också stärkts, framför allt genom att skjutvapen sedan 2014
            är ett prioriterat brottsområde inom EU. Polisen och Tullverket
            behöver även fortsättningsvis arbeta nära varandra och därför
            bör ett nytt gemensamt vapenuppdrag ges till dessa myndigheter.
          </p>
          <head type="h3" xml:id="i-maEno7HLkpitHoDaEmdHh">
            Försök, förberedelse och stämpling till vapenbrott
          </head>
          <p xml:id="i-No6aUkZpwEB1CQq8fbJMcr">
            Det behövs ett utvidgat straffansvar för vissa typer av brott
            som kan antas vara särskilt vanligt förekommande inom ramen för
            den grova organiserade brottsligheten. Det rör sig framför allt
            om brott med hot- eller våldsinslag samt om olika former av ekonomisk
            brottslighet. Vapenbrott tillsammans med till exempel övergrepp
            i rättssak eller grov utpressning är exempel på brott som förekommer
            inom den grova organiserade brottsligheten och som måste tas på
            största allvar.
          </p>
          <p xml:id="i-8cYkkm2b6a7h9JUDJScdEo">
            Alliansregeringen tillsatte utredningen om skärpta straffrättsliga
            åtgärder mot organiserad brottslighet, vars slutbetänkande presenterades
            2014. Ett av förslagen i utredningen var att kriminalisera stämpling
            till grovt och synnerligen grovt vapenbrott. Försök, förberedelse
            och stämpling till grovt och synnerligen grovt vapenbrott bör
            kriminaliseras som ett led i kampen mot den organiserade brottsligheten.
          </p>
        </div>
        <div type="motSignatures">
          <list>
            <item xml:id="i-X9YkbDacRysCxErs6Yjv1F" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-MoaqkB3LtyBfBKCog4cn9U" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-FVojpukt9yNN8bDNURpz99" who="i-Kn2C4HPwWcqbEgtUtWTc5F">
              Roger Haddad (FP)
            </item>
            <item xml:id="i-QRVzjUC3VyDSMnM4yQNLNt" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
