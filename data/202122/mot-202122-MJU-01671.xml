<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-01671">
  <teiHeader>
    <fileDesc>
      <titleStmt>
        <title>Syresätt svenskt vattenbruk</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1671 av Johan Hultberg (M)</title>
          <idno type="rdwebb">H9021671</idno>
          <rs type="number">1671</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9021671/text</ref>
          <ref type="dokument_url_html">http://data.riksdagen.se/dokument/H9021671</ref>
          <ref type="dokumentstatus_url_xml">http://data.riksdagen.se/dokumentstatus/H9021671</ref>
          <ref type="docx">http://data.riksdagen.se/fil/A52633D8-817B-4673-9B22-800FD3B0B42F</ref>
          <ref type="pdf">http://data.riksdagen.se/fil/C2F6C1AE-D531-4A84-B04A-5DE3CFE2DEF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LWKesWWm3Brw4AsCHYcUDt" type="signed"/>
        <correspContext corresp="i-LWKesWWm3Brw4AsCHYcUDt">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction type="submitted" xml:id="i-2nfuiFCzxoXgGv1kHGupdZ">
          <date when="2021-09-30"/>
          <time when="16:47:13"/>
        </correspAction>
        <correspAction type="reviewed" xml:id="i-5LQiLTsuBt7ayFs78KTSxw">
          <date when="2021-09-30"/>
          <time when="19:41:55"/>
        </correspAction>
        <correspAction type="referred" xml:id="i-MeQJ3JjMWWjzjQUtM5zWZL">
          <date when="2021-10-14"/>
        </correspAction>
        <correspAction type="assigned" xml:id="i-8r7AyA7qiRs91Ay5yLNmaU">
          <date when="2022-10-05"/>
          <time when="11:27:25"/>
        </correspAction>
        <correspContext corresp="i-8r7AyA7qiRs91Ay5yLNmaU">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-GUg8Du2wR5gtNQbB7mosfg"/>
        <correspContext corresp="i-GUg8Du2wR5gtNQbB7mosfg">
          <ref type="uppgift">2021/22:MJU22</ref>
          <ref type="ref_dok_id">H901MJU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU22</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YGvrJUKV85hoa5GsXEBufT"/>
        <correspContext corresp="i-YGvrJUKV85hoa5GsXEBufT">
          <ref type="uppgift">2021/22:MJU17</ref>
          <ref type="ref_dok_id">H901MJU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU17</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-G6fRAC8wusEdrGcQTeb8oF"/>
        <correspContext corresp="i-G6fRAC8wusEdrGcQTeb8oF">
          <ref type="uppgift">2021/22:MJU23</ref>
          <ref type="ref_dok_id">H901MJU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU23</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-S2EE3B1uvyokMBowg4WBvb"/>
        <correspContext corresp="i-S2EE3B1uvyokMBowg4WBvb">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:1671 av Johan Hultberg (M) Syresätt svenskt vattenbruk</div>
      </div>
      <div type="motBody">
        <div type="motProposal" subtype="förslag">
          <head xml:id="i-Smrif3dF1PiiRSgwDi2kfm">
            Förslag till riksdagsbeslut
          </head>
          <list style="ol">
            <item xml:id="i-We1yrgwrgHSypXiyLtjMNk">
              Riksdagen ställer sig bakom det som anförs i motionen om ett
              kunskapslyft avseende vattenbruk och tillkännager detta för regeringen.
            </item>
            <item xml:id="i-PqE47wpNaMk1ZjEByKfRPv">
              Riksdagen ställer sig bakom det som anförs i motionen om ökad
              samordning mellan myndigheter och tillkännager detta för regeringen.
            </item>
            <item xml:id="i-SmY8nqpkkozYn8j3g3YT4e">
              Riksdagen ställer sig bakom det som anförs i motionen om förändrad
              instruktion till Havs- och vattenmyndigheten och tillkännager
              detta för regeringen.
            </item>
            <item xml:id="i-2zAbhMhdtgakQ1UPtU97iV">
              Riksdagen ställer sig bakom det som anförs i motionen om en översyn
              av implementeringen av EU:s ramdirektiv för vatten och tillkännager
              detta för regeringen.
            </item>
            <item xml:id="i-GjkpRBJzMiQzWSJaAP8GY6">
              Riksdagen ställer sig bakom det som anförs i motionen om ändring
              av miljöbalkens 11 kap. 11 § och tillkännager detta för regeringen.
            </item>
            <item xml:id="i-2hrGYBbJZn7JoRb6CTBLx5">
              Riksdagen ställer sig bakom det som anförs i motionen om förstärkt
              forskning avseende havsbaserad vindkraft och dess påverkan på
              havets ekologi och andra näringar och tillkännager detta för regeringen.
            </item>
            <item xml:id="i-Am3ovNqPsAo9BNRNSEgyTE">
              Riksdagen ställer sig bakom det som anförs i motionen om att
              på ett tidigt plan involvera vattenbruket i processer med att
              peka ut områden lämpliga för havsbaserad vindkraft och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MGJhC6zU5iTXWfDkHVRTPr">
            Motivering
          </head>
          <p xml:id="i-KrVM5wC1zx7GBCHcokkEcu">
            Med över 200 mil kust och nära 100 000 sjöar har Sverige en fantastisk
            resurs för vattenbruk. Byråkrati, föråldrad lagstiftning, överimplementering
            av EU-direktiv liksom brist på politiskt ledarskap bromsar dock
            framväxten av en näring som både kan skapa jobb och bidra till
            en bättre miljö.
          </p>
          <p xml:id="i-R5q44MXBNmZa5nBHU4hRpt">
            Strategin Svenskt vattenbruk – en grön näring på blå åkrar arbetades
            fram 2012 och sträckte sig fram till 2020. Konkret har dessvärre
            lite hänt under dessa år för att förverk­liga visionens målsättning
            om ett växande vattenbruk som producerar bra mat och samtidigt
            skapar sysselsättning. Swemarc, som är ett nationellt centrum
            för marin vattenbruksforskning vid Göteborgs universitet, konstaterar
            i en rapport från 2018 att många av de problem som dagens vattenbruksentreprenörer
            brottas med är desamma som identifierats långt tidigare.
            <ref target="i-Jv3MoVxibx23bYy3mKM6wk">
              [1]
            </ref>
            Det är ett underbetyg för den rödgröna regeringen och ansvariga
            myndigheter. Nu krävs handlingskraft för att riva hinder och skapa
            bättre förutsättningar för vattenbruket att växa. Den nya handlingsplanen
            för utvecklingen av svenskt vattenbruk 2021–2026 måste leverera
            konkreta resultat.
          </p>
          <p xml:id="i-SpmhDTKfE3psAaAC42HKq5">
            Vattenbruket har potential att särskilt växa längs med västkusten.
            Efterfrågan på vattenbrukets produkter är nämligen stor och ökande
            samtidigt som kusten är full av driftiga entreprenörer och därtill
            framstående forskningscenter såsom Tjärnö marina laboratorium
            och Kristineberg marina forskningsstation. På västkusten, särskilt
            i Sotenäs kommun, finns också en omfattade fiskberedningsindustri
            som förhoppningsvis skulle kunna bidra till att också förädla
            och utveckla vattenbrukets produkter.
          </p>
          <p xml:id="i-SQomYQ3vMHpqriuwsW5XZQ">
            Även om problemen och hindren är många för vattenbruket torde
            flera av dem vara relativt enkla att lösa och riva. Denna motion
            innehåller flera förslag på vad som behö­ver göras. Regeringen
            bör ta initiativ till ett kunskapslyft inom berörda myndigheter
            vad gäller vattenbruk. En ökad kunskap hos berörda myndigheter
            om vattenbruk och relevant lagstiftning är viktig av flera anledningar.
            Med en ökad kunskap hos berörda myndigheter kan vattenbruksföretagare
            få bättre stöd och vägledning. Med ökad kunskap kan också tillståndsprocesser
            snabbas upp samtidigt som tillämpningen av lagstiftningen kan
            bli mer enhetlig över landet och mellan olika myndigheter. Vidare
            bör regeringen ge berörda myndigheter, såsom Havs- och vattenmyndigheterna,
            länsstyrelserna och Jordbruksverket, tydliga uppdrag om ökad samordning.
            I detta sammanhang bör regeringen överväga att ge en myndighet
            ett tydligt koordinerings­uppdrag inklusive uppdraget att fungera
            som en väg in för tillståndsansökningar och förfrågningar. Att
            korta tillståndsprocesserna är bland det allra viktigaste för
            att skapa bättre förutsättningar för svenskt vattenbruk.
          </p>
          <p xml:id="i-KAc6aMcEYcRhBNy3ijnba5">
            Våra myndigheter behöver också arbeta främjande för ett växande
            vattenbruk. I instruktionen till Jordbruksverket slås fast, redan
            i instruktionens första paragraf, att verket har i uppgift att
            arbeta för ”ett dynamiskt och konkurrenskraftigt näringsliv i
            hela landet och en livsmedelsproduktion till nytta för konsumenterna”
            (SFS 2019:712). Havs- och vattenmyndigheten (HaV) bör ges i uppgift
            att, likt Jordbruksverket, arbeta för ett konkurrenskraftigt näringsliv
            i hela landet. Det vore en förändring som skulle kunna göra stor
            skillnad för såväl vattenbruket som yrkesfisket. Regeringen bör
            därför i instruktionen till HaV införa en motsvarande skrivning
            som den som finns i 1 § förord­ningen (2009:1464) med instruktion
            för Statens jordbruksverk.
          </p>
          <p xml:id="i-CSMWeBTYpwhkCzGuPmBpKP">
            Vad som också krävs är lagändringar och regelförenklingar på
            både nationell och europeisk nivå. På EU-nivå bör Sverige vara
            aktiv för att försöka åstadkomma förändringar av EU:s ramdirektiv
            för vatten som gör det enklare att få tillstånd att bedriva vattenbruk
            och annan verksamhet som påverkar vatten. Vad regeringen också
            bör göra är en översyn av direktivets implementering i Sverige
            så att hinder som vi själva har skapat kan röjas bort. Den överimplementering
            av gemensamma EU-regler som tyvärr är vanlig i Sverige hämmar
            företagande och tillväxt i Sverige och blir dessutom utifrån ett
            miljö- och klimatperspektiv ofta rent kontraproduktiv.
          </p>
          <p xml:id="i-HQCNwjpuX1Wi4B5dV2NFd1">
            Att förändra EU-direktiv är både svårt och tidskrävande. Enklare
            och snabbare går det att göra förändringar i svensk lagstiftning.
            Genom en smärre förändring av miljöbalkens 11 kap. 11 § skulle
            odling av till exempel alger och sjöpungar kunna ges samma villkor
            som odling av fisk, musslor och kräftor redan har. Nämnd bestämmelse
            i miljöbalken säger att odling av fisk, musslor och kräftdjur
            är undantagna tillståndskrav. Det finns ingen anledning till varför
            samma regelverk inte skulle gälla för exempelvis alger och sjöpungar.
            Regeringen bör skyndsamt återkomma till riksdagen med förslag
            till lagändring. Genom en enkel lagändring skulle en betydande
            del av dagens problem med tidskrävande och dyra tillståndsprocesser
            för nya odlingar kunna åtgärdas.
          </p>
          <p xml:id="i-L6bZZMiZ1wxsFtApWEsLMh">
            Det finns planer på många och stora vindkraftsparker till havs.
            Under våren 2021 inleddes exempelvis samråd kring två mycket stora
            projekt, Mareld och Poseidon, i havet mellan Danmark och Sverige.
            Bara dessa båda projekt skulle täcka ett område på många hundra
            kvadratkilometer. Hur den havsbaserade vindkraften kan komma att
            påverka och samexistera med vattenbruket är i hög grad osäkert.
            Därför behövs mer forskning. Regeringen bör undersöka hur forskningen
            kring havsbaserad vindkraft och dess påverkan på havets ekologi,
            vattenbruket, yrkesfisket och andra näringar kan förstärkas. Vidare
            bör regeringen säkerställa att vattenbruket på ett tidigt plan
            involveras i processen med att peka ut områden lämpliga för havsbaserad
            vindkraft.
          </p>
          <p xml:id="i-XgCUU5XCumtHmZVz9FHMYs">
            Syresätt svenskt vattenbruk. Genomför ovan beskrivna förslag.
          </p>
        </div>
        <div type="motSignatures">
          <list>
            <item xml:id="i-U4hgWhU8cTiAG5YxqMWqCW">
              Johan Hultberg (M)
            </item>
          </list>
        </div>
        <div type="motNotes">
          <noteGrp>
            <note xml:id="i-Jv3MoVxibx23bYy3mKM6wk">
              [1] Swemarc, Etablera och utveckla vattenbruk i Sverige, https://www.gu.se/sites/default/files/2020-05/Etablera-och-utveckla-vattenbruk-i-sverige.pdf.
            </note>
          </noteGrp>
        </div>
      </div>
    </body>
  </text>
</TEI>
