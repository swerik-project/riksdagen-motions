<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0834/mot_200001_MJ_0834-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ834 pnr: s45313
          </p>
          <p>
            Motion till riksdagen 2000/01:MJ834
          </p>
          <p>
            av Berit Andnor och Rune Berglund (s)
          </p>
          <p>
            Strandskyddsbestämmelserna i glesbygd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att kommuner i glesbygd skall ges rätt att undanta vissa
            områden från strandskyddsreglerna.
          </p>
          <p>
            Motivering
          </p>
          <p>
            Befolkningsminskning är ett stort problem för våra glesbygdskommuner.
            För att vända trenden, eller åtminstone bromsa upp den, och försöka
            skapa en positiv utveckling måste glesbygdens alla tillgångar
            tas tillvara och användas. En stor tillgång som finns i glesbygden
            men som i dag inte till fullo kan utnyttjas är ett strandnära
            boende. De nuvarande strandskyddsbestämmelserna är utformade för
            andra förhållanden och för betydligt befolkningstätare områden
            än inlandskommunerna i norra Sverige. Det är inte rimligt att
            samma regler ska gälla för Stockholms skärgård som för glesbygden.
            Eftersom förhållandena i Sverige är så olika, är det viktigt att
            bestämmelser kan anpassas efter lokala och regionala förutsättningar.
            Det är viktigt och väl motiverat med ett starkt strandskydd i
            de tätbefolkade delarna av Sverige. Lättnader i strandskyddsbestämmelserna
            är däremot motiverade i glesbygdskommuner. I glesbygden är risken
            för att strandnära boende blir ett problem nästan obefintlig och
            det skulle vara en tillgång att kunna erbjuda ett strandnära boende
            till presumtiva inflyttare. Genom en lättnad i strandskyddsbestämmelserna
            som innebär att glest befolkade kommuner ges rätt att själva besluta
            om strandnära boende skulle reglerna kunna anpassas efter lokala
            förhållanden. Markanvändningen i Jämtlands län kan användas som
            exempel för att styrka förslaget om kommunalt beslutande av strandskyddsbestämmelser
            i glesbygdskommuner.
          </p>
          <p>
            27
          </p>
          <pb facs="riksdagen-motions-pdf/data/200001/mot_200001_MJ_0834/mot_200001_MJ_0834-0002.pdf"/>
          <p>
            2000/01:MJ834
          </p>
          <p>
            28
          </p>
          <p>
            Jämtlands län har en landareal på 49 443 km?. Skogsmark utgör
            55,4 96. Berg, fjäll och övrig mark utgör 18,3 96. Myrar utgör
            15,7 90. Vatten utgör 8,8 20. Jordbruksmark utgör 1,2 26. Bebyggd
            mark utgör endast 0,7 246. Befolkningstätheten var 1998-12-31
            2,7 inv/km?.
          </p>
          <p>
            Exemplet visar tydligt att strandskyddsreglerna inte kan tillämpas
            lika över hela landet. Vi anser därför att kommuner i glesbygden
            ska ges möjlighet att i sin fysiska planering undanta vissa områden
            från strandskyddsreglerna.
          </p>
          <p>
            Stockholm den 29 september 2000
          </p>
          <p>
            Berit Andnor (s) Rune Berglund (s)
          </p>
        </div>
      </div>
    </body>
  </text>
</TEI>
