<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-00211">
  <teiHeader>
    <fileDesc>
      <titleStmt>
        <title>Automatiska nykterhetskontroller vid svenska hamnar</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:211 av Lars-Axel Nordell (KD)</title>
          <idno type="rdwebb">H402211</idno>
          <rs type="number">211</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H402211/text</ref>
          <ref type="dokument_url_html">http://data.riksdagen.se/dokument/H402211</ref>
          <ref type="dokumentstatus_url_xml">http://data.riksdagen.se/dokumentstatus/H402211</ref>
          <ref type="docx">http://data.riksdagen.se/fil/46E5868A-21BB-442F-8CF2-10B9795AA88B</ref>
          <ref type="pdf">http://data.riksdagen.se/fil/A757AD78-360F-4E38-8D6B-BAC273EEF03A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L6R2Zzk2qwMn7Pm5YuePho" type="signed"/>
        <correspContext corresp="i-L6R2Zzk2qwMn7Pm5YuePho">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-QQxe8M6QhF2itM4QkSnBdL" type="submitted">
          <date when="2016-09-29"/>
          <time when="10:23:36"/>
        </correspAction>
        <correspAction xml:id="i-FGTXdhysoZKrSPLdGGBuz2" type="reviewed">
          <date when="2016-09-29"/>
          <time when="18:27:58"/>
        </correspAction>
        <correspAction xml:id="i-Pib88VUgrvVTmqvwxRwuTJ" type="referred">
          <date when="2016-10-14"/>
        </correspAction>
        <correspAction xml:id="i-Y3cF2EbEfhj2mnrNyuNKmL" type="assigned">
          <date when="2017-08-07"/>
          <time when="10:52:08"/>
        </correspAction>
        <correspContext corresp="i-Y3cF2EbEfhj2mnrNyuNKmL">
          <ref type="assignedTo">Trafikutskottet</ref>
        </correspContext>
        <correspAction xml:id="i-SS7Fg11ix8D9j3XAc2PSJm" type="behandlas_i"/>
        <correspContext corresp="i-SS7Fg11ix8D9j3XAc2PSJm">
          <ref type="uppgift">2016/17:TU11</ref>
          <ref type="ref_dok_id">H401TU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU11</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:211 av Lars-Axel Nordell (KD) Automatiska
          nykterhetskontroller vid svenska hamnar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DZjZVNaFyKMJXBBs1DEHLt">
            Förslag till riksdagsbeslut
          </head>
          <list>
            <item xml:id="i-KL1q2L6RGXupzZqMHwpv2C" sortKey="Yrkande 1">
              Riksdagen ställer sig bakom det som anförs i motionen om att
              införa automatiska nykterhetskontroller vid de svenska hamnarna
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-66erXzvFFrBu76g6ysiUs5" type="h1">
            Motivering
          </head>
          <p xml:id="i-71kdH9dDXQsUnu7vVegCRk">
            Riksdagen har beslutat att det svenska trafiksäkerhetsarbetet
            ska utgå från en s.k. nollvision. Viktiga åtgärder som gjorts
            för att öka trafiksäkerheten är utbyggnaden av mötesfria vägar,
            säkrare fordon och sänkta hastigheter. Några av de främsta riskfaktorerna
            i vägtrafiken är alkohol och andra droger, trötthet, ouppmärksamhet,
            hög hastighet, slarv med bilbälte, låg ålder samt låg körvana.
          </p>
          <p xml:id="i-UMusiZsSm1YiQ7NBg636UJ">
            Rattfylleri är alltjämt ett stort problem. Det beräknas att ca
            13 000 personer varje dag framför motorfordon i rattfullt tillstånd,
            en hög siffra som kan jämföras med att det i vårt land finns ca
            15 000 taxibilar. Att komma till rätta med rattfylleriet skulle
            på ett påtagligt sätt öka trafiksäkerheten i vårt land.
          </p>
          <p xml:id="i-YH4s4ZfS9J6WnejFmKVZW7">
            Under perioden 2013–2015 har försöksverksamhet med automatiska
            nykterhetskontroller, s.k. alkobommar, genomförts vid hamnar i
            Stockholm och Göteborg. I detta försöksprojekt har antalet rattfyllerister
            mer än halverats. De förare som varit påverkade när de kört av
            färjan har stoppats och lagförts. Under projektets gång kunde
            man i Stockholms Frihamn se en successiv minskning av rattfylleriet.
            Vid försöksperiodens början var andelen alkoholpåverkade bland
            dem som körde av färjan fyra gånger högre än genomsnittet i den
            svenska vägtrafiken vid slumpmässiga kontroller. Under hösten
            2015 var andelen nere på mindre än hälften av den ursprungliga.
            Alkobommarna fyller därför åtminstone två syften: att minska andelen
            som försöker köra ut på de svenska vägarna med alkohol i kroppen
            och att stoppa de som ändå försöker.
          </p>
          <p xml:id="i-AeNU9DizhABXRPFKe8QKVs">
            I november 2015 presenterade Trafikverket en utredning om införande
            av automatiska nykterhetskontroller vid Sveriges hamnar.
          </p>
          <p xml:id="i-RCc9zs7vtUyLG8TaeX7bSK">
            Motorförarnas helnykterhetsförbund (MHF) har i en skrivelse redogjort
            för hur det med relativt små åtgärder är möjligt att införa alkobommar
            vid hamnarna. Om man använder samma struktur som vid försöksprojekten
            i Stockholm och Göteborg skulle den automatiska nykterhetskontrollen
            enbart aktiveras när lediga myndighetsresurser finns inom kontrollstationens
            upptagningsområde. Därigenom blir verksamheten mycket kostnadseffektiv
            och man behöver inte ha resurser på plats.
          </p>
          <p xml:id="i-Noz6ohiqG3T36MRJ2tBQ8q">
            Ett permanent införande av alkobommar vid hamnarna bör genomföras
            brett så att man undviker ”läckage”, d.v.s. att rattonyktra förare
            i stället väljer att anlöpa hamnar utan alkobommar. Därför bör
            bommarna införas i alla större hamnar med internationell trafik.
            Det finns omkring 20 sådana hamnar i Sverige. MHF har ett förslag
            att 16 av dessa hamnar prioriteras och utrustas med alkobommar.
            Dessa är Frihamnen, Värtahamnen och Stadsgården i Stockholm, Trelleborg,
            Malmö, Helsingborg, Ystad, Nynäshamn, Kapellskär, Karlskrona,
            Karlshamn, Göteborg Kiel, Göteborg Fredrikshamn, Strömstad, Umeå
            och Varberg.
          </p>
          <p xml:id="i-M64zcFPmcgEUwkvFJurQ43">
            Regeringen beslutade den 14 april 2016 att ge Trafikverket i
            uppdrag att förbereda införandet av anläggningar för nykterhetskontroll,
            i tre till fem hamnar som bedöms lämpliga för detta. I uppdraget
            ingår att identifiera och föreslå tre till fem lämpliga hamnar
            utifrån trafikvolym, kostnader, infrastruktur och kontrollsituation,
            samt med hänsyn till rådande konkurrensförhållanden för hamnarna.
          </p>
          <p xml:id="i-5uysHZ4CFSZSjjaWu4ajnP">
            I uppdraget ingår även att förbereda upphandling av anläggningar
            för nykterhetskontroller. Polismyndigheten, Tullverket och Kustbevakningen
            ska för uppdragets genomförande bidra med kunskap och erfarenheter
            utifrån sina respektive sakområden, i syfte att åstadkomma goda
            och effektiva lösningar för en nyktrare trafik. De rekommendationer
            som MHF tagit fram bör beaktas i utformningen av arbetet med alkobommarna.
          </p>
        </div>
        <div type="motSignatures">
          <list>
            <item xml:id="i-QYZuwzCkD14nYtrkZrpiZE">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
