<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--fk--00215">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__215/mot_1928__fk__215-001.pdf"/>
      <fw xml:id="i-B8de4Fs52iwPWeXtbWQu4D">
        Motioner i Första kammaren, Nr 215. 1
      </fw>
      <div xml:id="i-GVM8Qqb2J4jUQscHYq4cff" type="motHeader">
        <div xml:id="i-NnH4PHiznbzKHSTuNFjWZa" type="motTitle"/>
        <div xml:id="i-AupLEU39QfmExfLnX4CUEj" type="motSubmissionInfo"/>
      </div>
      <div xml:id="i-BsuDQrMjALCNR8DmSYuDwD" type="motBody">
        <div xml:id="i-KmCd429gtaqZipmfGwT2NV">
          <p xml:id="i-Xo2NBiZECY9MDcSKZh1A1d">
            Nr 215.
          </p>
          <p xml:id="i-K2Q7ZrBhaU2br1UYqtt7Nq">
            Av herr Bergman, angående utredning rörande lämp- ligaste sättet
            att motverka dryckesseden i Sverige.
          </p>
          <p xml:id="i-CjF1G1u1nZh2DujZm7ZdKz">
            Det vore i hög grad inkorrekt att påstå, att det nuvarande, för
            Sverige egendomliga systemet för handel med alkoholhaltiga drycker
            tillhör de na- tionella institutioner, vilka omfattas med särskild
            kärlek av befolkningen. Betydligt riktigare vore att beteckna
            det som uttryck för en minoritetsdikta- tur, som några tilltagsna
            politiker lyckades påtvinga svenska folket i ett av representationens
            svaga ögonblick anno 1917. Den otvivelaktiga förbuds- majoritet,
            som för 15 å 20 år sedan fanns här i landet såsom resultat av
            en sällsynt kraftig och allestädes utbredd nykterhetsrörelse,
            skrämde upp för- budets motståndare och kastade dem mot deras
            vilja i armarna på den före- tagsamme nykterhets- och finanspolitiker,
            som skapade det nuvarande syste- met, i vilket de sågo den enda
            räddningen från det hotande förbudet. Speku- lationen borde och
            skulle ha misslyckats, om förbudsrörelsens dåvarande po- litiska
            ledare i den svenska riksdagen varit situationen vuxna. Men de
            be- gingo det ödesdigra misstaget att sluta ett nykterhetspolitiskt
            förbund med sin farligaste motståndare, vilken underbart nog lyckades
            intala dem, att hans system skulle avskaffa, som han vid ett tillfälle
            i sin utomordentliga sangvinism yttrade sig, ”kanske nio tiondelar
            av dryckenskapen i landet” och bana den farbaraste vägen för ett
            blivande totalförbud. Naturligtvis har intet av dessa löften uppfyllts,
            icke ens det första, som måhända dock var all- varligt menat.
            Det vore orätt att förneka, att både konsumtion och sociala skadeverkningar
            avsevärt nedgått, men det märkliga är, att samma glädjande företeelse
            kan iakttagas även i andra länder, där intet sådant individuellt
            kontrollsystem infiltrats i lagstiftningen; påtagliga exempel
            har man i Dan- mark och England, för att icke tala om förbudsländerna.
            Det är icke min me- ning att begå någon orättvisa mot systemet,
            som jämte sina opsykologiska och högst odemokratiska vidunderligheter
            givetvis även har vissa goda sidor. Dessa dess goda sidor — av
            vilka de viktigaste äro avstängningen av noto- riska alkoholister
            samt begränsningen av kvantiteterna, som utlämnas — böra givetvis
            på lämpligt sätt bevaras, men i övrigt synes det vara högt på
            tiden, efter ett decenniums erfarenheter, att anställa en allvarlig
            under- sökning, huruvida systemet icke bör med lärdomar hämtade
            från andra länder och från erfarenheterna i vårt eget land underkastas
            en revision i syfte
          </p>
          <pb facs="riksdagen-motions-pdf/data/1928/mot_1928__fk__215/mot_1928__fk__215-002.pdf"/>
          <fw xml:id="i-558wSoNk1ooKNVYAReUdRM">
            8 Motioner i Första kammaren, Nr 215.
          </fw>
          <p xml:id="i-GLoc943ojj5TZd2WfZU1y">
            att nå bättre nykterhetsresultat och mera tillfredsställande
            anordningar än de nuvarande. Den stat i staten, som den vittförgrenade,
            halvprivata alkohol- byråkratien utgör, t. ex. allt annat än tilltalande
            och strider mot svenska traditioner.
          </p>
          <p xml:id="i-Y5ensHgPejwJQi3ftg1qos">
            Jag tillåter mig föreslå,
          </p>
          <p xml:id="i-CWogfY8T3LyYajF4D8TKj7">
            att riksdagen måtte hos Kungl. Maj:t hemställa, att Kungl. Maj:t
            ville låta verkställa utredning angående verkningarna i konsumtionssänkande
            och nykterhetsfrämjande riktning av de försäljningssystem för
            alkoholhaltiga drycker, som praktiseras i Danmark och England
            samt förbudssystemet i Förenta staterna, ävensom angående ändamålsenligheten
            av det nuvarande svenska systemet, i syfte att utröna lämp- ligaste
            sättet att i vårt land på verksammare sätt än hittills motverka
            dryckesseden; och att Kungl. Maj:t ville för riksdagen framlägga
            resulta- tet av denna utredning.
          </p>
          <p xml:id="i-FW16MBobeYUvndHF9diSZJ" type="date">
            Stockholm den 21 januari 1928.
          </p>
          <div xml:id="i-CNjUJ6v5WC1YF2KNrGwESp" type="signatureBlock">
            <p who="i-Vx6T7XXUYWdTteLg1ZSBWc" type="signature">
              J. Bergman
            </p>
          </div>
          <p xml:id="i-Kjfpd5HutQeUsUBcJaMBa5">
            Stockholm 1928, O. L. Svanbäcks Boktryckeri
          </p>
        </div>
      </div>
    </body>
  </text>
</TEI>
