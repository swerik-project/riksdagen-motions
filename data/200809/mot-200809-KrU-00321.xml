<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00321">
  <teiHeader>
    <fileDesc>
      <titleStmt>
        <title>Stöd till friluftslivet</title>
        <author corresp="i-GuqTA1ryPxMT4VhaTEcYK3 i-GiQwAM9FyCfg9tMbUzoEAg">av Anne Marie Brodén och Göran Montan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till friluftslivet</title>
          <idno type="rdwebb">GW02Kr321</idno>
          <rs type="number">Kr321</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr321/text</ref>
          <ref type="dokument_url_html">http://data.riksdagen.se/dokument/GW02Kr321</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr321</ref>
          <ref type="doc">http://data.riksdagen.se/fil/4FA3530F-C0B3-4AC2-954A-F3C14D68E6AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GiQwAM9FyCfg9tMbUzoEAg</idno>
            <name>Göran Montan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6GkNPfhcA7Rrd2JvrecPd2" type="signed"/>
        <correspContext corresp="i-6GkNPfhcA7Rrd2JvrecPd2">
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-GiQwAM9FyCfg9tMbUzoEAg"/>
        </correspContext>
        <correspAction xml:id="i-UjB3U3EZoYSrzwtpZpWaev" type="numbering">
          <date when="2008-10-08"/>
        </correspAction>
        <correspAction xml:id="i-VKmXX3YHLzDTUAg4cHuc9M" type="submission">
          <date when="2008-10-06"/>
        </correspAction>
        <correspAction xml:id="i-WpKSQV5ZUXLevzxJoK8ApJ" type="transfer">
          <date when="2008-10-06"/>
        </correspAction>
        <correspAction xml:id="i-M376SPay2cdsbFxLULQvpc" type="assigned"/>
        <correspContext corresp="i-M376SPay2cdsbFxLULQvpc">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VPtCJiGfTxjgpxgNnhE8Ze" type="motBody">
        <div xml:id="i-Bnt6CwZpjyeD6mmaaE445n" type="motProposal" subtype="förslag">
          <head xml:id="i-Xd1wXc5eNMPkyA2Mk9fE7j">
            Förslag till riksdagsbeslut
          </head>
          <p xml:id="i-JHTFmPeqvtWDNKeNeKczuv">
            Riksdagen tillkännager för regeringen som sin mening vad som
            anförs i motionen om stöd till friluftslivet.
          </p>
        </div>
        <div xml:id="i-8QiLnzyBK5kQjigEqR9kRW" type="motContent">
          <head xml:id="i-GWneESSect3D6uxwCjH8np" type="h1">
            Motivering
          </head>
          <p xml:id="i-Y42z2s6ufkcVbdKEH2XXYR">
            Den ideella sektorns betydelse för det svenska samhället kan
            inte nog understrykas detta trots utvecklingen av välfärdsstaten
            där fler och fler ansvarsområden har tagits över av samhället.
            Enligt Demokratiutredningen (SOU 1999:84) finns idag i Sverige
            ca 200 000 ideella föreningar och 52 procent av alla svenskar
            är engagerade i ideellt arbete. Det är inom den ideella sektorn
            den demokratiska fostran sker.
          </p>
          <p xml:id="i-KvbMeUpyGkhF3kKkdh7w5a">
            Samhället måste värna om och ta ett större ansvar för att stödja
            utvecklingen av den sociala ekonomin i allmänhet och friluftslivet
            i synnerhet. Friluftslivet griper in i många politikområden och
            kräver därför insatser av flera samhällsaktörer och inom flera
            politikområden. Människan har behov av både fysisk aktivitet och
            naturkontakt. Just friluftsliv kan tillfredsställa dessa behov.
            Friluftsliv har ett egenvärde i form av omedelbar glädje av själva
            friluftsaktiviteten, av natur- och kulturupplevelsen och avkopplingen.
            Att kunna tillbringa en del av sin tid i naturen ensam eller tillsammans
            med andra ger för många en dimension åt livet som inte kan ersättas
            av något annat. Friluftslivet är en kulturell företeelse som medför
            god livskvalitet och bättre hälsa, ökad miljömedvetenhet och förståelse
            för en hållbar förvaltning av natur- och kulturresurserna. Friluftsliv
            utövas av många, är generationsöverbryggande och kräver inga stora
            offentliga eller privata investeringar. Att ägna sig åt friluftsliv
            i ungdomen skapar vanor som visar sig bestå långt upp i åldrarna.
            I vårt biologiska arv ligger ett stort behov av både fysisk aktivitet
            och naturkontakt. Just friluftsliv kan tillfredsställa dessa behov.
          </p>
          <p xml:id="i-Drx52eT1xsGsK8xkpidNeS">
            87 procent av befolkningen i Sverige är positivt inställd till
            friluftsliv och lika många anser att friluftsliv leder till ökad
            hälsa visar en Sifoundersökning. Vistelse i skog och mark, vandring,
            fiske, skidåkning och cykling är de aktiviteter som svenska folket
            förknippar starkast med friluftsliv. Undersökningen visar också
            att svenska folket värdesätter friluftslivet och de unika möjligheter
            som allemansrätten ger. Samtidigt vet vi att svenskarna rör på
            sig allt mindre på arbetet, i skolan, på fritiden och på väg till
            och från arbete och skola. Stillasittandet är på väg att utvecklas
            till ett folkhälsoproblem. Friluftsliv är emellertid inte enbart
            ett individuellt ansvar utan bygger även på samhälleliga förutsättningar.
            Redan nu lever vi allt färre år som friska. De sjukdomar som ökar
            är i stor utsträckning stressrelaterade som depressioner, trötthet
            och värk, men också sjukdomar till följd av ett allt för stillasittande
            liv som fetma, diabetes och hjärt- och kärlsjukdomar.
          </p>
          <head xml:id="i-7Yd3yKmpCMEitxKHZyQXE8" type="h3">
            Stöd ger möjligheter
          </head>
          <p xml:id="i-6qcxDZ6rctAPkgao8GRUX1">
            Det statliga stödet till frilufts- och främjandeorganisationer
            har sedan 1960-talet minskat kraftigt i förhållande till idrottsstödet.
            Huvuddelen av den bidragsgivning som på 1960-talet sköttes av
            Statens friluftsnämnd har helt försvunnit. Naturvårdsverket och
            därefter den dåvarande stiftelsen Sveriges Turistråd hade under
            många år uppgiften att fördela anläggningsbidrag till friluftsorganisationerna,
            men bidragen försvann helt när Turistrådet avvecklades 1992.
          </p>
          <p xml:id="i-4ssASKYupSAnn3kZ3ax8Vw">
            På 1970-talet till i början på 1990-talet fördelades friluftsrörelsens
            organisationsbidrag via Riksidrottsförbundet (RF). Därefter och
            fram till Friluftsrådets bildande 2003 fördelades medlen direkt
            av regeringen. Från 2003 fördelas medlen av Friluftsrådet.
          </p>
          <p xml:id="i-8fgZqPf7NgrC8ND5UZPfYt">
            Den moderna historieskrivningen kan sammanfattas enligt nedan:
          </p>
          <p xml:id="i-XEemFCxQb8kFTLjwnR1weU">
            1999 Statens stöd till frilufts- och främjarorganisationer (Ds
            1999:78) läggs fram.
          </p>
          <p xml:id="i-JD6JGhA7hN1BU9iJMBAADW">
            2000 Den ideella organisationen Frisam bildas.
          </p>
          <p xml:id="i-68dhWb6y1dRhKS24CyWkRS">
            2002 Anslaget höjs från 13 mnkr till 15 mnkr.
          </p>
          <p xml:id="i-LEATii8jdctAfTQe2SqwSw">
            2003 Friluftsrådet inrättas vid Naturvårdsverket med representation
            från Frisam.
          </p>
          <p xml:id="i-BTawbg8CGvKAtmK41ZifvE">
            2004 Extra anslag till Friluftsrådet om 10 mnkr från anslaget
            för biologisk mångfald.
          </p>
          <p xml:id="i-PRqjQFK2U7vKghiZo1NJks">
            2005 Anslaget permanentas om 25 mnkr.
          </p>
          <p xml:id="i-CzXbAwq8HbFTk4WueJkUdB">
            2006 Frisam byter namn till Svenskt Friluftsliv.
          </p>
          <p xml:id="i-Qvmxn3K7otaMNdL7WYECm9">
            2008 Svenskt Friluftslivs friluftspolitiska program presenteras.
          </p>
          <p xml:id="i-BR6zzdhY8e7VEdwc52LS7f">
            Vi anser att Sverige behöver en långsiktig friluftspolitik. Vi
            föreslår därför att regeringen initierar ett arbete för att skapa
            goda förutsättningar för friluftslivet i Sverige. För detta krävs:
          </p>
          <list xml:id="i-3LLn5so2wdmBJ9bwF1uuKt" style="ul">
            <item xml:id="i-Fme3DhfrGomdXeKe8bqmt">
              Tydliga visioner och mål.
            </item>
            <item xml:id="i-JDqDt1jfPbLhE1Tpsog3Vm">
              Ändamålsenlig lagstiftning och struktur.
            </item>
            <item xml:id="i-5Ej83HxwPRA5zYHhndYxfd">
              Goda ekonomiska resurser.
            </item>
            <item xml:id="i-Ssvyt6RQY6gJTn9GP22JB6">
              En lämplig organisation av samhällets resurser.
            </item>
          </list>
          <p xml:id="i-3HUSNE9UmrkYKgiUjQTFFQ">
            För att kunna utveckla sitt arbete och bl.a. bidra till ökad
            fysisk aktivitet utomhus behöver friluftsrörelsen ett ökat statligt
            stöd utöver de ideella insatser som idag håller friluftslivet
            vid liv. Precis som idrotten bidrar friluftslivet till stor samhällsnytta.
            Sedan 2003 har idrottsrörelsen haft möjlighet att utveckla sin
            verksamhet med hjälp av handslaget och idrottslyftet. Det är nu
            dags för ett ökat stöd till ett friluftslyft.
          </p>
          <p xml:id="i-YPBYD9717ySeQD8dmbE8Hd">
            Friluftslivets organisationer bör från samhällets sida jämställas
            med idrottsrörelsen när det gäller beskattning och bidrag och
            bör i likhet med idrotten ansvara för att fördela sina egna medel.
            Detta har stöd i utredningen Statens stöd till friluftsliv och
            främjandeorganisationer (Ds 1999:78).
          </p>
          <head xml:id="i-3mjz97oK7ToUBXNdC5X3Eg" type="h3">
            Kostnader på grund av för lite motion
          </head>
          <p xml:id="i-2WiNW4ofzzrh3ngSTnyxGr">
            En rapport som togs fram 2006 vid Lunds universitet visar att
            bristen på motion kostar samhället 6 miljarder kronor om året.
            I en liknande studie år 2001 beräknades kostnaderna för rökning
            till 8,3 miljarder kronor om året.
          </p>
          <p xml:id="i-L6AM1ASziqw9HkYRpfpyXi">
            Bakgrunden till studien är kunskapen om att regelbunden fysisk
            aktivitet förbättrar hälsan och minskar riskerna för bl.a. hjärt-
            och kärlsjukdomar. Trots fördelarna med regelbunden motion är
            det inte mer än drygt 40 procent av befolkningen i åldrarna 1864
            år som motionerar regelbundet. En tioprocentig ökning av gruppen
            fysiskt aktiva skulle spara samhället en kostnad på 1,7 miljarder
            kronor (rapporten finns på http://www.svensktfriluftsliv.se/media/
            FRISAMfolder_6miljarder.pdf).
          </p>
          <head xml:id="i-EQGDkuAhcQ4aeXcDKQodBa" type="h3">
            Omsättningen
          </head>
          <p xml:id="i-QkcifVHVzoPQm8PQ87gENA">
            Friluftslivet i Sverige representerar stora ekonomiska värden
            och friluftslivets upplevda värden uppgår ofta till höga belopp
            jämfört med andra näringar. Bara omsättningen inom det svenska
            friluftslivet uppskattas i en rapport till 35 miljarder kronor
            årligen (rapporten finns på http://www.svenskt-friluftsliv.se/
            media/Friluftslivets_varden_080319.pdf).
          </p>
          <p xml:id="i-93w4EQXSanfcwHByrHzWKE">
            Att uppmärksamma friluftslivets ekonomiska värden har stor betydelse
            för synen på hur vi nyttjar landskapet och friluftslivets ställning
            i stort. De senaste decenniernas utveckling inom besöksnäringen
            talar för att landskapet som upplevelsemiljö kommer att få en
            allt större ekonomisk betydelse i framtiden. Vi lever i en värld
            med växande befolkning, ökad resursknapphet och i vissa länder
            en påfallande ökning av den ekonomiska utvecklingen. Tillgång
            till attraktiv natur för vila, avkoppling, motion, utmaning, samvaro
            och upplevelse är ett uttryck för hög livskvalitet hos många människor.
          </p>
          <head xml:id="i-XXYX7MUsWfcLuQkZ3EnTX8" type="h3">
            Utredningen Myndighet för miljön en granskning av Naturvårdsverket
            (SOU 2008:62)
          </head>
          <p xml:id="i-E6CZjc1KPLJtaDbMjKe7PQ">
            Utredningen Myndighet för miljön lade i juni 2008 fram sitt betänkande.
          </p>
          <p xml:id="i-RkDjh474DK3MVHX7TtqxgR">
            Utredaren föreslår att regeringen tar bort de regleringar av
            råd som hanterar direkta ärenden. Bland annat föreslår utredaren
            att Friluftsrådet tas ur Naturvårdsverkets instruktion. Utredaren
            menar att Regeringen bör tillförsäkra sig om att den fortsatta
            ärendehanteringen sker i samråd med berörda myndigheter/organisationer
            genom att specificera detta i samband med anslagsvillkoren i regleringsbrevet
            eller instruktionen.
          </p>
          <p xml:id="i-NNs7bPNg7wdUkBgSiCbqdX">
            Utredaren föreslår vidare att beslutanderätten för bidrag till
            friluftsorganisationer förs till Naturvårdsverket genom ändring
            i förordningen 2003:133 om statsbidrag till friluftsorganisationer.
          </p>
          <p xml:id="i-U63LYp4kBQ2F4o8w2ZdNQ7">
            Förslagen skulle innebära att Friluftsrådet i sin nuvarande form
            upphör samtidigt som en ökad tydlighet vad gäller ansvar för friluftsfrågorna
            kommer till stånd. Idag finns tre aktörer inom området: Naturvårdsverket,
            Friluftsrådet och Svenskt Friluftsliv. Färre aktörer skulle gynna
            tydligheten inom området. Vi anser inte att Naturvårdsverket skall
            ha ansvaret för medlen under anslag 30:4 Bidrag till friluftsorganisationer.
            Istället bör Svenskt Friluftsliv erbjudas att överta ansvaret
            för administrationen av anslag 30:4 Bidrag till friluftsorganisationer
            i enlighet med organisationens remissvar på utredningen. Friluftslivet
            bör i likhet med idrotten ges samma förtroende att kunna fördela
            sina egna medel. Detta har också stöd i utredningen Statens stöd
            till friluftsliv och främjandeorganisationer (Ds 1999:78).
          </p>
          <p xml:id="i-Shri99uhJBRYV9YNAqP4d8">
            Då (1999) var friluftsorganisationernas samarbetsorgan (Frisam)
            liksom vid tillkomsten av Friluftsrådet ännu inte uppbyggt på
            sådant sätt att den kunde åta sig ett myndighetsuppdrag. Idag,
            när merparten av friluftslivets organisationer är medlemmar i
            Svenskt Friluftsliv, har organisationen kompetens att utöva ett
            sådant uppdrag.
          </p>
          <p xml:id="i-SEPxFVcrPDghAyt73D4jYK">
            Ett överflyttande av ett sådant ansvar kan ske på samma vis som
            skett för idrotten, men då måste en speciallagstiftning skapas
            på liknande sätt som för idrotten (SFS nr: 1995:361, lag om överlämnande
            av förvaltningsuppgifter till Sveriges Riksidrottsförbund).
          </p>
          <p xml:id="i-7HJ1N1DSEGFoUQ5dkepMCs">
            Ett annat alternativ är att i Naturvårdsverkets regleringsbrev
            ange att anslaget skall hanteras av Svenskt Friluftsliv med rapporteringsskyldighet
            till Naturvårdsverket i likhet med vad som är fallet i Norge.
          </p>
        </div>
        <div xml:id="i-7mHzhjFwaLRv3WzU7NDNNU" type="signatureBlock">
          <list xml:id="i-U6L3YSJHBaXJiDmDy75EVt">
            <item xml:id="i-XZYS86DSGaY21jLwa1PDuB" who="i-GuqTA1ryPxMT4VhaTEcYK3" type="signature">
              Anne Marie Brodén (m)
            </item>
            <item xml:id="i-6U5MP2p5Zjt7ZqpWb8KXjN" who="i-GiQwAM9FyCfg9tMbUzoEAg" type="signature">
              Göran Montan (m)
            </item>
          </list>
        </div>
      </div>
    </body>
  </text>
</TEI>
