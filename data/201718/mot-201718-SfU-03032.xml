<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-03032">
  <teiHeader>
    <fileDesc>
      <titleStmt>
        <title>Åtgärdsförslag för att minska sjukskrivningarna</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3032 av Johan Forssell m.fl. (M)</title>
          <idno type="rdwebb">H5023032</idno>
          <rs type="number">3032</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5023032/text</ref>
          <ref type="dokument_url_html">http://data.riksdagen.se/dokument/H5023032</ref>
          <ref type="dokumentstatus_url_xml">http://data.riksdagen.se/dokumentstatus/H5023032</ref>
          <ref type="docx">http://data.riksdagen.se/fil/7C825652-B3AE-4EB7-9B9A-4B7CAEEA9401</ref>
          <ref type="pdf">http://data.riksdagen.se/fil/F9AC36A0-8D37-482E-9139-D7991AD65CA0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UhTnumEMH9PFLmCNwxiV4q</idno>
            <name>Helena Bonnier</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6T6RKwccoovvNuwLS13Yu8" type="signed"/>
        <correspContext corresp="i-6T6RKwccoovvNuwLS13Yu8">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-Cd1KL55s1P4VpgkZMge4ns"/>
          <note type="signatory" corresp="i-UhTnumEMH9PFLmCNwxiV4q"/>
        </correspContext>
        <correspAction xml:id="i-3PAJvX58rf4YRA9wn58LbA" type="submitted">
          <date when="2017-10-05"/>
          <time when="09:59:22"/>
        </correspAction>
        <correspAction xml:id="i-BEerRuUiAvU7mpgPe7ipJa" type="reviewed">
          <date when="2017-10-05"/>
          <time when="10:20:50"/>
        </correspAction>
        <correspAction xml:id="i-GAJwXqL2LX51Nkric7uzw8" type="referred">
          <date when="2017-10-13"/>
        </correspAction>
        <correspAction xml:id="i-KnAn8y5RmZSW16jcrT9bir" type="assigned">
          <date when="2018-10-23"/>
          <time when="10:24:18"/>
        </correspAction>
        <correspContext corresp="i-KnAn8y5RmZSW16jcrT9bir">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Hzz9MTK1c1qgwdeFJ7rYhy" type="behandlas_i"/>
        <correspContext corresp="i-Hzz9MTK1c1qgwdeFJ7rYhy">
          <ref type="uppgift">2017/18:SfU1</ref>
          <ref type="ref_dok_id">H501SfU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5G8A3pDjZUZgy3zmHU7J4U" type="behandlas_i"/>
        <correspContext corresp="i-5G8A3pDjZUZgy3zmHU7J4U">
          <ref type="uppgift">2017/18:AU8</ref>
          <ref type="ref_dok_id">H501AU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DbNeUD64vSdbVRL7fhR72w" type="behandlas_i"/>
        <correspContext corresp="i-DbNeUD64vSdbVRL7fhR72w">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PJHoAQXRp9jA3djDZxq6w" type="motHeader">
        <div xml:id="i-LKAxYi9WUpL2PLCsVGR1qZ" type="motTitle">
          Motion till riksdagen 2017/18:3032 av Johan Forssell m.fl. (M)
          Åtgärdsförslag för att minska sjukskrivningarna
        </div>
      </div>
      <div xml:id="i-EQZayKYBLmzQnzMdE5nUMx" type="motBody">
        <div xml:id="i-9WhV4huBmGny7dceND38Eu" type="motProposal" subtype="förslag">
          <head xml:id="i-MAUZff55yVFbZSgAGSGCgW">
            Förslag till riksdagsbeslut
          </head>
          <list xml:id="i-RTjJWdLcqPb9Z9Pd5WjX4Y" style="ol">
            <item xml:id="i-QCFXmNLKfgBrfWMaeabr2a">
              Riksdagen ställer sig bakom det som anförs i motionen om en separat
              rehabiliteringskedja för vissa lättare psykiska diagnoser och
              tillkännager detta för regeringen.
            </item>
            <item xml:id="i-B117pE6cqLbmznxTdivu2r">
              Riksdagen ställer sig bakom det som anförs i motionen om en särskild
              tillsyn av den psykosociala arbetsmiljön inom utsatta yrkesgrupper
              och tillkännager detta för regeringen.
            </item>
            <item xml:id="i-BJ7YoxqhqNvfsURRhGB2o5">
              Riksdagen ställer sig bakom det som anförs i motionen om att
              stärka dagens rehabiliteringskedja och tillkännager detta för
              regeringen.
            </item>
            <item xml:id="i-HhzE7HvAkF3MTC8Ka1fxdN">
              Riksdagen ställer sig bakom det som anförs i motionen om tillsyn
              av läkares sjukskrivningsmönster och tillkännager detta för regeringen.
            </item>
            <item xml:id="i-AfAtM2L38hR7BysEgjXxcW">
              Riksdagen ställer sig bakom det som anförs i motionen om att
              stärka och förtydliga hälso- och sjukvårdens roll inom sjukförsäkringen
              och tillkännager detta för regeringen.
            </item>
            <item xml:id="i-2uZm3vze2PkSgePTedPxuN">
              Riksdagen ställer sig bakom det som anförs i motionen om att
              stärka drivkrafterna för återgång i arbete och tillkännager detta
              för regeringen.
            </item>
            <item xml:id="i-KA68fqgKaAh6HLm2G85yqj">
              Riksdagen ställer sig bakom det som anförs i motionen om att
              utveckla anställdas möjligheter till förebyggande insatser via
              sin arbetsgivare och tillkännager detta för regeringen.
            </item>
          </list>
        </div>
        <div xml:id="i-MMgP5YggH5iEJEk2xHCvtP" type="motContent">
          <head xml:id="i-Jcsv22EkZicBVM16V9s4md" type="h1">
            Motivering
          </head>
          <p xml:id="i-CqJTM8mPEDjumeroAVR9sh">
            Samhällets utgifter för sjukfrånvaron är höga. Kostnaderna för
            sjukpenning och rehabilitering uppgick till 32 miljarder kr år
            2014 och i år beräknas de ligga runt 39 miljarder kr. Detta kan
            jämföras med situationen år 2010 då motsvarande kostnader var
            20,5 miljarder kr.
          </p>
          <p xml:id="i-YTvCFdELRLxv7wx8jfNowh">
            Ur individens perspektiv leder sjukfrånvaro till sämre privatekonomi
            och en lång frånvaro från arbetslivet leder ofta till färre sociala
            kontakter i vardagen. Utanförskapet är både ekonomiskt och socialt.
            Effekterna kan också vara stora i nästa generation: barn till
            föräldrar som är långtidssjukskrivna tenderar att själva bli sjukskrivna
            i större grad än andra.
          </p>
          <p xml:id="i-CacpXx8TYPpkxwLcRbz2fJ">
            För oss är det självklart att samhällets insatser i möjligaste
            mån ska inriktas på att hjälpa människor tillbaka till arbetslivet.
            Den som är sjuk eller skadad och inte kan arbeta ska självklart
            ha rätt till ersättning, vård och rehabilitering. Men den som
            har eller får tillbaka sin arbetsförmåga måste alltid få stöd
            och hjälp att komma tillbaka i arbete.
          </p>
          <p xml:id="i-SmPu8mFhc7ycA41A4ru6jr">
            Att, som regeringen, avveckla den bortre tidsgränsen och återigen
            öppna upp för att förtidspensionera unga är fel väg. Istället
            bör sjukförsäkringssystemet reformeras för att dels bryta den
            negativa utvecklingen, dels skapa en långsiktigt stabil sjukförsäkring
            som inte uppvisar de variationer över tid som gällt hittills.
            Möjligheterna och drivkrafterna att agera för att hjälpa människor
            tillbaka till arbetslivet måste stärkas för samtliga aktörer i
            sjukförsäkringssystemet – den försäkrade, arbetsgivaren, läkaren
            och handläggaren på Försäkringskassan.
          </p>
          <head xml:id="i-DzQty1VrWqSNbtqv7D1Vqs" type="h2">
            Sjukförsäkringens grundprinciper
          </head>
          <p xml:id="i-NqW2x3ZyGKyWRzfGR8SVCK">
            Nedsatt arbetsförmåga på grund av sjukdom är grundkriteriet i
            sjukförsäkringen. Sjukdomar definieras oftast utifrån ett medicinskt
            perspektiv och diagnoser ställs baserade på rådande kunskapsläge
            inom hälso- och sjukvården. Det saknas dock en tydlig och objektiv
            definition av vad hälsa egentligen är. När man diskuterar frågor
            om hälsa och sjukdom tenderar människor därför att lägga egna
            värderingar och uppfattningar i begreppet.
          </p>
          <p xml:id="i-JS57ZqAp5uKRQPsqf9DnNh">
            Alla människor definierar sin egen hälsa utifrån sitt eget sammanhang.
            Samverkan mellan sjukdom och hälsa är enkel att intuitivt se,
            men det är svårt att dra gränser mellan dessa. Sjukdom skapar
            ofta känsla av ohälsa, samtidigt kan en upplevd ohälsa i sig skapa
            sjukdom, arbetsförhållanden kan skapa en känsla av ohälsa och
            en upplevd dålig hälsa kan påverka hur man upplever sina arbetsförhållanden.
          </p>
          <p xml:id="i-6xC71tu9fUGzHJQXf6gt1b">
            På samma sätt är begreppet arbetsförmåga svårt att objektivt
            definiera. Arbets­förmågan beror helt på vilket arbete som avses.
            Och samma sjukdomsdiagnos kan innebära att arbetsförmågan antingen
            försvinner totalt eller inte påverkas alls. Hur påverkar ett brutet
            ben arbetsförmågan hos en tjänsteman som sitter vid ett skrivbord
            jämfört med hos en asfaltsläggare? Hur påverkas arbetsförmågan
            hos dessa två om vi byter diagnos till en lättare depression?
            Det enkla men samtidigt djupt komplicerade svaret är att det alltid
            finns arbetsuppgifter som både är möjliga och omöjliga att genomföra
            för samma diagnos. Det är mot den bakgrunden man måste se frågor
            om reformer av sjukförsäkringen.
          </p>
          <head xml:id="i-DRhKsxXDyLbXDkNgy3FUN8" type="h2">
            Den psykiska ohälsan
          </head>
          <p xml:id="i-UbXfHYSnYCJYoV5yhdWryB">
            Psykisk ohälsa är en övergripande term som innefattar nedsatt
            psykiskt välbefinnande, diagnosticerade psykiska sjukdomar och
            psykisk funktionsnedsättning. Huvudparten av de pågående sjukfallen
            på grund av psykisk sjukdom utgörs av sjukdomar inom diagnosgrupperna
            förstämningssyndrom och ångest- och stressrelaterade syndrom.
            I fortsättningen avses dessa diagnosgrupper då begreppet psykisk
            sjukdom eller psykisk ohälsa används.
          </p>
          <p xml:id="i-EdfkgbJydEPYBenU4XZ45J">
            Avgränsningen mellan normala och naturliga reaktioner på svåra
            livshändelser och psykisk sjukdom är inte alltid enkel. Traumatiska
            livshändelser kan ge psykiska reaktioner och symptom som kan innebära
            betydande lidande. Men det behöver inte innebära att man uppfyller
            kriterierna för en psykiatrisk diagnos. Människor kan reagera
            kraftigt på livsproblem, vilket kan leda till en upplevd psykisk
            ohälsa, men det behöver inte innebära att man har en psykisk sjukdom.
          </p>
          <p xml:id="i-UGNST5oHhFsyHkpaRVTyxG">
            Psykisk ohälsa begränsar dock människors förmåga till funktion
            och aktivitet i olika omfattning och under olika långa tidsperioder.
            Den psykiska hälsan har därför en stor inverkan på en individs
            arbetsförmåga. Samtidigt är variationen stor mellan symptom inom
            en diagnoskategori och vissa symptom kan vara mer starka än andra.
            Även individers olika personlighet, känslighet, sociala skyddsnät
            och livsinställningar har betydelse för hur arbetsförmågan påverkas
            vid sjukdom. Det innebär att det kan vara mycket svårt att bedöma
            hur en individs faktiska arbetsförmåga egentligen ser ut.
          </p>
          <p xml:id="i-F3dLXxdNfgdUUcAgUhUEDD">
            De vanligast förekommande symptomen vid psykisk sjukdom påverkar
            individens arbetsförmåga och en god psykisk funktionsförmåga är
            en grundförutsättning för att kunna klara av många av de arbeten
            som finns idag. Samtidigt är det viktigt att komma ihåg att de
            flesta med depressions-, ångest- eller stressrelaterade symptom
            inte har någon påtaglig nedsättning av arbetsförmågan, har ingen
            ersättning från sjukförsäkringen och behöver ingen anpassning
            av arbetet.
          </p>
          <p xml:id="i-TMWSh56kATLFizyD58ZQ5Y">
            Antalet startade sjukfall med psykiatriska diagnoser ökade från
            82 000 år 2010 till 139 000 år 2015. De vanligaste psykiatriska
            diagnoserna är olika typer av depressioner och ångestsyndrom,
            dessa stod för 95 procent av de startade sjukfallen med psykiatrisk
            diagnos år 2015.
          </p>
          <p xml:id="i-XV73p2DxAbnCJNZ8Vd1X78">
            Orsakerna till den ökande sjukfrånvaron har studerats av både
            Försäkringskassan och andra. Det finns ett flertal olika faktorer
            som kan ligga bakom ökningen och som dessutom kan samverka med
            varandra. En faktor där det i forskning är väl belagt att det
            finns ett samband med psykiatriska diagnoser och sjukfrånvaro
            är den psykosociala arbetsmiljön. En tidigare rapport från Försäkringskassan,
            Sjukfrånvaro i psykiska diagnoser (Socialförsäkringsrapport 2014:4),
            visade att det är inom yrken som har den största negativa psykosociala
            arbetsmiljöbelastningen som risken för sjukfall med psykiatriska
            diagnoser är som störst.
          </p>
          <head xml:id="i-LwSuheBzQRWBgkhGsHjRsz" type="h2">
            Inrätta särskild rehabiliteringskedja för lättare psykiska diagnoser
          </head>
          <p xml:id="i-YSiZ3W5Yf6a7qqaYLURYop">
            Psykiatriska diagnoser är sedan 2014 den vanligaste sjukskrivningsorsaken.
            För att motverka en utveckling mot allt fler och allt längre sjukfall
            i psykiska diagnoser bör stödet vid psykisk ohälsa förbättras.
          </p>
          <p xml:id="i-8nYAoAeb6Z9dbFwmQqRnXK">
            Som framgått ovan är frågor om hälsa och arbetsförmåga komplicerade
            och mångfacetterade. Situationen kompliceras dessutom vid de psykiska
            diagnoserna. Vi vet trots allt ungefär hur lång tid det tar för
            ett brutet ben att läka och vi vet ungefär hur arbetsförmågan
            påverkas av detta brutna ben. Det ser dock annorlunda ut för psykisk
            sjukdom. Därför behöver vi skapa ett nytt spår i rehabiliteringskedjan
            för psykiska diagnoser. Detta då tidsgränserna i den befintliga
            kedjan egentligen är bättre anpassade för ”traditionella” sjukdomstillstånd.
          </p>
          <p xml:id="i-X1kwXFLjwycbqm8NuuSHwc">
            Särskilt tydligt blir detta när man väger in den psykosociala
            arbetsmiljöns samverkan med psykisk ohälsa. En person som drabbats
            av utmattningssyndrom kanske inte alls ska sjukskrivas i hemmet
            under en längre period då arbetsplatsen i sig kan vara en del
            i de bakomliggande orsakerna till sjukdomen. Det är då inte rimligt
            att vänta i 90 dagar innan en prövning görs om det finns andra
            arbetsuppgifter hos arbetsgivaren som personen kan utföra. Det
            är inte heller rimligt att vänta i ett halvår innan man lyfter
            frågan om personen över huvud taget ska arbeta kvar på sin nuvarande
            arbetsplats.
          </p>
          <p xml:id="i-SEaCFKdfaD8JCe8dPqPg11">
            Många beskriver en situation där pressen från den dåliga psykosociala
            arbetsmiljön blir för stor och skapar en svår stressreaktion.
            Men det är inte självklart att denna åtgärd kommer åt grundproblemet.
            Det kanske är bättre för alla om den sjukskrivne istället byter
            arbetsplats, eller, om problemen är stora, arbetsgivare.
          </p>
          <p xml:id="i-UPTfpTaFkhHvv2eSJ81rps">
            Förslaget innebär att:
          </p>
          <p xml:id="i-YJs8Kc9mBFJCsu2SmYoCnY">
            1) Man redan under de första veckorna ska undersöka om den sjukskrivne
            skulle må bättre av andra arbetsuppgifter på arbetsplatsen eller
            hos arbetsgivaren. Huvudsyftet med denna prövning ska vara att
            undersöka om sjukdomen påverkas av arbetsmiljön eller eventuella
            problem med kollegor eller chefer. För arbetsgivare med många
            liknande arbetsplatser (till exempel en kommun eller ett landsting)
            bör man här söka möjligheter till omplacering till en liknande
            arbetsplats i de fall där man kan misstänka att sjukdomen påverkas
            av den psykosociala arbetsmiljön.
          </p>
          <p xml:id="i-QuSqV6Ud7tDhRCfCsi3TfV">
            2) Därefter prövas om den sjukskrivne kan återgå till arbete
            utifrån en individuellt anpassad rehabiliteringsplan. Syftet är
            att läkare, arbetsgivare och försäkringskassa, tillsammans med
            den försäkrade om det är möjligt, undersöker om en rehabiliteringsplan
            för återgång till arbete behövs.
          </p>
          <p xml:id="i-Rnhhqmb4jha4sXxwG5ttxk">
            3) Dag 90 ska sedan den sjukskrivne prövas mot övriga arbetsmarknaden.
            I samband med denna prövning ska arbetsförmedlingen kopplas in.
            Utifrån den individuellt anpassade rehabiliteringsplanen ska arbetsförmedlingen
            hjälpa den sjukskrivne att hitta en ny anställning. Denna prövning
            syftar till att träffa de personer som förmodligen mår bäst av
            att byta arbetsgivare eller bransch. Om man jobbar som akutläkare
            men inte klarar av stress behöver man byta jobb.
          </p>
          <p xml:id="i-EBSMYazS5rdFyaq8CEjVqg">
            Till denna del knyts en särskild satsning hos Arbetsförmedlingen
            för att skapa ett särskilt system för dessa ”arbetsbytare” som
            av hälsoskäl behöver byta jobb. I detta steg vill vi även bjuda
            in arbetsmarknadens parter att se över möjligheten att ta en mer
            aktiv roll i denna omställning för den sjukskrivne. Vi tänker
            oss en modell liknande omställningsfonden med skillnaden att de
            som ska hjälpas till omställning är sjukskrivna som på grund av
            hälsoskäl behöver byta jobb.
          </p>
          <p xml:id="i-Q4PYhcLdrSAfnA7czJufgs">
            4) För att en strategi med fler och tidigare insatser ska bli
            framgångsrik krävs att rätt individ får rätt insats. Samtidigt
            är variationen stor mellan symptom inom en diagnoskategori och
            vissa symptom kan vara mer starka än andra. Även individers olika
            personlighet, känslighet, sociala skyddsnät och livsinställningar
            har betydelse för hur arbetsförmågan påverkas vid sjukdom. Det
            innebär att det kan vara mycket svårt att bedöma hur en individs
            faktiska arbetsförmåga egentligen ser ut.
          </p>
          <p xml:id="i-9oaqZjg924cgTh5SPnegAZ">
            Handläggarna på Försäkringskassan spelar därför en central roll
            för att denna reform ska bli framgångsrik. Det kommer att ställa
            särskilt höga krav på att handläggarna klarar av de dubbla roller
            som det innebär att både vara den som prövar individens rätt till
            ersättning och samtidigt fungera som stöd och utreda behovet av
            rehabiliteringsinsatser. Allt detta sammantaget innebär att de
            handläggare som ska arbeta med sjukskrivingar i psykiatriska diagnoser
            ska vara mer erfarna handläggare.
          </p>
          <head xml:id="i-VQZX3pucm4RSSDWmfVfHC4" type="h2">
            Skärp tillsyn, krav och sanktioner för arbetsgivare med hög sjukfrånvaro
          </head>
          <p xml:id="i-Gw6pAUBNnaBUpcZnGjd75L">
            Det finns en bred konsensus hos våra expertmyndigheter att arbetsgivaren
            har en nyckelroll i arbetet med att minska sjukfrånvaron. Detta
            gäller särskilt vid psykisk sjukdom. Samtidigt måste man vara
            medveten om att frågan är komplex och till vissa delar ligger
            utanför arbetsgivarens kontroll.
          </p>
          <p xml:id="i-GqDfoC8p3i9S1nMZQzqKEm">
            Statens beredning för medicinsk och social utvärdering, SBU,
            har gått igenom forskningsläget för samband mellan en lång rad
            faktorer i arbetsmiljön och depressionssymtom, respektive symtom
            på utmattningssyndrom och enligt SBU finns det vetenskapligt underlag
            för att följande gäller på gruppnivå:
          </p>
          <list xml:id="i-NUsYbMCfw7g6NS62DM2yss" style="ul">
            <item xml:id="i-DArBvTaDtnrRQbCDQCur6T">
              Personer som upplever en arbetssituation med små möjligheter
              att påverka, i kombination med alltför höga krav, utvecklar mer
              depressionssymtom.
            </item>
            <item xml:id="i-59tD4a9cP9pSrAVvHgkoso">
              Personer som upplever bristande medmänskligt stöd i arbetsmiljön
              utvecklar mer symtom på depression och utmattningssyndrom än andra.
              De som upplever mobbning eller konflikter i sitt arbete utvecklar
              mer depressionssymtom än andra, men det går inte att avgöra om
              det finns något motsvarande samband för symtom på utmattningssyndrom.
            </item>
            <item xml:id="i-AFiRbeRZNRJhkvzuYHroKk">
              Personer som upplever att de har pressande arbete eller en arbetssituation
              där belöningen upplevs som liten i förhållande till ansträngningen
              utvecklar mer symtom på depression och utmattningssyndrom än andra.
              Detta gäller även för dem som upplever osäkerhet i anställningen,
              t ex en oro för att arbetsplatsen ska läggas ner.
            </item>
          </list>
          <p xml:id="i-AETbMpaorBH1gFr378Vxix">
            Samtliga dessa faktorer kan i hög grad påverkas av arbetsgivaren.
            Det är därför rimligt att lägga större ansvar för arbetsgivare
            vid sjukfrånvaro som kan antas ha samband med brister i den psykosociala
            arbetsmiljön. Vi ser ett tydligt behov av att skapa en bättre
            incitamentsstruktur för arbetsgivare när det gäller det förebyggande
            arbetet med psykosocial arbetsmiljö, samt tidiga insatser och
            bättre rehabilitering.
          </p>
          <p xml:id="i-DDkA6CTjNrRmQZgUNzVgkW">
            Försäkringskassan har genomfört en studie av sjukfrånvaro i psykiska
            diagnoser. Enligt Försäkringskassan finns det en tydlig koppling
            mellan svag psykosocial arbetsmiljö och sjukfall med psykisk diagnos.
            Man konstaterar vidare att många av de yrken där de anställda
            upplever brister i den psykosociala arbetsmiljön och där man konstaterar
            överrisker för att påbörja sjukfall med psykisk diagnos finns
            inom offentligfinansierad verksamhet. Man lyfter särskilt fram
            sjuksköterskor, barnmorskor, specialistsjuksköterskor, vård- och
            omsorgspersonal, grundskol- och gymnasielärare.
          </p>
          <p xml:id="i-JS3BYaXvoi84TADD7fr5LV">
            Sammanlagt finns det över 800 000 anställda i dessa grupper vilket
            innebär att överriskerna får betydande effekter. Vi föreslår därför
            att Arbetsmiljöverket ska genomföra en särskild tillsyn av den
            psykosociala arbetsmiljön inom dessa särskilt utsatta yrkesgrupper:
            barnmorskor, sjuksköterskor med särskild kompetens, sjuksköterskor,
            grundskollärare, vård och omsorgspersonal, samt gymnasielärare.
          </p>
          <p xml:id="i-GjWF8rHAsB4JJ4hQ9kaG7Z">
            Under tillsynen ska den psykosociala arbetsmiljön granskas och
            arbetsgivare som har brister i sin psykosociala arbetsmiljö ska
            åläggas att avhjälpa dessa brister. Relevanta myndigheter såsom
            exempelvis Försäkringskassan, Socialstyrelsen och Inspektionen
            för vård och omsorg ska vara Arbetsmiljöverket behjälpliga under
            denna granskning.
          </p>
          <head xml:id="i-EzaPw3C6MSejyrsdHVCBP6" type="h2">
            Stärk dagens rehabiliteringskedja med tidsgränser och regelbunden
            uppföljning
          </head>
          <p xml:id="i-MXqTJvJ8pWYcUggFckbz5P">
            Forskningen visar att kontrollinsatser av olika slag, inklusive
            tidsgränser, minskar användningen av försäkringen, både direkt
            via kontrollerna i sig och indirekt via drivkrafter att inte vilja
            bli kontrollerad. Är kompensationsgraden hög, kontrollen svag
            och en bortre tidsgräns saknas, kan sjukfrånvaron förväntas bli
            högre än om kompensationsgraden är lägre, kontrollen stark och
            en tidsgräns finns. För en långsiktigt stabil sjukfrånvaro är
            en bortre tidsgräns också en central komponent. Genom den skickas
            en signal om att en sjukskrivning inte kan pågå för evigt vilket
            skapar drivkrafter för alla inblandade aktörer att agera för att
            hitta en lösning innan tidsgränsen nås. Inspektionen för socialförsäkringen,
            ISF, har dessutom funnit att införandet av tidsgränser inte haft
            någon inverkan på hälsan. Moderaterna anser av dessa anledningar
            att rehabiliteringskedjan bör förstärkas.
          </p>
          <p xml:id="i-46iYXCzEabp6xn3bybr9Sg">
            ESO sammanfattar frågan om den bortre tidsgränsen såhär: ”För
            en långsiktigt stabil sjukfrånvaro är en bortre tidsgräns en central
            komponent. Genom den skickas en signal om att en sjukskrivning
            inte kan pågå för evigt vilket skapar drivkrafter för alla inblandade
            aktörer att agera för att hitta en lösning innan den bortre tidsgränsen
            nås. Forskningen inom såväl sjuk- som den angränsande arbetslöshetsförsäkringen
            är tydlig såtillvida att tidsgränser (kontroll i vidare mening)
            minskar användandet av försäkringen både direkt, via tidsgränsen
            i sig, och indirekt via ökade drivkrafter att avsluta ersättningsperioden
            innan tidsgränsen.”
          </p>
          <p xml:id="i-HiqxbTWV7pcDUkR876mXBY">
            Vi föreslår därför att den bortre tidsgränsen återinförs i sjukförsäkringen
            och att regelbunden uppföljning av den försäkrades arbetsförmåga
            ska ske under hela sjukfallet fram till den bortre tidsgränsen.
          </p>
          <p xml:id="i-5gj6LvLfYCFfUVuEsMGMLS">
            Det finns en svensk studie om hur handläggarnas attityder påverkar
            sjukförsäkringen och sjukskrivningsprocessen. Resultaten visar
            bland annat att om handläggaren är relativt positivt inställd
            till gällande regelverk, till att uppfylla verksamhetsmål, samt
            känner sig trygg med innebörden av centrala begrepp i sjukskrivningsprocessen,
            påskyndas återgången i arbete. Detta är därför ett område som
            måste prioriteras högre hos myndigheten och handläggarnas bedömningar
            bör tydligare systematiskt följas upp.
          </p>
          <head xml:id="i-YRPX6FC6LAXsCYC7E9M52H" type="h2">
            Öka tillsynen av läkarnas arbete med sjukskrivningsfrågor
          </head>
          <p xml:id="i-RNJmuMZCmCSMbZJjkNFNsp">
            Läkaren har en nyckelroll i sjukskrivningsprocessen. Läkaren
            ställer diagnos och dokumenterar arbetsförmågebesvär. Detta arbete
            är komplext, vilket bland annat har att göra med svårigheterna
            kring begreppen sjukdom och arbetsförmåga. Till sin hjälp har
            läkaren det försäkringsmedicinska beslutsstödet. Det finns dock
            ett inneboende problem i att läkaren och patienten kan vara oense
            om vad som egentligen är bäst för patienten. Många sjukdomstillstånd
            har diagnoskriterier som kan vara öppna för tolkning. Patientens
            upplevelse av sitt tillstånd behöver heller inte vara överensstämmande
            med den medicinska bedömningen, upplevelsen av den egna arbetsförmågan
            är med andra ord inte alltid överensstämmande med läkarens uppfattning
            och till detta kommer svårigheten med att bedöma vad arbetsförmågan
            egentligen är i relation till patientens medicinska och/eller
            upplevda tillstånd. Detta gäller särskilt psykiska diagnoser där
            det mesta av läkarens bedömning grundas på patientens egna uppgifter.
            Samtidigt skapas lätt en målkonflikt för en läkare som agerar
            inom ett fritt vårdval. Från patientens perspektiv finns alltid
            möjligheten att gå till en annan läkare som kanske är mer beredd
            att agera på det sätt patienten önskar.
          </p>
          <p xml:id="i-AvU6CTQuWhVh9ELUtEGkQD">
            Ett bättre sätt att få läkarkåren att ta ansvar för sjukfrånvaron
            vore att, precis som Expertgruppen för studier i offentlig ekonomi
            föreslår, tydliggöra att det är Försäkringskassan (försäkringsgivaren),
            och inte läkaren, som beslutar om rätten till ersättning. Försäkringskassan
            bör därför kunna sätta upp kvalitetskrav för vårdgivare som skriver
            ut sjukintyg. Kraven kan exempelvis bestå i att läkarna ska ha
            vissa kunskaper om reglerna i sjukförsäkringen och hur man bedömer
            arbetsförmågan. Vidare kan Försäkringskassan ges i uppdrag att
            via administrativa register löpande följa upp och granska sjukskrivningsmönstret
            hos olika vårdgivare. Osakliga skillnader och avvikelser från
            det försäkringsmedicinska beslutsstödet kan snabbt upptäckas och
            utredas. Vid upprepade anmärkningar liksom vid rent fusk skulle
            enskilda vårdgivare kunna förlora rätten till utfärdande av sjukintyg.
          </p>
          <head xml:id="i-N52i29WnS6tm3fJzQ63mgJ" type="h2">
            Stärk och förtydliga hälso- och sjukvårdens ansvar
          </head>
          <p xml:id="i-AYh1TVmhr9XRPAFpuJXucC">
            Hälso- och sjukvården har en central roll för att bryta långvarig
            sjukfrånvaro, men samspelet med sjukförsäkringen behöver förstärkas.
            Den grundläggande brist på samverkan som följer av att sjukvården
            och sjukförsäkringen finansiellt och organisatoriskt inte har
            några starka gemensamma intressen och mål, måste balanseras bättre
            än idag.
          </p>
          <p xml:id="i-9JC7ueBihEHVp33Tp1DPfE">
            Hälso- och sjukvården ska redan i dag ge stöd till sjukskrivna
            som behöver hjälp för att återgå i arbete eller studier, men detta
            uppdrag behöver förstärkas. I hälso- och sjukvårdspolitiken och
            de försäkringsmedicinska riktlinjerna, men också i forskning och
            tillsyn, bör återgång i arbete ingå som en parameter för framgång.
            Hälso- och sjukvårdens ansvar för att aktivt bidra till sjukskrivnas
            återgång i arbete bör förtydligas.
          </p>
          <head xml:id="i-GS4V1XHVodwv8twGJq2DoD" type="h2">
            Inför en förebyggandegaranti mot psykisk ohälsa
          </head>
          <p xml:id="i-A9seNgETmCHwdWpBrtzaGX">
            ISF konstaterar att tidiga rehabiliteringsinsatser, innan en
            sjukskrivning, har bättre förutsättningar att förhindra en framtida
            sjukfrånvaro än att öka återgången i arbete bland redan sjukskrivna.
            Därför bör möjligheterna att genomföra tidiga rehabiliterings­insatser
            stärkas. Utvärderingar av tidigare insatser mot psykisk ohälsa
            innan och efter sjukskrivning har visar att de behandlingar som
            sätts in innan sjukskrivning hade god effekt på patientens hälsa,
            medan de som sattes in efter sjukskrivningen hade begränsad effekt.
            En rimlig målsättning är att den som har ett jobb och är i behov
            av förebyggande insatser ska kunna påbörja dessa inom en månad.
            Samtidigt bör lagstiftningen skärpas vad gäller landstingens ansvar
            att erbjuda förebyggande insatser för att motverka ohälsa.
          </p>
          <head xml:id="i-QAruX7SoLUQBzeL1BhSha1" type="h2">
            Stärk drivkrafterna att komma tillbaka till arbete
          </head>
          <p xml:id="i-SKcAQmTNHN7cHGvjR4BcRE">
            Att regler och ersättningsnivåer i sjukförsäkringen påverkar
            sjukfrånvaron är som ovan framgått väl känt i forskningen. Sjukförsäkringssystemet
            har idag en långsam avtrappning som medför att ersättningen minskar
            vid dag 365 då ersättningsnivån sjunker från 80 till 75 procent
            av den sjukpenninggrundade inkomsten. Den första karensdagen är
            det enda och tydliga exemplet på en tidig tröskel in i sjukförsäkringens
            sjuklönedel.
          </p>
          <p xml:id="i-CkKDcHSxiXZYMwhi6JgMMn">
            Långa sjukfall kan naturligtvis vara helt nödvändiga för den
            enskilde och sjukförsäkringssystemet ska ge trygghet i att den
            som är sjuk ska få stöd. Men om de långa sjukfallen ökar totalt
            sett skapas många problem och risker. För att stärka incitamenten
            att komma tillbaka till arbete tidigare än idag vill vi stärka
            drivkrafterna för att komma tillbaka till arbete genom att öka
            avtrappningen av sjukpenningen och införa en karensdag vid övergången
            från sjuklön till sjukpenning, det vill säga vid dag 15. Dagens
            regelverk som medger att särskilt allvarliga sjukdomstillstånd
            kan undantas från nedtrappningen i ersättningsnivåer ska också
            fortsättningsvis gälla.
          </p>
          <head xml:id="i-CXNfx6P673gHsrrzVmggEQ" type="h2">
            Stärk anställdas möjligheter att få förebyggande behandling via
            arbetsgivaren
          </head>
          <p xml:id="i-XvHs6QoNQJLXQuA9YKJWfC">
            En arbetsgivare kan erbjuda sin personal skatte- och avgiftsfri
            personalvårdsförmån i form av motion och annan friskvård av enklare
            slag och mindre värde. Inom ramen för friskvård omfattas ”stresshantering”,
            enligt Skatteverket. Idag finns också en möjlighet för arbetsgivaren
            att göra avdrag för kostnader för förebyggande behandling, om
            arbetsgivaren kan visa att behandlingen syftar till att den anställde
            ska kunna fortsätta att förvärvsarbeta. Dessa möjligheter bör
            utvecklas så att anställda och arbetsgivare uppmuntras agera förebyggande
            i större grad.
          </p>
        </div>
        <div xml:id="i-WBSFvB6cJSvkjLoWrFvQqj" type="signatureBlock">
          <list xml:id="i-2mfJVaEweSdaZsW4HEyV64">
            <item xml:id="i-SN5UTeAGopBHCkp35SpZHq" who="unknown" type="signature">
              Johan Forssell (M)
            </item>
            <item xml:id="i-NbVqEmo3DH3KJUsw4trgvP" who="i-PVeQcRvegJXJJo2H94BNti" type="signature">
              Mikael Cederbratt (M)
            </item>
            <item xml:id="i-MLGTzt9sAiYVLU2S99Kzsd" who="i-RNLiVMpCYiPgzxr2ERSxMt" type="signature">
              Lars-Arne Staxäng (M)
            </item>
            <item xml:id="i-Rfinh7f4Q28awE2GGGTiUD" who="i-Cd1KL55s1P4VpgkZMge4ns" type="signature">
              Maria Abrahamsson (M)
            </item>
            <item xml:id="i-3UrUeM8oUk1LbTpNCZBucw" who="i-UhTnumEMH9PFLmCNwxiV4q" type="signature">
              Helena Bonnier (M)
            </item>
          </list>
        </div>
      </div>
    </body>
  </text>
</TEI>
