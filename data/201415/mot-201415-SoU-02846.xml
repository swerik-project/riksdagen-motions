<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02846">
  <teiHeader>
    <fileDesc>
      <titleStmt>
        <title>Könsselektiva och andra utsorterande aborter</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2846 av Paula Bieler m.fl. (SD)</title>
          <idno type="rdwebb">H2022846</idno>
          <rs type="number">2846</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022846/text</ref>
          <ref type="dokument_url_html">http://data.riksdagen.se/dokument/H2022846</ref>
          <ref type="dokumentstatus_url_xml">http://data.riksdagen.se/dokumentstatus/H2022846</ref>
          <ref type="docx">http://data.riksdagen.se/fil/371BB5A5-8277-4C6B-AE8C-7F30604F8291</ref>
          <ref type="pdf">http://data.riksdagen.se/fil/67EA51FE-1B60-4ECF-8FE1-905617BFCBB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-E6YAzSwhTJaJS5hnMGCntf</idno>
            <name>Hanna Wigh</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Jc2FFTRATovdraFYxAZPy" type="signed"/>
        <correspContext corresp="i-Jc2FFTRATovdraFYxAZPy">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-E6YAzSwhTJaJS5hnMGCntf"/>
        </correspContext>
        <correspAction xml:id="i-CoGPKuTQavkBi9dJZd2tJt" type="submitted">
          <date when="2014-11-10"/>
          <time when="17:15:48"/>
        </correspAction>
        <correspAction xml:id="i-5RGmWf45rbfsGo9nJpqmc6" type="referred">
          <date when="2014-11-12"/>
        </correspAction>
        <correspAction xml:id="i-L472Q3JH7dqzG25jHeBcgk" type="assigned">
          <date when="2016-05-09"/>
          <time when="15:41:52"/>
        </correspAction>
        <correspContext corresp="i-L472Q3JH7dqzG25jHeBcgk">
          <ref type="assignedTo">Socialutskottet</ref>
        </correspContext>
        <correspAction xml:id="i-LyAjRVDWMkX4QQQKgW9CJw" type="behandlas_i"/>
        <correspContext corresp="i-LyAjRVDWMkX4QQQKgW9CJw">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KWwSK9sS5SEyTwM8DKgja6" type="motHeader">
        <div xml:id="i-H2mzpyNAtAQD8WxsJtznUf" type="motTitle">
          Motion till riksdagen 2014/15:2846 av Paula Bieler m.fl. (SD)
          Könsselektiva och andra utsorterande aborter
        </div>
      </div>
      <div xml:id="i-Lm9tZdUaYWrNpiQ4tSQn8e" type="motBody">
        <div xml:id="i-8WPVPQUnDXibyVzgun3g3r" type="motProposal" subtype="förslag">
          <head xml:id="i-9DCUgrNM9RCJhhuHqqsnpe">
            Förslag till riksdagsbeslut
          </head>
          <list xml:id="i-VLYa5f8iFBa49WuJWLhj1D" style="ol">
            <item xml:id="i-GeEKJRgX5WXXaC2oo32MyZ">
              Riksdagen tillkännager för regeringen som sin mening vad som
              anförs i motionen om vikten av att motverka att abort används
              som en metod för att välja egenskaper hos barn.
            </item>
            <item xml:id="i-5a3yD4m3rpWxD37F7DzMTk">
              Riksdagen tillkännager för regeringen som sin mening vad som
              anförs i motionen om att ge Socialstyrelsen ansvaret för att pröva
              ansökningar om abort som görs efter att den havande kvinnan har
              fått information om fostrets kön eller övriga fysiska egenskaper
              på hennes anmodan.
            </item>
            <item xml:id="i-YE4Lk8JFNDzBVdyZtPgsWH">
              Riksdagen tillkännager för regeringen som sin mening vad som
              anförs i motionen om en översyn av praxisen för att bevilja sena
              aborter.
            </item>
          </list>
        </div>
        <div xml:id="i-Af7KwrR8YU2KmLLanaE2bz" type="motContent">
          <head xml:id="i-zUyTWkhSewHCbDTbuCBsE" type="h1">
            Motivering
          </head>
          <p xml:id="i-NZWLxPp9FeKFSeWW9StPkG">
            I takt med medicinsk och teknisk utveckling ökar möjligheterna
            för blivande föräldrar att få information om sitt ofödda barn.
            Allt från kön till förekomsten av sjukdomar och funktionsnedsättningar
            undersöks och meddelas den som vill. Viss information som framkommer
            vid rutinmässiga kontroller är dessutom obligatorisk för vårdpersonal
            att delge den gravida kvinnan vare sig hon vill eller inte. På
            många sätt är det givetvis bra att information kan delges i god
            tid så att föräldrar kan förbereda sig, behandling påbörjas och
            liv förenklas, till och med räddas. Tyvärr finns dock en tendens
            att använda den givna informationen till att avgöra om en abort
            ska genomföras eller inte. Så kallade ”selektiva aborter” blir
            allt vanligare och födelsetalen för barn med vissa diagnoser allt
            lägre. Redan 2011 rapporterades exempelvis att nästan inga barn
            med Downs syndrom föddes längre, efter att det blivit standard
            med test som kontrollerade för detta.
          </p>
          <p xml:id="i-R9VfhGn185e52QSe8kNu2B">
            Från vissa håll benämns denna utveckling som en framgång. Bedömningen
            tycks vara att funktionsnedsättningar kan förhindras. Men ingen
            botas då en abort genomförs, ingen funktionsnedsättning hindras.
            Däremot blir funktionsnedsättningen avgörande för huruvida ett
            liv anses värdefullt nog att värna eller inte. Detta speglar givetvis
            synen på personer med funktionsnedsättning i stort, deras möjlighet
            till ett gott, av dem själva uppskattat, liv och deras rätt till
            detsamma. Men det speglar också synen på föräldraskap och föräldrars
            relation till sina barn, i det att föräldrar inte anses behöva
            anpassa sina liv alltför mycket efter sina barn. Att föda ett
            barn med funktionsnedsättning anses vara så betungande för den
            blivande föräldern att abort blir ett fullt accepterat val.
          </p>
          <p xml:id="i-WGt2orzT3tKkZzzKGCqxAr">
            Synen på vad som är rimliga grunder för att abortera ett foster
            skiljer sig uppenbart mycket mellan individer och olika föräldrapar.
            Där vissa menar att det aldrig är försvarbart drar andra gränsen
            vid grava missbildningar och kroniska sjukdomar, medan ytterligare
            andra anser att det räcker med en mindre fysisk defekt (såsom
            harmynthet) eller att barnet skulle vara av ett annat kön än föräldrarna
            önskar. I och med den svenska lagstiftningen som ger kvinnor rätt
            att fram till och med den artonde graviditetsveckan själva avgöra
            om de vill genomgå en abort eller inte, utan prövning av abortskäl,
            finns stora möjligheter att välja och välja bort egenskaper hos
            barn. Vi ser också hur dessa möjligheter används. Det är en utveckling
            som bör väcka oro och mana till eftertanke. Att acceptera en utveckling
            där villkoren för att födas är att ha av föräldrarna önskade egenskaper
            är att acceptera en syn där människor graderas just efter sina
            egenskaper så till den mån att dessa avgör deras människovärde.
            Därför menar jag att det är av yttersta vikt att söka efter sätt
            att motverka en sådan utveckling.
          </p>
          <p xml:id="i-wU4iipr6D3Ka1BAMdjc4M">
            Ett sätt att göra detta vore att klargöra att den fria aborträtten
            under graviditetens första tid endast finns till som en tidsfrist
            för en havande kvinna att avgöra om hon är redo att bli mor eller
            inte. Detta val bör innefatta att acceptera barnet oavsett dess
            kön eller eventuell funktionsnedsättning. Således ska detta val
            endast vara möjligt så länge kvinnan saknar mer information än
            att hon väntar barn. Att aktivt välja att tillgodogöra sig information
            om barnets kön, hälsotillstånd eller förekomst av funktionsnedsättning
            ska betraktas som ett ställningstagande för föräldraskapet och
            en avsägelse av den fria aborträtten. Däremot ska möjligheten
            till prövning hos Socialstyrelsen finnas, på samma sätt som denna
            möjlighet idag finns för de kvinnor som passerat graviditetsvecka
            18. Självfallet ska även abort kunna genomföras då det är akut
            medicinskt motiverat och fara föreligger för kvinnans liv.
          </p>
          <p xml:id="i-NT5SDWoPHHNA2xv5hbwQrj">
            För att ytterligare minimera risken för användandet av abort
            som ett sätt att välja bort barn på basis av barnens fysiska egenskaper
            bör i samband med ovanstående förändring det göras möjligt för
            en havande kvinna att avvakta med sådana kontroller som kan leda
            till att information framkommer vare sig kvinnan aktivt ber om
            det eller inte, till dess hon fattat beslut om huruvida hon vill
            behålla barnet eller inte. Ett exempel är det ultraljud som idag
            rutinmässigt genomförs mellan vecka 16–18 och som med dagens lagstiftning
            således sker under den tid kvinnan fortfarande fritt väljer om
            hon vill genomgå en abort eller inte. En lämplig förändring vore
            att detta ultraljud skulle ske på rutin först efter att den artonde
            veckan passerat om inte kvinnan uttryckligen meddelar att hon
            vill genomföra det tidigare och därmed avsäga sig den fria aborträtten.
            Tester som är av större vikt för att upptäcka akuta hälsofaror
            ska givetvis undantas från en sådan regel.
          </p>
          <p xml:id="i-4qnaPDpSkHXMZ9otbBxdKG">
            I sammanhanget är det värt att nämna den praxis som utvecklats
            av Socialstyrelsen för bedömning av ansökningar om sen abort.
            Myndigheten ska enligt gällande lag bevilja sen abort om synnerliga
            skäl föreligger. Granskningar av vad som angivits som godtagbara
            skäl visar dock att sena aborter beviljats såväl av sociala skäl
            som av fosterskador. Gällande fosterskador finns inga särskilda
            kriterier för graden av allvar, vikt läggs i stället vid föräldrarnas
            egen bedömning av hur väl de kan ta hand om barnet. I praktiken
            innebär detta att sortering av barn sker även relativt sent i
            graviditeten, då det dessutom är möjligt att ta reda på än mer
            information om fostret. Det finns all anledning att se över Socialstyrelsens
            praxis i syfte att tydliggöra vad som räknas som synnerliga skäl.
            Sett till begreppets tolkning i andra sammanhang bör detta rimligtvis
            vara en relativt snäv definition, där alternativ anses omöjliga
            eller åtminstone orimliga.
          </p>
          <head xml:id="i-Ki1EEqcoeNVjuACquDNXwG" type="h1">
            Vad som anförts ovan bör ges regeringen tillkänna.
          </head>
        </div>
        <div xml:id="i-7rTb4CugPoPCYFkAwYeYtR" type="motSignatures">
          <list xml:id="i-2oD7DJFvPrpeQ3Phafr3Wr">
            <item xml:id="i-Lru2mDjjoqPgcsFEcnuUCf" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-J3pzaN7r7EXmq8Eg7Emz8u" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-VPjEsBCdMwXR8e9Qath7ay" who="i-E6YAzSwhTJaJS5hnMGCntf">
              Hanna Wigh (SD)
            </item>
          </list>
        </div>
      </div>
    </body>
  </text>
</TEI>
