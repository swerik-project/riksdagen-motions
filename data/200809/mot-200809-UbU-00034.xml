<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00034">
  <teiHeader>
    <fileDesc>
      <titleStmt>
        <title>med anledning av prop. 2008/09:199 Högre krav och kvalitet i den nya gymnasieskolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:199 Högre krav och kvalitet i den nya gymnasieskolan</title>
          <idno type="rdwebb">GW02Ub34</idno>
          <rs type="number">Ub34</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub34/text</ref>
          <ref type="dokument_url_html">http://data.riksdagen.se/dokument/GW02Ub34</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub34</ref>
          <ref type="doc">http://data.riksdagen.se/fil/F6E8BE5A-8036-4C37-9D93-CA0B1A30DA80</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W7S1CpXnBCHBPKWBy9tmMB" type="basedOn"/>
        <correspContext corresp="i-W7S1CpXnBCHBPKWBy9tmMB">
          <ref>Proposition 2008/09:199</ref>
        </correspContext>
        <correspAction xml:id="i-YcLQaHq96n6sFkehgfgZcG" type="signed"/>
        <correspContext corresp="i-YcLQaHq96n6sFkehgfgZcG">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-3ifGRQNkBAdNsYsGv2ECGt" type="referral">
          <date when="2009-06-12"/>
        </correspAction>
        <correspAction xml:id="i-98d7PkMphLmSP7jsUY4tzU" type="dismissal">
          <date when="2009-06-11"/>
        </correspAction>
        <correspAction xml:id="i-5cQoCVpudyxefwzCtGaT1R" type="dismissal">
          <date when="2009-06-11"/>
        </correspAction>
        <correspAction xml:id="i-51rsUUWzpPMHLiPSs6DDSP" type="transfer">
          <date when="2009-06-10"/>
        </correspAction>
        <correspAction xml:id="i-5zU4WgQjFc8cXvRtsNvM6N" type="submission">
          <date when="2009-06-10"/>
        </correspAction>
        <correspAction xml:id="i-SzPWkdApCyEU3zojfQzmXp" type="assigned"/>
        <correspContext corresp="i-SzPWkdApCyEU3zojfQzmXp">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RQ6ykxBybdXVTN7KxQbo2e" type="motBody">
        <div xml:id="i-AGq3bYAmh3A2vdFrs4xmCs" type="TOC">
          <head xml:id="i-5BD2oL24d4yaAQ67KEUCjZ">
            1 Innehållsförteckning
          </head>
          <list xml:id="i-XpZfHLDvpW5xXPZFsCnA1w">
            <item xml:id="i-WW9uhhAQBqK1MXCh1uSR15">
              2 Förslag till riksdagsbeslut 2
            </item>
            <item xml:id="i-WGEZ3AQUf5EoA8rTAGbUrS">
              3 Propositionen 2
            </item>
            <item xml:id="i-UtZWg2oiyX46KditJfihzb">
              4 En gymnasieskola för alla 2
            </item>
            <item xml:id="i-3WcrbRdg2C2KiVBNc5P6mR">
              5 Behörighet till gymnasieskolan 3
            </item>
            <item xml:id="i-3VLGAVavttJ9jdsPxFNBei">
              6 Gymnasieskolans program 4
            </item>
            <item xml:id="i-EcWCWw1u6WgpGkUtH73wq2">
              7 Gymnasieskolans ämnen 5
            </item>
            <item xml:id="i-5jGCASGZ6tEtjy7HJWfstE">
              7.1 Kärn- eller gymnasiegemensamma ämnen 5
            </item>
            <item xml:id="i-PBowmm9d6WhxTzhRLrJQi1">
              7.2 Karaktärsämnen och programfördjupning 6
            </item>
            <item xml:id="i-2B4Y1BQT8KeEVoCn7jSUXA">
              8 Lokala kurser och inriktningar 6
            </item>
            <item xml:id="i-JVRnW71BJ1oxSq33pJe4Fp">
              9 En ny struktur för gymnasieskolan 7
            </item>
            <item xml:id="i-Fip91oXCZRbycEJVBQLeJH">
              10 Ämnesbetyg i stället för kursbetyg 8
            </item>
            <item xml:id="i-3mrbWNWmQQqPJr64GpVR9S">
              10.1 Obligatoriska utvecklingssamtal 8
            </item>
            <item xml:id="i-LvUupX92HM19nzAXX8axcM">
              11 Gymnasieexamina 9
            </item>
            <item xml:id="i-WGENPUgRnX5mWMpB7Kj5Mu">
              12 Spetsutbildningar 9
            </item>
            <item xml:id="i-HVpiauEyPsTiyXbbqpmYc5">
              13 Skoldemokrati 10
            </item>
          </list>
        </div>
        <div xml:id="i-63bk2Npa8uuSGybZA5R75S" type="motProposal" subtype="förslag">
          <head xml:id="i-8DVGxk2EpyEvDWAm8wh1Uy">
            2 Förslag till riksdagsbeslut
          </head>
          <p xml:id="i-Hm44C4bqyMWBYhNM7LVd2o">
            Riksdagen avslår proposition 2008/09:199 Högre krav och kvalitet
            i den nya gymnasieskolan.
          </p>
        </div>
        <div xml:id="i-FKEumE35A1wS5vCco2k8xP" type="motContent">
          <head xml:id="i-8o2mLvHKirf5999BvfhYYi" type="h1">
            3 Propositionen
          </head>
          <p xml:id="i-VUHo25mHYTzoccq5FvUTty">
            Regeringen föreslår i propositionen Högre krav och kvalitet i
            den nya gymnasieskolan (prop. 2008/09:199) en uppdelning av gymnasieskolans
            nationella program på yrkes- respektive högskoleförberedande program.
            Endast de högskoleförberedande programmen ska automatiskt ge behörighet
            till högskolan, men möjligheten att läsa in denna behörighet ska
            ges till elever på yrkesprogram. Kärnämnen ska byta namn till
            gymnasiegemensamma ämnen, och de ska variera i omfattning beroende
            på program. Historia ska införas som obligatoriskt ämne, medan
            estetisk verksamhet ej längre blir obligatorisk. Nya regler för
            behörighet till gymnasieskolan ska införas. Det införs restriktioner
            för vilka kurser och inriktningar som ska få finnas.
          </p>
          <head xml:id="i-E9xz3Etdkd9tkfNsdKnw5X" type="h1">
            4 En gymnasieskola för alla
          </head>
          <p xml:id="i-FGRTkD75o2C7dwaMxKmVTj">
            Gymnasieskolan och dess föregångare har utvecklats från en angelägenhet
            för några få till en skola för alla. Alltfler ungdomar har fått
            möjlighet till mer och bättre kunskaper som svarar mot höjda krav
            från såväl arbets- som samhällsliv. För Vänsterpartiet är satsningar
            på utbildning en nödvändig förutsättning för samhällets utveckling
            och social frigörelse. Gymnasieskolan ska därför ge alla elever
            utökade valmöjligheter genom att förmedla kunskap och bildning.
            Det behövs för att de ska kunna möta ett arbetsliv i förändring
            och ett demokratiskt landskap med nya institutioner och nya redskap
            för att påverka samhällsutvecklingen.
          </p>
          <p xml:id="i-PmikHttSfMFGVDL6RjdsWQ">
            Högerregeringen har däremot en traditionell och konservativ syn
            på både människor och kunskap som oföränderliga storheter vilka
            kan delas i olika fack och kategorier. Det förslag till förändring
            av gymnasieskolan som regeringen presenterar i propositionen är
            därför ett stort steg tillbaka. Det handlar om att återinföra
            en skola som i första hand var anpassad till ett relativt homogent
            och statiskt samhälle. I dag finns det helt andra krav från arbetslivet,
            och det finns framför allt helt andra krav från eleverna i fråga
            om hur deras liv och framtid ska forma sig. Med sin fyrkantiga
            och föråldrade samhällssyn skapar högerregeringen en gymnasieskola
            som varken är anpassad till samhällets eller elevernas behov av
            kunskaper och färdigheter. Som vanligt när det gäller utbildningsfrågor
            har regeringen inte kunnat enas om en helhet, och viktiga frågor
            lämnas olösta.
          </p>
          <p xml:id="i-T9rUz7CVvtVFwdDSq37ram">
            Riksdagen bör därför avslå proposition 2008/09:199 Högre krav
            och kvalitet i den nya gymnasieskolan.
          </p>
          <head xml:id="i-Gbi3srdjDKYmAn7g8faPAe" type="h1">
            5 Behörighet till gymnasieskolan
          </head>
          <p xml:id="i-Me4jUBfGb1gsJGm6ooQDAR">
            Vänsterpartiet anser att fler elever måste få möjlighet att nå
            målen i gymnasieskolan. Såväl grund- som gymnasieskolan måste
            ta ett större ansvar för elevernas lärande. Skolan behöver därför
            mer resurser. Det är särskilt viktigt nu när lärare hotas av uppsägning
            på grund av av kommunernas försämrade ekonomi under lågkonjunkturen.
            I vårt förslag till budget ökar vi anslagen till kommunerna bl.a.
            för att höja kvaliteten i skolan. Det behövs också en tydligare
            koppling mellan elevernas behov och resursfördelningen. Enligt
            en nyligen publicerad rapport från Skolverket, Resursfördelning
            utifrån förutsättningar och behov? (rapport 330 2009), finns det
            stora brister i kommunernas styrning och kontroll av hur resurser
            fördelas till skolan. Resurserna fördelas inte heller i tillräcklig
            utsträckning utifrån skolornas förutsättningar för verksamheten,
            t.ex. elevernas sociala bakgrund. Följden är att eleverna inte
            kan få den hjälp som de behöver. Sedan skolan började marknadsanpassas
            i början av 1990talet går dessutom en allt mindre andel av skolans
            pengar till undervisning. Med bättre ekonomiska förutsättningar
            skulle skolan få bättre möjligheter att se till att fler elever
            når målen; ambitionen måste vara att alla elever gör det. Om eleverna
            når målen i grundskolan har de bra förutsättningar att tillägna
            sig undervisningen i gymnasieskolan.
          </p>
          <p xml:id="i-XbsAQsXx5qyMDD4HmSkCm2">
            Regeringen lägger däremot hela ansvaret för måluppfyllelsen på
            eleverna själva genom att höja behörighetskraven till gymnasieskolans
            högskoleförberedande program utan att erbjuda eleverna mer och
            bättre hjälp. För att man ska nå behörighet kommer det att krävas
            minst betyget godkänt i tolv av grundskolans ämnen inklusive svenska,
            matematik och engelska. De nya behörighetsreglerna kommer inte
            att leda till att eleverna får bättre kunskaper eller att fler
            elever når målen. Däremot ökar sorteringen genom att 15 000 elever
            inte kommer att bli behöriga till ett högskoleförberedande program
            i gymnasieskolan. Regeringen bör också kritiseras för att den
            inte har lyckats enas om något förslag till motsvarande behörighetsregler
            till yrkesprogrammen. Den lämnar inte heller några förslag om
            de elever som i framtiden inte kommer att vara behöriga att antas
            till gymnasieskolan eller om det individuella programmet ska utvecklas
            eller avvecklas. Det är därför svårt att bedöma de fulla konsekvenserna
            av de befintliga förslagen i propositionen.
          </p>
          <p xml:id="i-PBnPCxBZVahKKFFTPs7Knb">
            För Vänsterpartiet är skolans måluppfyllelse i mångt och mycket
            en fråga om vilka resurser som finns tillgängliga och hur de används.
            Vi ser därför inga behov av ytterligare skärpningar av behörighetsreglerna.
          </p>
          <head xml:id="i-MLVTuzgd3q2PqneXLH5igT" type="h1">
            6 Gymnasieskolans program
          </head>
          <p xml:id="i-P9EZCgjXoNj4gZ91a66HLm">
            Vänsterpartiet anser att det går att ställa höga krav om eleverna
            får tillräckliga förutsättningar. Vi vill hålla fast vid ambitionen
            att ge alla elever på gymnasieskolan så goda kunskaper som möjligt
            och anser därför att alla nationella program ska ge grundläggande
            högskolebehörighet. Alla vill inte bli akademiker och kommer inte
            heller att bli det, men varför ska man tvingas att bestämma det
            redan vid 15 års ålder? Att få behörighet att studera vid högskola
            innebär inget tvång. Det innebär en möjlighet för människor att
            välja själva. Regeringen vill inte ge alla gymnasieelever den
            möjligheten utan vill sortera eleverna så tidigt som möjligt.
          </p>
          <p xml:id="i-4yP6EsUmH1E1tqV7euRB6i">
            För att komma in på många av de yrkesförberedande programmen
            krävs det i dag mycket höga betyg i grundskolan. Det tyder knappast
            på att eleverna är skoltrötta och saknar förmåga att ta till sig
            teoretiska kunskaper. Förmågan att lära kan alla elever utveckla,
            oavsett om det handlar om praktiska eller teoretiska kunskaper.
            Gymnasieskolans uppgift är just att ge eleverna stöd och hjälp
            i deras lärande.
          </p>
          <p xml:id="i-3Rg2tzn28AfBxmsooMZKtQ">
            Vänsterpartiet anser att en modern gymnasieskola inte ska dela
            upp eleverna utifrån den föråldrade principen om de har ett gott
            läshuvud eller inte och därmed tidigt låsa in ungdomar i ett fack.
            Vi arbetar därför för en gymnasieskola som inkluderar alla och
            ger alla samma möjligheter. Därför måste alla program på gymnasieskolan
            ge eleverna förmåga att ta initiativ och lösa såväl teoretiska
            som praktiska problem, att tänka kritiskt, att ifrågasätta etablerade
            sanningar samt att kunna arbeta både självständigt och tillsammas
            med andra. Det handlar om kunskaper som är nödvändiga i arbets-
            och samhällslivet, och som en bonus ger de även möjlighet att
            studera vidare. Lösningen är inte att ge gymnasieeleverna sämre
            kunskaper utan mer resurser och fler lärare för att alla ska nå
            de kunskapsmål som redan finns.
          </p>
          <p xml:id="i-DTkVkRqpj6VaZYopaLJCnr">
            Enligt statistik från SCB har nära 60 % av dagens gymnasieelever
            planer på att börja läsa på högskolan. (Bland kvinnor är andelen
            67 %.) På omvårdnadsprogrammet är det t.ex. 75 % av eleverna som
            har sådana planer. Det är endast naturvetenskapsprogrammet som
            har en högre andel elever som tänker sig att läsa på högskolan.
            Det innebär att många kanske känner sig tvingade att välja ett
            högskoleförberedande program trots att de också är intresserade
            av ett särskilt yrke. Utifrån den sociala struktur som råder i
            dag på de olika nationella programmen är det lätt att konstatera
            att den sociala snedrekryteringen kommer att öka på högskolan
            med regeringens förslag.
          </p>
          <p xml:id="i-DqRK7R2HsikdKPeyg21VqV">
            Den rätt att läsa in högskolebehörigheten inom ramen för ett
            yrkesprogram som regeringen vill införa är ett betydligt sämre
            alternativ än att gå ett högskoleförberedande program. Elever
            på yrkesprogram måste utnyttja det individuella valet eller ett
            utökat program för att läsa in de 300 poäng som krävs för att
            få högskolebehörighet. Ändå kommer de inte att kunna konkurrera
            om studieplatser på högskoleutbildningar eftersom de inte ges
            någon möjlighet att läsa kurser som ger meritpoäng. De får även
            mindre utrymme att läsa in de särskilda behörigheter som krävs
            för många högskoleutbildningar. Även de som läser in högskolebehörighet
            inom vuxenutbildningen får svårt att konkurrera om platser eftersom
            de hamnar i en särskild kvotgrupp i urvalet till högskolan. De
            kan också komma att drabbas ekonomiskt eftersom den studiesociala
            kommitténs borgerliga majoritet har föreslagit att möjligheten
            till avskrivning av studielån, som har tagits vid behörighetsgivande
            studier, ska avskaffas.
          </p>
          <p xml:id="i-LMDTvJ4ohgyGJ3YtZ6JPUg">
            Regeringen aviserar dessutom att kraven för grundläggande behörighet
            till högskolan ska höjas ytterligare. Även i detta fall anser
            vi i Vänsterpartiet att bättre kvalitet på undervisningen i gymnasieskolan
            skulle innebära att eleverna kommer bättre förberedda till högskolestudierna.
            Det finns ingen anledning att ytterligare höja kraven för grundläggande
            behörighet till högskolan. I de fall ytterligare kunskaper behövs
            för en viss utbildning på högskolan fungerar det tillfredsställande
            med det nuvarande systemet med särskilda behörigheter.
          </p>
          <head xml:id="i-Hg2qpwukCdYPRP3QwMQKGm" type="h1">
            7 Gymnasieskolans ämnen
          </head>
          <head xml:id="i-3bGZ3HJkSDojSVQ8Yf1Syv" type="h2">
            7.1 Kärn- eller gymnasiegemensamma ämnen
          </head>
          <p xml:id="i-6neTfWNGSgpc7psqrrzWLN">
            Regeringen föreslår också att det gemensamma inslaget, det som
            i dag kallas för kärnämnen, ska minska från dagens 750 poäng till
            600 poäng på yrkesprogrammen medan det ökar till 1 1001 250 poäng
            på de högskoleförberedande programmen. Estetisk verksamhet försvinner
            och samtidigt införs historia som obligatoriskt ämne. Såväl svenska
            som samhällskunskap halveras på de yrkesförberedande programmen.
          </p>
          <p xml:id="i-2HK2kTAe7JqaZfvmWgv186">
            Det är ganska anmärkningsvärt att högerregeringen vill försämra
            kunskaperna i svenska. Dessa kunskaper behövs inte bara vid fortsatta
            studier utan är även nödvändiga i arbetet och övriga delar av
            livet. Det är även förvånande att undervisningen i samhällskunskap
            ska minskas. Det är ett ämne som är betydelsefullt för att förbereda
            eleverna för ett aktivt deltagande i samhällslivet och för att
            utöva sina demokratiska rättigheter och skyldigheter. Några tydliga
            motiv och hållbara argument till dessa nedskärningar finns varken
            i propositionen eller i gymnasieutredningens betänkande.
          </p>
          <p xml:id="i-9ohrFeZHoK14XVUdiNSBL2">
            Det är mer väntat att regeringen väljer att plocka bort estetisk
            verksamhet som gemensamt ämne. Det är en konsekvens av det ointresse
            av och okunnighet om kultur som råder inom borgerligheten. Vänsterpartiet
            tycker att det är självklart att alla gymnasieelever ska utveckla
            och använda sin fantasi, kreativitet och förmåga att kommunicera
            genom att delta i estetisk verksamhet. Det krävs också kunskaper
            för att ta del av och tolka det kulturella utbudet. Kulturell
            medvetenhet och kulturella uttrycksformer är dessutom en av de
            åtta nyckelkompetenser för livslångt lärande som fastställts av
            EU, och som Sverige som medlemsland ställt sig bakom. Kulturen
            utgör också en viktig del av ekonomin. År 2003 utgjorde kultursektorn
            2,6 % av Europas samlade BNP och omsatte 654 miljarder euro.
          </p>
          <p xml:id="i-XYg6tsKo7niWYh6Ba6xSKk">
            Eftersom Vänsterpartiet anser att alla nationella program ska
            ge högskolebehörighet kan omfattningen av kärnämnena eller de
            gymnasiegemensamma ämnena inte vara mindre än i dag. Vi vill tvärtom
            utöka kärnämnena från dagens 750 poäng till 800 poäng eftersom
            vi sedan länge har krävt att alla ska läsa historia på gymnasiet.
            Vi vill samtidigt diskutera ett förslag om att skapa ett nytt
            brett och tvärvetenskapligt samhällsorienterande ämne, där mål
            för de nuvarande ämnena samhällskunskap, religionskunskap och
            historia ingår, och som skulle omfatta 200 poäng. Fördelen med
            ett integrerat ämne är att det kan ge en helhetssyn och sätta
            in historia, religion och politik i ett sammanhang som dessutom
            kan knyta an till skolans demokratiska uppdrag. Detta ger fördjupade
            kunskaper om vårt samhälle och gör det möjligt för eleverna att
            analysera aktuella problem ur flera olika perspektiv.
          </p>
          <head xml:id="i-W1MrE5bXu8DekH1bRRm6iD" type="h2">
            7.2 Karaktärsämnen och programfördjupning
          </head>
          <p xml:id="i-BcMbjPoxt72HNYbEdwCCvt">
            Propositionens förslag om en tydligare skillnad mellan de olika
            nationella programmen innebär att omfattningen av karaktärsämnena,
            eller programfördjupningen, blir olika beroende på vilken typ
            av program det gäller. På de motsvarande yrkesprogrammen ska karaktärsämnena
            utökas från dagens 1 450 poäng till 1 600 poäng. Vänsterpartiet
            kan tänka sig att minska det individuella valet med 100 poäng
            och utöka karaktärsämnena till 1 500 poäng. Den kritik som finns
            mot yrkesutbildningen rör inte främst dess omfattning utan innehållet.
            Vi tror att förslaget om lokal samverkan genom lokala programråd
            kan ha en positiv inverkan. Det är därför bra att regeringen har
            kopierat detta förslag från propositionen Kunskap och kvalitet
            elva steg för utveckling av gymnasieskolan (prop. 2003/04:140),
            som var resultatet av ett samarbete mellan Vänsterpartiet, Socialdemokraterna
            och Miljöpartiet. Det är bara synd att regeringen försenade detta
            med fyra år när de drog tillbaka denna reform 2006. Däremot har
            regeringen inga förslag om hur det ökade behovet av lärare i karaktärsämnena
            på yrkesprogrammen ska tillgodoses. Det är redan i dag svårt att
            hitta behöriga sökanden till dessa tjänster, och utan mer resurser
            är det svårt att se någon lösning på det problemet.
          </p>
          <p xml:id="i-Wfx8YSygs7XtYM2QRddYSe">
            Den snabba utvecklingen och differentieringen inom arbetslivet
            gör att det finns anledning att tro att gymnasieskolan kommer
            att få det allt svårare att färdigutbilda arbetskraften. Av den
            anledningen är det nödvändigt att all gymnasieutbildning ger eleverna
            generella kompetenser som ger dem förutsättningar att ta till
            sig nya kunskaper. Det är ytterligare ett argument för att inte
            skära ned på kärnämnena.
          </p>
          <head xml:id="i-5WsPx6azg98qNKvWSPBejG" type="h1">
            8 Lokala kurser och inriktningar
          </head>
          <p xml:id="i-FuYVnSXPqoMuxY8ECrrRN2">
            Redan i den ovan nämnda samarbetspropositionen Kunskap och kvalitet
            elva steg för utveckling av gymnasieskolan fanns ett förslag om
            att de lokala kurserna på gymnasieskolan skulle göras nationellt
            likvärdiga. Vi har därför inga invändningar mot regeringens förslag
            om detta.
          </p>
          <p xml:id="i-WWS48LdXv6c9GFJXkA52aa">
            Regeringen vill även begränsa möjligheten till lokala inriktningar
            genom att avskaffa möjligheten att inrätta specialutformade program.
            I stället ska särskilda varianter kunna inrättas inom nationella
            program. Exakt hur detta ska skilja sig från specialutformade
            program och hur man tänkt utforma regelverket kring detta framgår
            dessvärre inte av propositionen. Förhoppningsvis kommer lokala
            och regionala utbildningsbehov kunna bidra till utformandet av
            gymnasieutbildning även i fortsättningen. Dock borde regeringen
            ha vidtagit åtgärder mot orsakerna till utvecklingen mot fler
            lokala inriktningar, dvs. marknadsanpassningen av skolan med kundvalsmodeller
            och den ohejdade etableringen av fristående skolor som har utvecklat
            alltmer häpnadsväckande marknadsföringsmetoder där mer eller mindre
            konstruerade specialinriktningar är en av de sämre.
          </p>
          <p xml:id="i-38EK3uqQEFwQdGYyFVu4Aa">
            Som en motvikt mot marknadsstyrningen vill vi i stället understryka
            behovet av en närhetsgaranti inom gymnasieskolan. För att motverka
            segregeringen och skapa en skola med mångfald, som är en mötesplats
            för elever med olika bakgrund, förutsättningar och intressen,
            måste det finnas en närhetsgaranti som ger företräde åt de elever
            som bor närmast skolan. Alla elever som söker till ett nationellt
            program skulle härigenom, så långt platserna räcker, garanteras
            plats i närmaste gymnasieskola som har det program som eleven
            sökt.
          </p>
          <head xml:id="i-PwrSD2N8cYLUx9nPQm7ufR" type="h1">
            9 En ny struktur för gymnasieskolan
          </head>
          <p xml:id="i-RDfk9Usq4qR2Bvsc355DWG">
            Vänsterpartiet har sedan länge föreslagit en helt ny struktur
            för gymnasieskolan med ett fåtal breda ingångar för ett antal
            stora intresseområden och större specialisering ju längre tiden
            går. Gymnasiekommittén 2000 föreslog i sitt slutbetänkande att
            antalet nationella program skulle minskas till åtta stycken för
            att avdramatisera övergången från grundskolan och ge eleverna
            möjlighet till senare, successiva val. Gymnasiekommitténs motiv
            för förslaget om en struktur med successiva val var att eleverna
            i en sådan gymnasieskola kan få ett bättre underlag för sina studieval
            och kan skjuta upp vissa val tills de kunnat få mer kunskap om
            vilka alternativ det finns att välja mellan och vad dessa innebär.
            Vänsterpartiets ledamot i kommittén ställde sig bakom detta förslag,
            men menade i ett särskilt yttrande att antalet ingångar skulle
            kunna minskas ytterligare.
          </p>
          <p xml:id="i-EsyakwPYgQLWs4MUVdAjoE">
            Ytterligare argument för färre och bredare ingångar är att det
            skulle bli färre elever som upplever att de har valt fel och underlätta
            byte av program. Genom att fler elever får möjlighet att möta
            ett bredare kunskapsområde kan rekryteringen till vissa yrkesområden
            inom exempelvis naturvetenskap och teknik eller vård och omsorg
            underlättas. Bredare ingångar skulle dessutom vara ett bra redskap
            för att motverka könsstereotypa val genom att program som i dag
            är könsuppdelade får gemensamma ingångar. I regeringens förslag
            till ny gymnasieskola finns det inga som helst åtgärder för att
            bryta den könssegregering som råder.
          </p>
          <p xml:id="i-Nj8NGDLMCU3myuA6Wp57PH">
            Systemet med successiva val skulle dessutom med fördel kunna
            kombineras med en tolvårig sammanhållen skola.
          </p>
          <head xml:id="i-W3ybyRPomPaBdevXutcmXg" type="h1">
            10 Ämnesbetyg i stället för kursbetyg
          </head>
          <p xml:id="i-ErbrVpX9MbyAHrCzYUrLvT">
            I såväl gymnasieutredningen som propositionen diskuteras möjligheten
            att ersätta kursbetygen med ämnesbetyg. Vänsterpartiet delar i
            stort analysen som görs av bristerna med det nuvarande betygssystemet.
            Systemet motverkar en holistisk kunskapssyn och en progression
            i lärandet. Det mäter inte elevernas kunskapsutveckling. Det skapar
            problem när det gäller lärarsamverkan och utgör ett hinder för
            ämnesövergripande arbete och utvecklingen av arbetsformer och
            arbetssätt. För eleverna utgör de många kursbetygen en stressfaktor.
            Dessutom stimulerar det nuvarande systemet till taktiska val som
            leder till en omfattande konkurrenskomplettering vid Komvux, vilket
            i många fall innebär ett slöseri med tid och resurser både för
            den enskilde och för utbildningsväsendet.
          </p>
          <p xml:id="i-VXYSdVzfihHC5eEGh94JMg">
            Däremot drar vi inte samma slutsats av analysen utan håller fast
            vid det förslag som lämnades av Gymnasiekommittén 2000 och i samarbetspropositionen
            Kunskap och kvalitet elva steg för utveckling av gymnasieskolan:
            att införa ämnesbetyg. Vi tror att ämnesbetyg ger bättre förutsättningar
            att komma till rätta med fragmentiseringen och trivialiseringen
            i dagens gymnasieskola till förmån för en undervisning som ger
            eleverna sammanhangsförståelse, förmåga att kommunicera och lösa
            problem samt social och etisk kompetens. Eleverna måste ges möjlighet
            att se och uppleva ett djup och en kontinuitet i undervisningen,
            vilket underlättas om man sätter betyg på betydligt större enheter
            än i dag och frångår principen med kursbetyg.
          </p>
          <p xml:id="i-K7t5BTaCWesipRcSokRdC2">
            Vänsterpartiets uppfattning är dock fortfarande att de graderade
            betygen utgör ett hinder för skolans pedagogiska och demokratiska
            utveckling. Betygen har en styrande effekt på undervisningen och
            därmed en negativ påverkan på elevernas inlärning. De mål- och
            kunskapsrelaterade betygen har inte inneburit någon avgörande
            förbättring. Det som bedöms är det som är enkelt att mäta. Undervisningen
            får därigenom en inriktning mot fakta som är ytliga, fragmentariska
            och ofta på en låg kognitiv nivå.
          </p>
          <p xml:id="i-VqXnCEDSLnBETagAmNEzKV">
            Betygen hindrar också den demokratiska utvecklingen i skolan
            eftersom de skapar en relation mellan lärare och elever som bygger
            på auktoritet och objektifiering i stället för ömsesidig respekt.
          </p>
          <head xml:id="i-GH9Yiktpf2YzEne16c6GhW" type="h2">
            10.1 Obligatoriska utvecklingssamtal
          </head>
          <p xml:id="i-SXx7VbjeaHh1Gnda1vpZ1D">
            De graderade betygens informationsvärde är som sagt begränsat.
            I utvecklingssamtalen kan eleverna däremot få en betydligt mer
            nyanserad och fullständig bild. Där finns möjlighet att prata
            om sådant som hör ihop med elevens personliga utveckling och mognad,
            värderingar, upplevelser och förväntningar. Kunskapsutvecklingen
            både inom enskilda ämnen och i relation till läroplanens mål kan
            diskuteras saker som ofta inte kommer fram i andra sammanhang
            och som eleven bör fundera över och kanske förbättra.
          </p>
          <p xml:id="i-KnqoF95eH5GJaQaSed495M">
            Tillsammans kan en elev, föräldrar och lärare formulera en individuell
            studieplan för att eleven på ett bättre sätt ska kunna använda
            sina resurser. Planen är också en bekräftelse på vad skolan åtar
            sig att göra för att möta den enskilda elevens specifika behov
            och önskningar. I samtalet kan också eleven lämna synpunkter på
            undervisningen och också ge förslag till förändringar. Vi vill
            att utvecklingssamtalen blir ett obligatoriskt inslag även i gymnasieskolan.
          </p>
          <head xml:id="i-R6Hd3bzp7Wuy7evzWrqtFu" type="h1">
            11 Gymnasieexamina
          </head>
          <p xml:id="i-Nhh8ysgXiRrMeN8QRnzW7t">
            Avskaffandet av studentexamen och sammanförandet av det gamla
            gymnasiet, handelsgymnasierna, de tekniska gymnasierna och yrkesskolan
            till en sammanhållen gymnasieskola med treåriga utbildningar som
            alla innehåller s.k. gemensamma kärnämnen alla dessa reformer
            var enligt Vänsterpartiet viktiga steg mot ett jämlikare samhälle
            med ökad social mobilitet. Huvuddelen av dessa förändringar har
            i allt väsentligt genomförts under protester från de borgerliga
            partiernas sida, vilka velat bevara ett segregerat skolsystem
            som belönar och värderar teoretiska studier framför mer praktiskt
            inriktade utbildningar.
          </p>
          <p xml:id="i-8R545HFw5VGzt7hjVoHzE2">
            För vänsterpartiet är det övergripande målet för alla förändringar
            av gymnasieskolan att de ska medverka till ökad jämlikhet och
            social rörlighet. Alla försök att gå tillbaka till en mer segregerad
            skola vill vi bekämpa. De examina som föreslås i propositionen
            innebär i praktiken bara ett namnbyte. Detta leder dock tankarna
            tillbaka till den gamla studentexamen och till ett mer segregerat
            skolsystem med en kunskaps- och människosyn som inte gynnar utvecklingen
            av en öppen, flexibel skola där alla elever ges likvärdiga livschanser.
            Det öppnar även för en diskussion om det meningsfulla i att bara
            byta namn och att om en examen verkligen ska införas bör den kopplas
            till vissa bestämda krav, något som de borgerliga partierna tidigare
            förordat. Vänsterpartiet vill inte återinföra examina som är kopplade
            till speciella kunskapskrav, vilka skiljer sig från i dag gällande
            krav för slutbetyg från gymnasieskolan. Vi befarar att införandet
            av en yrkesexamen och en högskoleförberedande examen är första
            steget mot en sådan utveckling och anser att dessa examina ej
            ska införas.
          </p>
          <head xml:id="i-UVCfEq5SPp7iokMFjheU3A" type="h1">
            12 Spetsutbildningar
          </head>
          <p xml:id="i-GMCqD1oZM96PD3C5A7EdzL">
            Vi har inget principiellt emot att det finns skolor och klasser
            med specialinriktningar. Det är bra att skolan utvecklas och att
            eleverna kan bejaka sina intressen. Vi anser dock att skolan måste
            vara öppen för alla elever, och det gäller också skolor med specialinriktning.
            Skolan har till uppgift att ge eleverna möjlighet att utveckla
            sina kunskaper och färdigheter, och elevernas förkunskaper ska
            inte spela någon roll om de får den chansen. Tanken med dessa
            skolor måste vara att eleverna ska kunna utveckla sina intressen
            och färdigheter, inte att de ska ingå i en elitsatsning. Vi tror
            också att både elever och föräldrar är fullt kapabla att själva
            avgöra vilken specialinriktning som passar bäst. I de flesta fall
            går dessutom intresse och förmåga hand i hand.
          </p>
          <p xml:id="i-943tYKVCEtH8utsDieVZHS">
            Utvecklingen mot en likvärdig skola är en av huvudorsakerna till
            såväl den höga utbildningsnivå som den framgångsrika forskning
            som vi har i Sverige. Vi menar att ett sammanhållet och likvärdigt
            utbildningssystem ger alla elever bättre kunskaper. Segregering
            och uppdelning av elever gör att de flesta elever får sämre kunskaper.
            Vi kan bl.a. hänvisa till en rapport från Institutet för arbetsmarknadspolitiska
            utvärderingar IFAU, Betygsintagning och elevers studieframgång
            i Stockholms gymnasieskolor (2006:15), där det visas att betygsintagningen
            till gymnasieskolan inte har gett några positiva effekter på elevernas
            prestationer utan snarare tvärtom. Det är särskilt de elever som
            hade högst betyg i grundskolan som presterar sämre än förväntat
            i gymnasieskolan. Att samla högpresterande elever på spetsutbildningar
            riskerar därför att få en negativ effekt på deras kunskaper. Det
            bekräftas också av internationella jämförelser, exempelvis PISA,
            som tydligt visar att ett sammanhållet skolsystem har positiva
            effekter för alla elevers prestationer.
          </p>
          <head xml:id="i-YZ6mq8PFv91nFjtcyr8zDu" type="h1">
            13 Skoldemokrati
          </head>
          <p xml:id="i-DC8Hfik3FDLYsdVeRJBm1d">
            Skolan ska ge kunskaper i demokrati och förmedla ett demokratiskt
            förhållningssätt. Utbildningen ska bygga på samarbete, tolerans
            och kollektivt ansvar. För att kunna förmedla demokratiska värderingar
            måste skolan främja demokratiska arbetssätt där elever, personal
            och föräldrar känner sig delaktiga och har inflytande över såväl
            formella beslut som den vardagliga verksamheten. Att kunna påverka
            sin situation är en betydande faktor för hälsa och inlärning.
          </p>
          <p xml:id="i-JrP7Q1wJd48d3YLv3bmRcu">
            Demokrati förutsätter yttrandefrihet och att alla har tillgång
            till de verktyg som är nödvändiga för att kunna påverka samhällsutvecklingen.
            Demokrati är något man lär sig, och det krävs mycket träning och
            övning innan man behärskar det. Den extra tid det tar att låta
            elever få vara med och påverka är en del av själva inlärningen
            och utbildningen.
          </p>
          <p xml:id="i-Fmfw5L9G2LVGLz6nULQpAf">
            Ungdomar måste liksom vuxna ha rätt att föra fram sina åsikter
            och även kunna vara med och påverka sin omgivning. Ur demokratisk
            synvinkel är det viktigt att makten sprids. Utbildningssystemet
            är i dag alltför hierarkiskt. En enhetlig och likvärdig skola
            kräver demokratiskt inflytande. Därför är det viktigt att det
            finns politisk insyn i och styrning av skolan. Under de senaste
            decennierna har skolornas styrning utvecklats åt olika håll. Olika
            varianter har tillämpats i olika skolor, med alltifrån skolor
            där rektorn har den absoluta makten till skolor med styrelser
            där elever eller föräldrar är i majoritet. Den nuvarande regeringen
            har avslutat försöksverksamheten med lokala styrelser med elevmajoritet.
            Vi anser att denna försöksverksamhet ska analysera och utvärderas
            för att fler och bättre institutioner för inflytande ska kunna
            utvecklas.
          </p>
          <p xml:id="i-GKChX6Dq6HAYwdGvwrbToR">
            Skoldemokrati handlar inte bara om en formell beslutsstruktur.
            Utbildningen måste genomsyras av samarbete, vilja att lyssna och
            ett kollektivt ansvar. Elevers och föräldrars inflytande är litet
            vad gäller planering och genomförande av den verksamhet som bedrivs
            i skolan. Trots att det redan i dag finns formella möjligheter
            för både elever och föräldrar att vara med och påverka, t.ex.
            genom klassråd och utvecklingssamtal, anser både elever och föräldrar
            att de saknar reella möjligheter att göra det. Speciellt gäller
            det för den verksamhet som äger rum inne i själva klassrummet,
            dvs. undervisningen.
          </p>
          <p xml:id="i-KZ7hdMHKtRFqfTkEZkuSSM">
            För att uppnå ett demokratiskt utbildningssystem fordras nya
            arbetsmetoder. Undervisningsformerna måste förändras så att elevernas
            egna aktiviteter, samarbete inom gruppen och möjlighet att påverka
            sin egen situation är det viktiga. Då kan eleverna få det självförtroende
            som är nödvändigt för att kunna klara utbildningen. Undervisningsformerna
            ska även inriktas på att elever ska ha likvärdiga villkor oberoende
            av deras bakgrund. Elevernas inflytande i skolan måste tas på
            allvar. De måste få verklig delaktighet i skolarbetet, dvs. ges
            ansvar för skolans arbetsmiljö, och få ta aktiv del i planeringen,
            genomförandet och utvärderingen av undervisningen. Delaktighet
            handlar om rätten att få vara med, att ha uppgifter samt att få
            och ta ansvar.
          </p>
          <p xml:id="i-DkUh1UyinLCsyRwW13fbYQ">
            Ökat inflytande handlar inte bara om en rättighet att få påverka
            sitt dagliga arbete utan i lika hög grad om en skyldighet att
            ta ansvar för sitt eget lärande. Vänsterpartiet anser att elevernas
            rätt till reellt inflytande över sin utbildning och arbetsmiljö
            bör förtydligas i skollagen.
          </p>
        </div>
        <div xml:id="i-Htf6iMDmXXn6zvZuoCopqF" type="signatureBlock">
          <list xml:id="i-UxAktMPJaS6sNGzevHwATF">
            <item xml:id="i-DdgyA7yrR52NP6PW6A71Vd" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-GXHkyLmHmcrT8Qu1APQbGr" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-9Pb862iGXKcH7i1wbALLwG" who="i-548HUVvKe8n48M3pQmFeUC" type="signature">
              Amineh Kakabaveh (v)
            </item>
            <item xml:id="i-TpsuTCEVja5eKxVrVcE71Y" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-TUVACXjrVNCzVF5NKo3Jfe" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-JDLXBLH4jwbAer12YzuFtD" who="i-6MWLY5JdykMGLLUo96skfp" type="signature">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
