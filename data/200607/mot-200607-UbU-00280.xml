<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00280">
  <teiHeader>
    <fileDesc>
      <titleStmt>
        <title>En skola för alla i Stockholm</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En skola för alla i Stockholm</title>
          <idno type="rdwebb">GU02Ub280</idno>
          <rs type="number">Ub280</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub280/text</ref>
          <ref type="dokument_url_html">http://data.riksdagen.se/dokument/GU02Ub280</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub280</ref>
          <ref type="doc">http://data.riksdagen.se/fil/B2534E3B-6218-4A47-AAFD-430E7BEBFD49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MEUzRb7nTSnLTte77qT1hW" type="signed"/>
        <correspContext corresp="i-MEUzRb7nTSnLTte77qT1hW">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction type="referral" xml:id="i-X6aMNz5MTPJnpVeirbfrAn">
          <date when="2006-11-07"/>
        </correspAction>
        <correspAction type="dismissal" xml:id="i-LWX6gQeZ4PuSaW5DtMZK4x">
          <date when="2006-11-07"/>
        </correspAction>
        <correspAction type="numbering" xml:id="i-3T6L4eURDeAxnxxAGR6mq6">
          <date when="2006-11-01"/>
        </correspAction>
        <correspAction type="submission" xml:id="i-Bbv1P2Jr3pPDyRWZd6cb4y">
          <date when="2006-10-31"/>
        </correspAction>
        <correspAction type="transfer" xml:id="i-EadYemPYPA4TaU5E4GrVgf">
          <date when="2006-10-30"/>
        </correspAction>
        <correspAction type="assigned" xml:id="i-3FdJAd6j4escJjoWrFUbwR"/>
        <correspContext corresp="i-3FdJAd6j4escJjoWrFUbwR">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2TcvRGQ7JCByZb6BPC7Aym">
            1 Förslag till riksdagsbeslut
          </head>
          <list style="ol">
            <item xml:id="i-RdrgonjHMxgczGCbGMP7jU">
              Riksdagen tillkännager för regeringen som sin mening vad i motionen
              anförs om att uppdra åt Skolverket att verka för att barn och
              unga med arbetarklassbakgrund och utländsk bakgrund liksom deras
              föräldrar representeras i lokala skolstyrelser.
            </item>
            <item xml:id="i-J78dYwTm5h86HbL8Zg32f9">
              Riksdagen begär att regeringen föreslår ändring i skollagen i
              enlighet med vad i motionen anförs om bedömning av ansökan om
              etablering av fristående skola.
            </item>
            <item xml:id="i-SYqVVLJC3ztmJv9cuJjAyy">
              Riksdagen tillkännager för regeringen som sin mening vad i motionen
              anförs om att Skolverket bör avslå ansökan om bidrag till fristående
              konfessionella skolor även om kommunen tillstyrker ansökan.
            </item>
            <item xml:id="i-VFfWRrefADnP747WL1ZMCc">
              Riksdagen tillkännager för regeringen som sin mening vad i motionen
              anförs om att regeringen bör ge Myndigheten för skolutveckling
              i uppdrag att hitta former som medger att alla flickor på högstadiet
              och gymnasiet som så önskar ges möjlighet till utbildning i skolan
              i feministiskt självförsvar.
            </item>
            <item xml:id="i-22vHeBN6bwxbdA8fVVzH5H">
              Riksdagen begär att regeringen återkommer med förslag om hur
              skolmiljön kan göras fri från pornografi.
            </item>
          </list>
        </div>
        <div type="motContent">
          <head type="h1" xml:id="i-GwA2CBU1ZNDpdBZ8Bjowvm">
            En skola för alla i Stockholm
          </head>
          <head type="h1" xml:id="i-UZkTjvuNqdSYGq86BxSAZQ">
            2 Inledning
          </head>
          <p xml:id="i-GTNdFm1kTp1GRJSQunher8">
            Stockholm är Sveriges pulserande hjärta, den största av våra
            storstäder och huvudstad med många av de nationellt avgörande
            myndighets- och företagssamlingarna. Om Stockholms län och stad
            stannar slutar också landet att fungera. För att Stockholm skall
            investera i sin egen och därmed också landets framtid är satsningar
            på utbildning helt avgörande. Här är utmaningen att skapa en likvärdig
            och demokratisk skola för alla också ställd på sin spets, inte
            minst på grund av de särskilda utmaningar som en storstadsregion
            ställs inför inom utbildningsområdet. I den här motionen vill
            vi utveckla vår syn på hur skolan behöver förändras ur ett Stockholmsperspektiv
            och ge några av våra förslag.
          </p>
          <head type="h1" xml:id="i-UGEwViHGEAe5BrjW68J1Ne">
            3 Synen på skolan
          </head>
          <p xml:id="i-JnTpLrB5BRv9TiznBpzKp6">
            Vänsterpartiets grundläggande syn på skolan är klar: att skolan
            skall vara sammanhållen, likvärdig, en väl integrerad verksamhet
            med optimalt lärande för alla, dvs. en skola för alla, skall vara
            grundbultar i svensk skolpolitik. Alla medborgare skall ha möjlighet
            att delta i utbildning och därigenom utveckla den kunskap som
            krävs av var och en för att leva och aktivt delta i ett demokratiskt
            samhälle. Det handlar både om vad som brukar talas om som baskunskap
            och om kunskap för livet. Förutom att lära sig skriva, räkna och
            läsa behöver alla samhällsmedlemmar relevant kunskap för att delta
            i det offentliga samhällslivet, för att ha mod att delta i det
            offentliga samtal som pågår i olika former och sammanhang, för
            yrkeslivet och för att leva ett gott familje- och privatliv kunskap
            och utveckling för alla. Vi lär oss överallt och hela tiden, men
            vi lär oss på olika sätt och vi har olika förutsättningar för
            vår kunskapsutveckling. Skolan skall inom ramen för sin verksamhet
            se till att det finns utrymme för olika barn och elever med olika
            förutsättningar och lärstilar.
          </p>
          <head type="h1" xml:id="i-8GCmFTtmB5WwPVoytAvPXh">
            4 Demokratisera skolan
          </head>
          <p xml:id="i-QvLgfz4hPTCxZjNyH2wTwX">
            Vi motsätter oss tanken att valet av skola skall vara ett avgörande
            instrument för inflytande över den egna skolsituationen för elever
            och föräldrar. Det bästa och effektivaste sättet att stärka elevernas
            och föräldrarnas makt är att demokratisera alla skolor och låta
            skolorna bli samlingsplatser i lokalsamhället. Det handlar om
            det direkta inflytande över undervisningen som man har rätt till
            och som Vänsterpartiet utvecklar i en mer övergripande skolpolitisk
            motion. Demokrati är också en viktig nyckel till kvalitetsförbättring
            i skolan, inte minst i skolor där många av föräldrarna är invandrade
            eller har arbetarklassbakgrund och kan bidra med sina perspektiv
            och erfarenheter för att utveckla skolan. Det är därför viktigt,
            när verksamheten med lokala skolstyrelser med elev- eller föräldramajoritet
            nu kommer att permanentas, att skolan verkar för att alla elever
            kommer att vara representerade. Därför bör regeringen uppdra åt
            Skolverket att verka för att barn och unga med arbetarklassbakgrund
            och utländsk bakgrund liksom deras föräldrar representeras i dessa
            lokala skolstyrelser. Detta kan exempelvis göras genom utbildning
            av de lokala skolstyrelserna eller informationsinsatser riktade
            till föräldrar som annars är underrepresenterade. Detta bör riksdagen
            ge regeringen till känna.
          </p>
          <head type="h1" xml:id="i-DBLyBHRGNsoeRi9v7oRzpw">
            5 Stoppa explosionen av privata skolor
          </head>
          <p xml:id="i-N9o7q82FZ4Bvg5vHw9CrkC">
            Många kommunala skolor fungerar ganska bra medan andra behöver
            förbättras. Utmaningen är omfattande. Stockholm är en av de regioner
            i landet där störst andel elever går i privata s.k. fristående
            skolor. I en utvecklad skoldemokrati är det naturligt att skolor
            blir olika och att det uppstår en mångfald när det gäller pedagogik,
            organisation och verksamhetsinriktning. Vänsterpartiet vänder
            sig dock emot den nuvarande utvecklingen där skolor tvingas profilera
            sig för att i konkurrens med andra skolor locka till sig elever,
            och anser att explosionen av s.k. fristående skolor måste stoppas.
            Utvecklingen av skattefinansierade fristående skolor har bidragit
            till att förstärka socioekonomisk och etnisk segregation och riskerar
            att utarma den offentliga skolan och dränera den på motiverade
            elever. I Stockholms stad har egna utvärderingar visat att kombinationen
            av ett fritt skolval och explosionen av fristående skolor har
            inneburit en ökad segregation av elever en ökning också i förhållande
            till den redan utpräglade boendesegregationen. Enkelt uttryckt
            går i innerstadens skolor fler elever med föräldrar med hög utbildning
            och traditionellt svensk bakgrund och i förorterna fler elever
            med lågutbildade föräldrar med invandrarbakgrund än vad boendesituationen
            skulle ha inneburit.
          </p>
          <p xml:id="i-KFALhKBvejxBQnmyVxd7Y8">
            I samband med Skolverkets beslut om rätt till bidrag skall kommunens
            yttrande innehålla en konsekvensbeskrivning. Av den bör framgå
            vilka följder etableringen av en fristående skola får för kommunens
            samlade skolväsende. Skolverkets prövning skall ske utifrån en
            helhetsbedömning där kommunens yttrande skall ha avgörande betydelse.
            Dock kvarstår Skolverkets ansvar att ta ställning till ansökan
            utifrån en helhetsbedömning. Om en sådan bedömning visar att ett
            bifall skulle få påtagligt negativa följder för elever och skolväsendet
            i kommunen skall ansökan alltid avslås, även om kommunen tillstyrker
            ansökan. Därför bör regeringen återkomma med förslag till sådan
            ändring i skollagen. Detta bör riksdagen begära.
          </p>
          <p xml:id="i-Kawi3Jita9G8YLtXjPgKGH">
            Vi menar att skolan skall vara en mötesplats för elever med olika
            bakgrund och erfarenheter. Ökningen av s.k. konfessionella skolor
            i bl.a. Stockholm motverkar skolans syfte som en mötesplats för
            barn och elever med olika bakgrund och erfarenheter, eftersom
            det ofta rör sig om föräldrarnas val att barnen inte skall vara
            en del av det svenska samhället. Därför innebär konfessionella
            skolor en åtskillnad som får negativa följder för eleverna. Vi
            anser därför att Skolverket bör avslå ansökan om bidrag till fristående
            konfessionella skolor detta även om kommunen tillstyrker ansökan.
            Detta bör riksdagen ge regeringen till känna.
          </p>
          <head type="h1" xml:id="i-VhofJCxdC1tWTm7XDjgwSB">
            6 Feministiskt självförsvar och en skola fri från pornografi
          </head>
          <p xml:id="i-2Rdjt8YU5guXBWHhuxW8EK">
            För många unga tjejer i Stockholms skolor är vardagen fylld av
            rädsla, obehag och en ständig beredskap för trakasserier, närmanden
            och till och med övergrepp. Rädslan begränsar unga tjejers handlings-
            och livsutrymme och hindrar dem från att utveckla en grundmurad
            självkänsla och ett gediget självförtroende. I en undersökning
            bland elever i Stockholms skolor 1996 uppgav 47 procent av de
            tillfrågade flickorna i årskurs 9 och första året på gymnasiet
            att de blivit utsatta för sexuella trakasserier och 8 procent
            uppgav att det skett från en lärare. Eva Witkowska på Arbetslivsinstitutet
            har tittat på förekomsten av sexuella trakasserier bland gymnasieelever
            och drar slutsatsen att var tredje elev i åttan och i tvåan på
            gymnasiet har utsatts för någon form av sexuella trakasserier
            det senaste året; flickor är mer utsatta än pojkar. I de fall
            pojkar drabbas av sexuella trakasserier är förövaren kille. Fem
            av tio flickor och fyra av tio pojkar tycker att sexuella trakasserier
            är ett problem på deras skola. Nära hälften av alla elever på
            gymnasiet upplever verbala eller fysiska sexuella övergrepp som
            ett problem i skolmiljön.
          </p>
          <p xml:id="i-7f4iW91oCRUWzwgnAQ3wVh">
            Vi kan konstatera att så länge som tjejer i landets skolor är
            utsatta för trakasserier måste något göras för att ge dem självförtroendet
            och styrkan att stå emot.
          </p>
          <p xml:id="i-7Pz5HY8e2iopc6rHPxqAvD">
            Vi menar att feministiskt självförsvar bör kunna erbjudas på
            Stockholms skolor, såväl som i övriga landet. Feministiskt självförsvar
            handlar om att skaffa sig kunskap om det sexualiserade våldet,
            om samarbete mellan flickor och kvinnor samt att skaffa sig handlingsberedskap
            att försvara sig mentalt, verbalt och fysiskt i en värld där flickor
            och kvinnor är underordnade och utsatta. Feministiskt självförsvar
            är grundat av kvinnor, för kvinnor och bygger på att flickor och
            kvinnor delar erfarenheter och tillsammans utarbetar strategier
            för att bl.a. hantera rädsla. Vi menar att regeringen bör ge Myndigheten
            för skolutveckling i uppdrag att hitta former som medger att alla
            tjejer på högstadiet och gymnasiet som så önskar ges möjlighet
            i skolan till feministiskt självförsvar. Detta bör riksdagen som
            sin mening ge regeringen till känna.
          </p>
          <p xml:id="i-EGLPf3KHzfZJPGTK2vd4iH">
            Vidare kräver vi, både för killars och tjejers skull, att eleverna
            skall garanteras en arbetsmiljö fri från pornografi. Man måste
            finna vägar att förhindra att t.ex. datorer i skolor och bibliotek
            används till att besöka hemsidor med pornografiskt innehåll. Regeringen
            bör återkomma med förslag på hur skolmiljön kan göras fri från
            pornografi. Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-CoWUCzBx6ooAQzTQeW1edZ">
              Kalle Larsson (v)
            </item>
            <item xml:id="i-Qbb1NwAwYqQPdj8BREceUJ">
              Josefin Brink (v)
            </item>
            <item xml:id="i-Muhoq8hdEbEJmTEj5tNCQf">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
