<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__887/mot_1962__ak__887-001.pdf"/>
      <fw xml:id="i-7Zn7cor1539fuWo2V7S3Yd">
        Motioner i Andra kammaren, nr 887 år 1962 9
      </fw>
      <div type="motHeader" xml:id="i-8EJ5pmy6XQJmsY3fi4fAq1">
        <div type="motTitle" xml:id="i-9EEMV4q1qtgX9in9pmjmxR"/>
        <div type="motSubmissionInfo" xml:id="i-FqNzzKyUgUthyoF6sXWgDZ"/>
      </div>
      <div type="motBody" xml:id="i-K1Mo6wf5TnTHaaDScFVRut">
        <div xml:id="i-QYKxDYLQuWp2EeyciFvnpb">
          <p xml:id="i-3XzzCodzD3YceMoV1669Et">
            Nr 887
          </p>
          <p xml:id="i-FJfN4MdwFv4qSDqpEyxGhy">
            Av herr Helén, i anledning av Kungl. Maj:ts proposition nr 171,
            med förslag till lag med förbud i vissa fall mot rund- radiosändning
            på öppna havet m. m.
          </p>
          <p xml:id="i-Enxosf2S9Pvf85TvS6Loxo">
            Behovet av särskild lagstiftning mot de s. k. piratsändare som
            är verk- samma utanför de nordiska ländernas kuster är starkt
            omstritt. Det är även föremål för delade meningar om Sverige genom
            deltagande i det interna- tionella telesamarbetet och därtill
            knutna konventioner åtagit sig att mot- verka dylika piratsändare
            genom en sådan lagstiftning som regeringen i proposition 171 föreslagit
            riksdagen att godkänna. Det torde väl förhålla sig så, att den
            svenska regeringen i denna fråga i viss mån varit initiativtagan-
            de och pådrivande och att intresset för en dylik lagstiftning
            i vissa av de konventionsslutande länderna är ringa. Den rekommendation
            som Nordiska rådet — dock ingalunda enhälligt — på regeringarnas
            inbjudan antagit ger givetvis anledning till frågans ingå- ende
            prövning i de olika riksdagarna men kan självfallet icke vare
            sig i fråga om tidpunkten eller innehållet i en eventuell lagstiftning
            binda något nordiskt land. De överläggningar som mellan de nordiska
            regeringarna förts i dessa frågor är givetvis förpliktande för
            respektive regeringar men läm- nar å andra sidan riksdagarna fri
            prövningsrätt. Det torde sålunda ej kunna bestridas att den svenska
            riksdagen har att pröva frågan om lagstiftningsbehovet ej i första
            hand från formella utan från sakliga utgångspunkter. Därvid träder
            även i förgrunden de risker som av psykologiska beredskapsskäl
            kan vara förknippade med att sändare utan nationalitetsbeteckning
            eller med huvudman i främmande nation varaktigt etablerar sig
            omedelbart intill vårt lands territorialgräns. En dylik sändare
            torde lyssnarpsykologiskt ha en långt starkare genomslagskraft
            än sända- re på stort geografiskt avstånd. Givet är att i detta
            sammanhang man ej kan bortse från det rådande spänningsläget i
            världen. En s. k. piratsändare med reell huvudman i det ena maktblocket
            — trots att den framstår som helt opolitisk till sin verksamhet
            — kan av prestigeskäl eller mera reella orsaker fresta det motsatta
            maktblocket till parallella åtgärder. All erfarenhet på radioområdet
            visar nämligen att en sändare som i ett krisläge skall tilldra
            sig lyssnares intresse och förtroende sedan länge måste ha fångat
            deras in- tresse och bundit deras lyssnarvanor. När man till denna
            ej oväsentliga ehuru svårdiskuterade risk lägger de snarare moraliska
            än formella förpliktelser, som vårt land genom ett ener- giskt
            deltagande från svensk sida i det internationella tele- och radiosamar-
            betet kommit att åtaga sig, torde det i längden knappast vara
            möjligt att
          </p>
          <pb facs="riksdagen-motions-pdf/data/1962/mot_1962__ak__887/mot_1962__ak__887-002.pdf"/>
          <fw xml:id="i-9Z9mYQgNb14WF2mQ26UW1L">
            10 Motioner i Andra kammaren, nr 887 år 1962
          </fw>
          <p xml:id="i-B74aXaYtbk1pnfMfFn997c">
            helt föra åt sidan tanken på lagstiftning mot illegala sändare.
            Det är emel- lertid angeläget att en dylik lagstiftning — om den
            över huvud taget skall komma till stånd — ej får en sådan utformning
            att den kommer i konflikt med rättsmedvetande och rättstraditioner
            i de nordiska länderna. Under andra världskriget utgjorde möjligheterna
            att i ockuperade länder lyssna till sändare, som av den rådande
            regimen framställdes som illegala, en av de viktigaste ingredienserna
            i det psykologiska försvaret mot ocku- pationsmakten. Sedan den
            tiden ingår i folkmedvetandet även i de länder som stod utanför
            kriget uppfattningen att den oinskränkta rätten att lyssna till
            radiosändningar, oavsett varifrån dessa kommer, utgör ett kännetecken
            på demokratien, medan förbud mot sådant lyssnande uppfattas som
            kän- netecken på en diktatur. I den offentliga debatt som utbrutit
            kring regeringens förslag till lag mot s. k. piratradiosändningar
            har hävdats, att även om detta lagförslag på intet sätt kriminaliserar
            det fria lyssnandet utan enbart sändningen och det arbete som
            föregår sändningen, skulle en dylik lagstiftning mot vissa radiosändningar
            senare lätteligen kunna kompletteras med ett förbud att mottaga
            dem och lyssna till dem. Det har till och med sagts att om en
            främ- mande makt någonsin skulle ockupera svenskt territorium
            skulle den kun- na komma att kriminalisera även svenska sändningar
            med hjälp av redan under fredstid stiftad svensk lag. Ehuru dylika
            resonemang kan synas vara av enbart teoretisk karaktär, går det
            inte att bortse ifrån att den nu föreslagna lagen i väsentliga
            stycken är svårförenlig med det rättsmedvetande som råder i stora
            kretsar i vårt land. Det störande torde framför allt ligga i att
            handlingar som eljest upp- fattas som helt legala — transporter,
            artistframträdanden, annonsering etc. — här förklaras illegala
            enbart genom att de förknippas med en verksam- het som — ehuru
            tillkommen mot statsmakternas intentioner — fram till nu ej kunnat
            betraktas som brottslig. Det blir mot denna bakgrund angeläget
            att söka bringa det kommande rättsläget i så god överensstämmelse
            som möjligt med nu rådande rättsmed- vetande inom så stora grupper
            som möjligt av svenska folket. Två åtgärder synes därvid nödvändigt
            böra vidtagas. Dels bör lagförslaget begränsas till att avse huvudman
            för de sändningar som förklaras brottsliga samt den som driver
            rörelse med ändamål att främja sådana sändningar, dels bör i syfte
            att ange en yttersta gräns för statens rätt att inskrida mot illegala
            sändningar och deras mottagande riksdagen samtidigt med sitt ställnings-
            tagande till lagen uttala att rätten att mottaga radio- och TV-sändning
            all- tid skall vara oförkränkt i vårt land, oavsett varifrån sändningen
            kommer. Detta uttalande synes böra ta formen av en skrivelse till
            Kungl. Maj:t att i kommande förslag till ny grundlag inarbetas
            en bestämmelse av denna in- nebörd, lämpligen i samband med rätten
            till fri kommunikation för varje medborgare. De överväganden som
            kan komma att fordras för att tillmötesgå här ut- talade önskemål
            om omarbetning av lagen kan givetvis komma att kräva
          </p>
          <pb facs="riksdagen-motions-pdf/data/1962/mot_1962__ak__887/mot_1962__ak__887-003.pdf"/>
          <fw xml:id="i-GqrDJJwJkbe6Vq5ornCa5F">
            Motioner i Andra kammaren, nr 887 år 1962 11
          </fw>
          <p xml:id="i-ReDU7pMWnTWXYcGcQFwzbp">
            längre tid för vederbörande utskott än den som står till förfogande
            fram till vårsessionens avslutande. Någon allvarlig olägenhet
            kan knappast ligga häri. Snarare torde den sena tidpunkt, vid
            vilken propositionen avlämnats liksom de skäl som av lagrådet
            liksom vissa motionärer åberopats för dröjsmål med frågans behandling,
            i och för sig väl motivera ett uppskov. Mitt förslag innebär sammanfattningsvis
            att ur lagförslaget utrensas de partier i $ 2 och $ 3 som avser
            att brottsligförklara transporter till sända- ren, deltagandet
            i utsändningen, lämnande och förmedlande av uppdrag för sändningen
            samt att riksdagen vid godtagande av en sålunda reviderad lag
            knyter en skrivelse till Kungl. Maj:t med begäran att i kommande
            förslag till ny regeringsform inskrives — med den enda inskränkning
            som plikten att inneha licens innebär — rätten för var och en
            i Sverige boende att oför- kränkt lyssna till radiosändning och
            följa TV-sändning. Med hänvisning till ovanstående hemställer
            jag, att riksdagen i skrivelse till Kungl. Maj:t som sin upp-
            fattning ger till känna att rätten inskrives för varje svensk
            medborgare att oförkränkt lyssna till radioutsändning och följa
            TV-sändning och att förslag härom framlägges för riksdagen oberoende
            av den pågående allmänna översynen av grundlagarna; att riksdagen
            vid behandling av Kungl. Maj:ts förslag till lag mot förbud i
            vissa fall mot rundradioutsändning på öpp- na havet m. m. för
            sin del inskränker lagen till att avse den som äger, driver eller
            bidrager till upprättande eller vidmakt- hållande av i proposition
            171 åsyftade radioanläggningar samt den som här i riket driver
            rörelse med ändamål att främja sändning från sådan radioanläggning;
            samt att vederbörande lagutskott utarbetar i överensstämmel- se
            härmed reviderad lagtext.
          </p>
          <p xml:id="i-ntMZHaCu3YWadc3caKsQD" type="date">
            Stockholm den 15 maj 1962
          </p>
          <p xml:id="i-NefQUpsSjGtKRqdqiFbueA">
            Gunnar Helén
          </p>
        </div>
      </div>
    </body>
  </text>
</TEI>
