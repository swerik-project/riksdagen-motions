<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00409">
  <teiHeader>
    <fileDesc>
      <titleStmt>
        <title>Genetisk diskriminering</title>
        <author corresp="i-Ev6Dx3pWj2WT32VGQpabaz i-R9MuNkxgtjYredKHhh6ujV">av Finn Bengtsson och Per Bill (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genetisk diskriminering</title>
          <idno type="rdwebb">GY02A409</idno>
          <rs type="number">A409</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A409/text</ref>
          <ref type="dokument_url_html">http://data.riksdagen.se/dokument/GY02A409</ref>
          <ref type="dokumentstatus_url_xml">http://data.riksdagen.se/dokumentstatus/GY02A409</ref>
          <ref type="doc">http://data.riksdagen.se/fil/3FADE62A-4C87-46FE-8F41-0879BACB938E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L3PTvYYaLjVDXXMoWsRCRo" type="signed"/>
        <correspContext corresp="i-L3PTvYYaLjVDXXMoWsRCRo">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-YCveJRJGkC2y55U9rvLaaA" type="numbering">
          <date when="2010-10-29"/>
        </correspAction>
        <correspAction xml:id="i-26CoM1dkzhPpfZDo4hQbgm" type="submission">
          <date when="2010-10-27"/>
        </correspAction>
        <correspAction xml:id="i-JaMNqP6PXJXVZTa9zHF5cL" type="transfer">
          <date when="2010-10-27"/>
        </correspAction>
        <correspAction xml:id="i-F86cxV83azRvQGwvszjbzP" type="assigned"/>
        <correspContext corresp="i-F86cxV83azRvQGwvszjbzP">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FwZbBh12dzjgcuv4eCYi87" type="motBody">
        <div xml:id="i-V2TunXtCawb43wzsmndzM2" type="motProposal" subtype="förslag">
          <head xml:id="i-5Nc9mPSAoDFxYfXpLoRZz5">
            Förslag till riksdagsbeslut
          </head>
          <p xml:id="i-GeNwgMhss3L7f6sRAEzAkr">
            Riksdagen tillkännager för regeringen som sin mening vad som
            anförs i motionen om en översyn av genetisk konstitution som diskrimineringsgrund.
          </p>
        </div>
        <div xml:id="i-2AZLduG8cPiSi8YoWvMAGf" type="motContent">
          <head xml:id="i-2kRDnRHJPofFw5Sb66GryD" type="h1">
            Bakgrund
          </head>
          <p xml:id="i-GDLv7W4msq3ZnDAWcDanQs">
            Tillkomsten av ny teknik, särskilt när den är banbrytande och
            snabbt vinner stor användning, leder inte sällan till att befintliga
            lagrum som reglerar verksamheten som tekniken berörs av också
            ställs inför nya utmaningar. Ett exempel på detta är samhällets
            snabba anpassning till den nya informationsteknologin (IT) och
            behov av att skyndsamt se över lagar och regler som gäller för
            att värna bland annat medborgarnas rätt till personlig integritet
            och äganderätt till egenproducerat material så att inte de många
            fördelar som IT för med sig kommer i konflikt med andra viktiga
            och skyddsvärda värden. Ett annat sådant exempel är den nya molekylärbiologiska
            tekniken med genetisk bestämning som kan komma att påtagligt förändra
            medicinsk diagnostik, prognostik och behandling i framtiden.
          </p>
          <p xml:id="i-XpvDUmAaY8RTd3eJdzsFGV">
            Möjligheten att idag på molekylär nivå kartlägga enskilda individers
            unika genuppsättning av dna, och dess möjliga kopplingar till
            för individen specifika sjukdomar och till ökad risk att på sikt
            utveckla vissa sjukdomar och/eller vid val av lämplig behandling
            ställer nu gällande lagstiftning inför nya problem som kan behöva
            lösas någorlunda skyndsamt för att trygga rättssäkerheten. Exempel
            på lagar som då berörs är lagen om genetisk integritet (2006:351),
            lagen om medicinsk-tekniska produkter, personuppgiftslagen (PUL),
            marknadsföringslagen med flera. Kopplingen mellan nya tekniker,
            som här kan exemplifieras av just tillgång till IT och möjlighet
            till dna-testning, visar på hur problem med de nuvarande lagrummens
            praktiska tillämpning kan uppstå. Man finner idag en bred flora
            av erbjudanden på nätet, av mer eller mindre seriösa aktörer där,
            om individuell genetisk kartläggning och inte sällan därtill knuten
            (medicinsk) rådgivning. Om denna verksamhet sker inom ramen för
            laboratorium som har en anknytning till hälso- och sjukvården
            så är sådan verksamhet att betrakta som en genetisk undersökning
            enligt lagen om genetisk integritet, vilket det rimligen också
            är med de konsekvenser för medicinsk trovärdighet och säkerhet,
            med mera som exempelvis föreskrivs i hälso- och sjukvårdslagen,
            patientsäkerhetslagen med flera lagar som reglerar medicinsk verksamhet.
            Om emellertid exakt samma genetiska tester genomförs på ett laboratorium
            som inte har någon anknytning till hälso- och sjukvården är verksamheten
            i lagens mening inte att betrakta som en genetisk undersökning,
            vilket också gör att all annan lagstiftning som finns till för
            att säkerställa trovärdig och säker hälso- och sjukvård inte längre
            är applicerbar på verksamheten. Bara denna anomali i lagen om
            genetisk integritet förtjänar en översyn, men vi har i denna motion
            valt att se problemet i en än vidare kontext.
          </p>
          <p xml:id="i-MGLjAdZC3q6HTtJ9SGLXnG">
            Ett exempel på att möjligheten till individuell genetisk kartläggning
            ställer även internationell lagstiftning inför stora problem är
            att Europarådet 2008 valt att utfärda ett tilläggsprotokoll till
            konventionen om de mänskliga rättigheterna med inriktning just
            på den medicinska genetikens tekniska genombrott under senare
            tid. Denna motion är skriven i ambitionen att närma sig en problemställning
            för svensk lagstiftning på ett övergripande sätt genom att föreslå
            en översyn av möjligheten att skydda individers genetiska konstitution
            mot bakgrund av de risker det kan innebära att sådan information
            kan utnyttjas i diskriminerande syfte.
          </p>
          <head xml:id="i-XzRWo7uV5w3d6ELsVfLhVo" type="h2">
            Nya medicinska tekniker
          </head>
          <p xml:id="i-566nqi8KYFgL4mjp7FGTMh">
            Generellt för nya medicinska tekniker kan man se både potentiella
            värden och potentiella risker. Till de förra hör tillgång till
            ny medicinsk kunskap, med i sin tur potentialen till förbättrad
            individuell hälsa och sammantaget också ett förbättrat hälsoläge
            för befolkningen. Till potentiella risker hör att ingen allra
            minst en ny teknik är ofelbar. Indirekta tekniker, det vill säga
            att det som analyseras inte är den faktor som garanterat ensamt
            kopplar till det medicinska skeende som avses och som DNA-testning
            innebär, är mer riskabla för att resultatet ska tolkas fel ur
            medicinsk synvinkel. Denna risk för feltolkning av resultat från
            ny, indirekt medicinsk teknik kan både utsätta enskilda individer
            för risk att bli feltolkade och, om felet sedermera visar sig
            vara generellt, att en hel populations diagnostik, prognostik
            (hur prognosen för en sjukdom är) och/eller behandling varit felaktig.
          </p>
          <head xml:id="i-SJXo7EA8CqwJR6vVTZotVD" type="h2">
            Indelning av genetisk dna-testning
          </head>
          <p xml:id="i-Ew9ZSeLLXQyCZtxHMifhqm">
            Testning av individers unika dna kan idag antingen med ganska
            stor säkerhet definiera vissa mycket ovanliga och starkt ärftliga
            sjukdomar. Dna-tester kan också tillsammans med olika mer eller
            mindre kända omgivningsfaktorer för en rad folksjukdomar bättre
            än tidigare definiera diagnos, prognos och/eller val av lämplig
            behandling.
          </p>
          <p xml:id="i-KWEWt1NwvxgvvgNGe1MrLb">
            Man kan se på dna-testning ur aspekten som en enskild, antingen
            riktad (mot en eller flera i förväg definierade specifika dna-varianter)
            eller bred, så kallad screenad (det vill säga en undersökning
            av många ospecificerade dna-varianter på en gång) undersökning.
            I den mest extrema formen, som också reser de största etiska problemen
            och ställer nuvarande lagstiftning inför frågor, talar man om
            så kallad genetisk populationsscreening (GPS).
          </p>
          <p xml:id="i-NUBnjRG6etthxof4SZGdsL">
            GPS definieras då av att ett större antal människor undersöks.
            Dessa ska inte på förhand ha någon känd förhöjd genetisk sjukdomsrisk,
            och initiativet till själva undersökningen ska ha tagits av någon
            annan än individerna själva. När GPS genomförs så kan även här
            potentiella värden och risker identifieras. Till de förra hör
            att verksamheten eventuellt kan befrämja de testade individernas
            hälsa eller de testade individernas autonomi eller självbestämmande
            eller befrämja hälsa och/eller autonomi hos andra än de testade
            individerna (genom ökad förståelse av mekanismer som har betydelse
            för sjukdomars uppkomst och behandling). Till riskerna hör bristande
            förståelse för vad resultatet kan medföra hos individerna som
            undersöks, antingen på grund av bristfällig information och vägledning
            eller på grund av att individerna helt enkelt inte är mottagliga
            för sådan avancerad information. Detta i sin tur kan skapa onödig
            oro, risk för stigmatisering exempelvis genom att anlagsbärare
            ses som sjuka, vilket i sin tur bland annat kan leda till störda
            familjerelationer och, sist men inte minst, oönskad diskriminering.
            Till det senare hör exempelvis att olika försäkringsbolag och/eller
            arbetsgivare kan komma att kräva dna-testning för vars resultat
            de inte säkert kan förhålla sig så professionellt som kunskapen
            om verksamheten kräver.
          </p>
          <head xml:id="i-WaS4QhKT8bqBgDuMwBcwKT" type="h1">
            Motivering
          </head>
          <p xml:id="i-8FHnQpozZVmp3DCghJnF8k">
            Inför nya tekniker, som exempelvis GPS, krävs därför först en
            noggrann analys av potentiella faror, därefter en organisation
            för att undvika faror och en frågeställning om farorna är hanterbara
            eller för stora för att tillåtas. I detta fall är en sådan fråga
            om politiker kan tillåta diskriminering på genetisk grund?
          </p>
          <p xml:id="i-R8TdnCGbHkiAmmiakWKxPj">
            Om diskriminering inte kan uteslutas, finns bland annat risk
            för folklig ovilja av att delta i GPS/dna-test med de negativa
            följdverkningar detta kan medföra för den medicinska utvecklingen
            i stort. Ett slående exempel på detta var när den svenska riksdagen
            2006 öppnade upp det så kallade PKU-registret för möjlighet till
            identifiering av offren för tsunamikatastrofen i Thailand. Denna
            åtgärd efterföljdes av att många personer valde att lämna detta
            register, som inte var avsett för identifikation av individer
            utan för att förebygga en särskild sjukdomsrisk. På grund av risken
            för sådana konsekvenser även med GPS och annan dna-testning föreslår
            vi att man inom ramen för gällande diskrimineringslagstiftning
            gör en översyn av möjligheten att analysera om själva den genetiska
            konstitutionen i framtiden kan komma att läggas till som ytterligare
            en grund för diskriminering.
          </p>
        </div>
        <div xml:id="i-CL95JP4k4ikEhGsxf2G7fm" type="motSignatures">
          <list xml:id="i-6cPod29KPWN3RXuocY3GX5">
            <item xml:id="i-VJXveSRnfypBH647EdZRGP" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-U7rGJ9R5mQ4TxZCYfxkv4r" who="i-R9MuNkxgtjYredKHhh6ujV">
              Per Bill (M)
            </item>
          </list>
        </div>
      </div>
    </body>
  </text>
</TEI>
