<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03242">
  <teiHeader>
    <fileDesc>
      <titleStmt>
        <title>Kortare ledtider och lägre kostnader för ny kärnkraft</title>
        <author corresp="i-UnndbLk6GXZcFynD83SqCk">av Arman Teimouri m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3242 av Arman Teimouri m.fl. (L)</title>
          <idno type="rdwebb">H8023242</idno>
          <rs type="number">3242</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023242/text</ref>
          <ref type="dokument_url_html">http://data.riksdagen.se/dokument/H8023242</ref>
          <ref type="dokumentstatus_url_xml">http://data.riksdagen.se/dokumentstatus/H8023242</ref>
          <ref type="docx">http://data.riksdagen.se/fil/BBEDC5B3-5EE3-4339-ABC1-E3679FCAC0A7</ref>
          <ref type="pdf">http://data.riksdagen.se/fil/6B7388A3-4C14-413E-AC79-1340780FDFB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8tDBo7gPqm9io25MGq7T8m" type="signed"/>
        <correspContext corresp="i-8tDBo7gPqm9io25MGq7T8m">
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-VA9TtpZ7eD91tR7RLFtTuq" type="submitted">
          <date when="2020-10-06"/>
          <time when="13:32:54"/>
        </correspAction>
        <correspAction xml:id="i-MyyNY92vqhnC4bzyNPJYq8" type="reviewed">
          <date when="2020-10-06"/>
          <time when="16:21:44"/>
        </correspAction>
        <correspAction xml:id="i-JqSs2re45R5hGe4KzwNPXZ" type="referred">
          <date when="2020-10-14"/>
        </correspAction>
        <correspAction xml:id="i-81z9jSFSowLsWgHZcHkea3" type="assigned">
          <date when="2021-10-05"/>
          <time when="08:54:02"/>
        </correspAction>
        <correspContext corresp="i-81z9jSFSowLsWgHZcHkea3">
          <ref type="assignedTo">Näringsutskottet</ref>
        </correspContext>
        <correspAction xml:id="i-CDrCNZcpyQ4wGA19oUhXpk" type="behandlas_i"/>
        <correspContext corresp="i-CDrCNZcpyQ4wGA19oUhXpk">
          <ref type="uppgift">2020/21:NU20</ref>
          <ref type="ref_dok_id">H801NU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU20</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JDUMnA2c98W77jkRWskmCP" type="behandlas_i"/>
        <correspContext corresp="i-JDUMnA2c98W77jkRWskmCP">
          <ref type="uppgift">2020/21:NU16</ref>
          <ref type="ref_dok_id">H801NU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU16</ref>
          <ref type="ref_dok_titel">Forskning och innovation på energiområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VLbUHhz3e3PQMLQ7XGKbvX" type="behandlas_i"/>
        <correspContext corresp="i-VLbUHhz3e3PQMLQ7XGKbvX">
          <ref type="uppgift">2020/21:NU21</ref>
          <ref type="ref_dok_id">H801NU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU21</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WqkMqdAspyhaxVoS4LD9i6" type="behandlas_i"/>
        <correspContext corresp="i-WqkMqdAspyhaxVoS4LD9i6">
          <ref type="uppgift">2020/21:NU22</ref>
          <ref type="ref_dok_id">H801NU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU22</ref>
          <ref type="ref_dok_titel">Moderna tillståndsprocesser för elnät</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NY1tgS8vhcPdseNqx7vGFp" type="motHeader">
        <div xml:id="i-FPruh4mtmoQn7vxyKZZxbU" type="motTitle">
          Motion till riksdagen 2020/21:3242 av Arman Teimouri m.fl. (L)
          Kortare ledtider och lägre kostnader för ny kärnkraft
        </div>
      </div>
      <div xml:id="i-AgkNX5JGQ4DxEKLQa34M27" type="motBody">
        <div xml:id="i-T6BYFKdF8vDUvztMv9tucq" type="motProposal" subtype="förslag">
          <head xml:id="i-G1YEYVvX2vNcuJKSdDfMvj">
            Förslag till riksdagsbeslut
          </head>
          <list xml:id="i-nNXLfhzEP8RMchk58SVCG" style="ol">
            <item xml:id="i-LfLQV5cE4LDn6E6D9FExH1">
              Riksdagen ställer sig bakom det som anförs i motionen om att
              underlätta för kärnkraftsägarna att förlänga den planerade drifttiden
              för reaktorerna och tillkännager detta för regeringen.
            </item>
            <item xml:id="i-PcwSL9bUUxEa9xaqnaeA8v">
              Riksdagen ställer sig bakom det som anförs i motionen om att
              tillsätta en statlig utredare med uppdrag att se över regelverken
              i syfte att möjliggöra att små reaktorer och reaktorer baserade
              på annan teknik än de befintliga kan uppföras i Sverige och tillkännager
              detta för regeringen.
            </item>
            <item xml:id="i-Je41K5xvbmxRUrpdLSvQbY">
              Riksdagen ställer sig bakom det som anförs i motionen om att
              avskaffa 17 kap. 6 a § miljöbalken (1998:808) och tillkännager
              detta för regeringen.
            </item>
            <item xml:id="i-NXXXtw5s6CpjzfFmyW6EpJ">
              Riksdagen ställer sig bakom det som anförs i motionen om avgiftsstrukturen
              för kärntekniska anläggningar och tillkännager detta för regeringen.
            </item>
            <item xml:id="i-CB1o65VVVYiHPhc7f731sZ">
              Riksdagen ställer sig bakom det som anförs i motionen om formerna
              för regeringens tillståndsgivning för nya kärntekniska anläggningar
              och tillkännager detta för regeringen.
            </item>
            <item xml:id="i-H3JTbg4ABkoEgPm3FvXNhK">
              Riksdagen ställer sig bakom det som anförs i motionen om att
              korta ned tiden för tillståndsgivningen för kärntekniska anläggningar
              och tillkännager detta för regeringen.
            </item>
            <item xml:id="i-Ps1ixkgM9NoRwwdWDpfLjS">
              Riksdagen ställer sig bakom det som anförs i motionen om att
              instruktionen till Energimyndigheten behöver förtydligas så att
              de målkonflikter som i dag finns där försvinner, och detta tillkännager
              riksdagen för regeringen.
            </item>
            <item xml:id="i-XU23Krpdym3gXRShN9ZNMZ">
              Riksdagen ställer sig bakom det som anförs i motionen om att
              Energimyndigheten i allt sitt arbete ska behandla de fossilfria
              kraftslagen teknikneutralt och tillkännager detta för regeringen.
            </item>
            <item xml:id="i-PrJmiaSwYZxChbMxkCVk7C">
              Riksdagen ställer sig bakom det som anförs i motionen om att
              Energimyndigheten ska planera för att vi för överskådlig framtid
              kommer att ha ett kraftsystem i Sverige med stora inslag av både
              kärnkraft, vattenkraft och väderberoende produktion och tillkännager
              detta för regeringen.
            </item>
            <item xml:id="i-QZzSvtbDQKFAVgnSBU4m5Y">
              Riksdagen ställer sig bakom det som anförs i motionen om att
              Energimyndigheten ska arbeta för att ta till vara kärnkraftens
              tillämpningar utöver elproduktion och tillkännager detta för regeringen.
            </item>
            <item xml:id="i-RJAA9yQRmtHq54cGW37XhT">
              Riksdagen ställer sig bakom det som anförs i motionen om att
              Energimyndighetens arbete ska samordnas bättre med Affärsverket
              svenska kraftnäts och tillkännager detta för regeringen.
            </item>
            <item xml:id="i-ERptY2og8TA91JtHAzppMW">
              Riksdagen ställer sig bakom det som anförs i motionen om att
              Strålsäkerhetsmyndigheten ska skaffa sig beredskap att ta emot
              en ansökan om att bygga en liten reaktor i Sverige och tillkännager
              detta för regeringen.
            </item>
            <item xml:id="i-UznesD1cqDGN6ugpLSvH9W">
              Riksdagen ställer sig bakom det som anförs i motionen om att
              uppdra åt Strålsäkerhetsmyndigheten att anpassa sina föreskrifter
              så att små reaktorer, reaktorer med andra tillämpningar än elproduktion
              och reaktorer baserade på annan teknik än de befintliga effektivt
              kan uppföras och tillkännager detta för regeringen.
            </item>
            <item xml:id="i-QX24R7ZkKh7r6foNwsFium">
              Riksdagen ställer sig bakom det som anförs i motionen om att
              ge Strålsäkerhetsmyndigheten uppdraget att utarbeta en kraftigt
              förenklad process för hur andra länders typgodkännanden av reaktorer,
              system och komponenter ska kunna accepteras i Sverige och tillkännager
              detta för regeringen.
            </item>
            <item xml:id="i-QVFpnQ6K9wknBUHjaGW4rL">
              Riksdagen ställer sig bakom det som anförs i motionen om att
              ge Strålsäkerhetsmyndigheten uppdraget att aktivt arbeta för att
              reaktorer, system och komponenter godkända i en EU-medlemsstat
              ska kunna anses godkända i hela unionen och tillkännager detta
              för regeringen.
            </item>
            <item xml:id="i-9vtQRjMDUA9JGgPGPfnhAt">
              Riksdagen ställer sig bakom det som anförs i motionen om att
              ge Strålsäkerhetsmyndigheten uppdraget att ta fram en process
              för en tidig dialog med reaktorleverantörer och tillkännager detta
              för regeringen.
            </item>
            <item xml:id="i-9ic2LJsQUVzz5YCeD9RF43">
              Riksdagen ställer sig bakom det som anförs i motionen om att
              Sverige aktivt ska arbeta för att frigöra kraften i kärnkraften
              som verktyg i det globala klimatarbetet och tillkännager detta
              för regeringen.
            </item>
            <item xml:id="i-8oKnYyup71LcYUVbw4aowN">
              Riksdagen ställer sig bakom det som anförs i motionen om att
              Sverige bör gå med i Clean Energy Ministerial-initiativet NICE
              Future och tillkännager detta för regeringen.
            </item>
          </list>
        </div>
        <div xml:id="i-WRHQnKrcd52L8gpFHzxy4R" type="motContent">
          <head xml:id="i-Qu1eopaDAGJBa7WbRrQyan" type="h1">
            Fossilfri energiproduktion
          </head>
          <p xml:id="i-5EuERn9NFhZJPirzbmDrci">
            Fossila bränslen dominerar världens energiförsörjning fullständigt.
            Även om vår svenska elproduktion sedan många år är i det närmaste
            fri från fossila bränslen använder även vi svenskar stora mängder
            fossila bränslen i industrin, inom de gröna näringarna och som
            drivmedel för transporter.
          </p>
          <p xml:id="i-Bbaf7cqczyTYx6rpUrsbeb">
            När de fossila bränslena ska ersättas måste energin komma någon
            annanstans ifrån. Alternativen är inte så många. Biobränslen,
            vattenkraft, kärnkraft, vindkraft, solenergi är de viktigaste.
            Globalt kommer sol, vind och kärnkraft att vara de tre energislag
            som tillsammans drar det stora lasset då det är de som går att
            bygga ut i stor skala. De övriga är alla på olika sätt begränsade.
            Vi för även ett resonemang kring detta i vår partimotion ”Liberal
            klimatpolitik – Nettonegativa utsläpp i en växande ekonomi”.
          </p>
          <p xml:id="i-RjWVadcVJ9MCCGbvMCoM5c">
            Både vindkraften och solenergin är väderberoende och kräver någon
            form av lagring för att alltid kunna möta efterfrågan på energi.
            I den mån energilagring överhuvudtaget går att bygga är den mycket
            kostsam. Det är mycket billigare att elda fossila bränslen när
            behovet uppstår än att lagra energi från sol och vind. Det är
            därför de väderberoende energislagen runt om i världen så gott
            som alltid kombineras med fossila bränslen snarare än med lagring.
          </p>
          <p xml:id="i-TLrHN8uN2tzcVLC75LHi7V">
            Kärnkraften är – på platser där det inte går att bygga ut vattenkraften
            – det enda fossilfria storskaliga alternativet. De framtida energisystemen
            runt om i världen kommer säkerligen att ha stora inslag av energilagring.
            Men för att bli kostnadseffektiva behöver de också innehålla energiproduktion
            som kan planeras och styras utifrån behovet.
          </p>
          <p xml:id="i-VcovcHXcSGbUBNskFJPEwN">
            Att kärnkraften är det enda energislaget som i stor skala kan
            leverera ny planerbar fossilfri energi gör den mycket viktig för
            att vi ska lyckas med att fasa ut de fossila bränslena. I Sverige
            är också vattenkraften viktig. Men den kan inte byggas ut i någon
            omfattning. Det är därför avgörande att Sverige behåller och utvecklar
            sin förmåga både att bygga och driva kärnkraft. Den kommer att
            behövas.
          </p>
          <head xml:id="i-ECtK1KcG6H6TTtYmKg4Gdg" type="h1">
            Behovet av fossilfri elproduktion ökar
          </head>
          <p xml:id="i-NaRMkcVjMo75nsvUPVs3Qh">
            De flesta av de fossilfria energislagen producerar el. Det gör
            att elens och elsystemets roll blir viktigare när de fossila bränslena
            försvinner. Både den fossilfria elproduktionen och elnäten behöver
            förstärkas.
          </p>
          <p xml:id="i-NZgWJvaL1bXen4921Lg6hz">
            Andelen planerbar elproduktion i Sverige har minskat över tid.
            Särskilt i södra Sverige har stora volymer planerbar elproduktion
            avvecklats. I viss mån går bortfallet att kompensera genom kostsamma
            åtgärder i elnäten. Men, den planerbara elproduktion vi har kvar
            måste värnas. Det kommer också att behöva byggas ny planerbar
            elproduk­tion i Sverige. Vi utvecklar detta vidare i vår kommittémotion
            ”Återupprätta en funge­rande elförsörjning”.
          </p>
          <p xml:id="i-VmResQy2LHBFcsQQVtEh4E">
            Där det inte går att bygga ut vattenkraften är det kärnkraften
            som storskaligt kan tillhandahålla fossilfri planerbar elproduktion.
            Att basera södra Sveriges elförsörjning på biobränslen eller på
            syntetiskt framställda energibärare är av olika skäl utmanande.
            De volymer biobränsle som skulle behövas är enorma och svåra att
            ta fram på ett hållbart sätt. På samma sätt skulle det krävas
            en massiv, och dyr, infrastruktur för att producera någon annan
            energibärare och på så sätt lagerhålla energi från sol och vind.
            Omvandlingsförlusterna i ett sådant system skulle också bli omfattande.
            Vid lagringen i till exempel vätgas går en stor del av energin
            förlorad.
          </p>
          <p xml:id="i-LiwHgRMnXGrBR6QmJEeHmS">
            Kärnkraft är och kommer att förbli en viktig komponent i det
            sydsvenska elsystemet.
          </p>
          <head xml:id="i-LfnFnXfJd2zpYyQuBuz48R" type="h1">
            Säkerställ långtidsdrift av reaktorerna
          </head>
          <p xml:id="i-WmdmNoyehnFdoGUqDhhBrw">
            Investeringsplaneringen för de sex reaktorer som är tänkta att
            drivas vidare sedan Ringhals 1 stängt vid årsskiftet utgår från
            sextio års drift. Ägarnas planering har ändrats flera gånger och
            den kommer att ses över igen. Det avgörande för hur investerings­planen
            läggs ut är en bedömning av huruvida de tekniska utmaningar man
            ser komma går att hantera och huruvida de investeringar som behöver
            göras är lönsamma givet de kostnader man har i övrigt och den
            intäkt man förväntar sig.
          </p>
          <p xml:id="i-Vv1r5WafgaorfGUdWSRke6">
            I Sverige har reaktorerna obegränsade tillstånd. Men i en del
            andra länder är drifttill­stånden tidsbegränsade. I USA har de
            första drifttillstånden förlängts från 60 till 80 år efter en
            mycket omfattande utvärdering av den amerikanska tillståndsmyndigheten.
            De första två reaktorerna att få sina tillstånd förlängda var
            Turkey Point 3 och 4 i Florida som är systerreaktorer till Ringhals
            2.
          </p>
          <p xml:id="i-U7dXQJbKYX3QNg7wMMNxTD">
            Att möjliggöra fortsatt drift av de svenska reaktorerna framstår
            som en helt funda­mental pusselbit i det svenska energisystemet.
            Reaktorerna producerar stora volymer fossilfri el och att ge dem
            förutsättningar att fortsätta med det har stor betydelse. Ansvaret
            för driften av reaktorerna ligger hos ägarna, men Liberalerna
            menar att det behövs ett aktivt engagemang i frågan från både
            Energimyndigheten och Strålsäkerhets­myndigheten då den är så
            pass väsentlig för Sveriges framtida energiförsörjning. Riks­dagen
            bör tillkännage för regeringen att ge de två myndigheterna uppgiften
            att inom sina respektive områden arbeta för att underlätta för
            kärnkraftsägarna att förlänga den planerade drifttiden för reaktorerna.
          </p>
          <head xml:id="i-CsN3ACnnvfF8At1RE6aZT4" type="h1">
            Reaktorer blir mindre och får nya användningsområden
          </head>
          <p xml:id="i-XPZRLrpfmvN94bm1u2cWL4">
            Det senaste decenniet har en rad olika småreaktorer utvecklats
            runt om i världen. Flera av dem liknar de vattenkylda reaktorer
            vi har i Sverige idag medan andra bygger på annan teknik. Det
            de alla har gemensamt är att de är betydligt mindre än dagens
            reak­torer.
          </p>
          <p xml:id="i-5QmVVouBo4G7ZFpK6WicGW">
            Gemensamt för de nya småreaktorerna är också att man tänker sig
            att tillverka dem i fabriker snarare än att bygga dem på plats.
            Det här öppnar för att använda mer effektiva tillverkningsmetoder
            och sänka kostnaderna.
          </p>
          <p xml:id="i-8JhsBBw2fso9J63M6EVV1m">
            När reaktorerna blir mindre blir de också mer flexibla. Det blir
            mer intressant att använda dem till annat än till storskalig produktion
            av el. Reaktorer kan leverera fjärr­värme eller värme till industriella
            processer. De kan också användas för att framställa vätgas eller
            mer komplexa syntetiska bränslen (elektrobränslen) som kan ersätta
            olja och fossilgas.
          </p>
          <p xml:id="i-9uqGvv46K98XheD4PLBvxw">
            Det svenska regelverket för kärnkraften är anpassat för stora
            elproducerande vatten­kylda reaktorer liknande de vi redan har.
            Men om någon idag skulle lämna in en ansökan om att bygga en ny
            reaktor skulle det sannolikt handla om en betydligt mindre reaktor
            som också tekniskt skulle tänkas skilja sig kraftigt från de reaktorer
            vi har idag. Det är också tänkbart att den skulle kunna användas
            för att producera värme, vätgas eller syn­tetiska bränslen, alternativt
            att man skulle växla mellan olika tillämpningar inklusive elproduktion
            beroende på behovet. Små reaktorer kan också tänkas komma att
            byggas flera tillsammans och dela infrastruktur.
          </p>
          <p xml:id="i-S433W1gPW7jmGKgy88hwi3">
            Att reaktorerna blir mindre, har andra tillämpningar och byggs
            efter nya principer har en rad konsekvenser som påverkar tillståndsgivningen,
            till exempel:
          </p>
          <list xml:id="i-3MtgwqmdmCmdX7iYktDjuJ" style="ul">
            <item xml:id="i-VvUWwnjrDgsFynY6JiBCyi">
              En rad identiska reaktorer kan tänkas byggas på olika platser
            </item>
            <item xml:id="i-XY6Vq97xcNZNujXvtG5wir">
              Flera små reaktorer kan tänkas byggas tillsammans
            </item>
            <item xml:id="i-BXmVFTMDrM3B58bbfRaV43">
              Ytterligare en reaktor kan komma att uppföras samtidigt som en
              tidigare är i drift precis intill
            </item>
            <item xml:id="i-XXeiYefKYK8U9Rpp6V3BXo">
              Andra aktörer än de stora kraftbolagen kan tänkas vara intresserade
              av att bygga reaktorer vilket innebär att nya modeller för att
              organisera uppförande, drift, underhåll och ägande är tänkbara
            </item>
            <item xml:id="i-LJ8kF8ppNYPQTnYWMTc6ig">
              Kortare byggtider än för stora reaktorer kan förutses vilket
              ställer krav på en rask tillståndshantering
            </item>
            <item xml:id="i-GEWxRT8dTMu61hsF6vcjs1">
              Större delen av byggnationen sker i fabrik snarare än på den
              slutliga förläggningsplatsen
            </item>
            <item xml:id="i-GQKQCzdqmUCMBQbpRTqpkL">
              Små reaktorer innehåller mindre radioaktivt material än stora
            </item>
          </list>
          <head xml:id="i-6stwbR9ouhcHsy4EPs5y8e" type="h1">
            Föråldrade lagar och regler
          </head>
          <p xml:id="i-sXXebNd2GDqksxyyhA2ry">
            Den som vill bygga en ny reaktor i Sverige idag möts av en otydlighet.
            Det är tillåtet att bygga nya reaktorer, men trots det är lagar
            och regler på området föråldrade, vilket i princip gör det omöjligt
            att bygga många av de reaktormodeller som skulle vara intres­santa.
            Svenska lagar och regler har inte följt med i den snabba utveckling
            som skett inom kärnkraftsområdet de senaste tio åren.
          </p>
          <p xml:id="i-jKtXNMEJ8AFCamfjzHtR7">
            För att Sverige ska kunna dra nytta av den utveckling som har
            skett så att små reaktorer kan byggas och drivas effektivt behöver
            regelverken kompletteras.
          </p>
          <p xml:id="i-YKUGAcrTfCevYiJkuL5pEA">
            Vi liberaler vill att en statlig utredare tillsätts med uppdrag
            att föreslå uppdateringar i miljöbalken, kärntekniklagen, kärnteknikförordningen
            och övriga relevanta lagar och förordningar så att små reaktorer
            och reaktorer baserade på annan teknik än de befint­liga effektivt
            kan uppföras i Sverige med fullgod reaktorsäkerhet utan att de
            för den skull omfattas av ineffektiva krav som inte är anpassade
            för den nya tekniken. Riks­dagen bör tillkännage detta för regeringen.
          </p>
          <p xml:id="i-ARGSwbCpkakpkvkqgwLgYx">
            Speciellt är paragrafen 6 a i miljöbalkens (1998:808) sjuttonde
            kapitel problematisk. Den stadgar att endast tio reaktorer samtidigt
            får vara i drift i Sverige. Den begränsning­en utgår ifrån att
            alla reaktorer är stora. Så är det inte nödvändigtvis längre.
            Många av de reaktorer som skulle kunna vara aktuella att bygga
            i Sverige är väsentligt mindre än dagens. Paragrafen förbjuder
            också att reaktorer byggs någon annanstans än vid Ring­hals, i
            Oskarshamn och i Forsmark. Den bestämmelsen utgår ifrån idén att
            reaktorer enbart levererar el. Så behöver det inte vara. Små reaktorer
            är mycket mer flexibla än de befintliga. Den mindre storleken
            öppnar för att använda dem till mer än elproduktion. Det är också
            fullt tänkbart att framtida reaktorer kommer att växla mellan
            att producera el och att producera någon annan energibärare eller
            värme. De här möjligheterna kan göra att det blir intressant att
            bygga reaktorer på helt nya platser, till exempel vid någon industri,
            eller i anslutning till fjärrvärmenät.
          </p>
          <p xml:id="i-QKdeTiwxZdj39bmfDapoC">
            Vi liberaler anser att det ska ingå i uppdraget till utredaren
            att föreslå att avskaffa miljöbalkens paragraf 6 a, 17 kap. i
            sin helhet.
          </p>
          <p xml:id="i-TGoopJ7C3gECNXchgczPv">
            Vi liberaler menar att avgiftsstrukturen för kärntekniska anläggningar
            behöver ses över för att medge uppförande av reaktorer som är
            betydligt mindre än dagens. Riks­dagen bör tillkännage detta för
            regeringen. En del av avgifterna som belastar kärnkraf­ten är
            utformade så att de kan bäras av stora reaktorer men lägger ekonomiska
            hinder mot att bygga små reaktorer. Hela avgiftsstrukturen från
            avgifter associerade med ansökan och uppförande, via avgifter
            kopplade till drift, tillsyn och forskning till de avgifter som
            rör avveckling av kärntekniska anläggningar och slutförvar av
            avfall behöver ses över.
          </p>
          <head xml:id="i-4SF9dRQ3fJrGT98z1R5nhi" type="h1">
            Undanröj hinder och korta ledtider
          </head>
          <p xml:id="i-LeRdD5HdGbEnzUnezFEceX">
            Det är en grundläggande uppgift för politiken att vidta de åtgärder
            som krävs för att samhället ska fungera effektivt. Det gäller
            inte minst regleringen av kärnkraften och tillståndsgivningen
            för nya reaktorer. Det är tillåtet att bygga reaktorer och då
            ska processen för att få de nödvändiga tillstånden vara effektiv.
            De hinder mot att bygga nya reaktorer som finns idag behöver undanröjas.
          </p>
          <p xml:id="i-HnnkhsZ22X4nMks3V343J4">
            Vi menar att formerna för hur regeringen meddelar tillåtlighet
            för nya reaktorer behöver ses över, lämpligen av ovan nämnda utredare.
            Besked om tillåtlighet behöver kunna utformas så pass generellt
            att ytterligare reaktorer kan läggas till vid en befintlig anläggning
            utan att frågan behöver passera regeringen igen. Kravet att regeringen
            ska meddela tillåtlighet oavsett en reaktors storlek behöver ses
            över. Tillstånd att uppföra reaktorer behöver också kunna meddelas
            för flera reaktorer samtidigt, även om de inte byggs samtidigt
            eller på samma plats. Riksdagen bör tillkännage detta för regeringen.
          </p>
          <p xml:id="i-WpPTN7zT884gfCdmQds2aw">
            Vi menar vidare att tiden för tillståndsgivningen för kärntekniska
            anläggningar behöver kortas avsevärt så att inte tillståndsgivningen
            blir tidsstyrande för framtida reaktorer eller andra kärntekniska
            anläggningar. Riksdagen bör tillkännage detta för regeringen.
          </p>
          <head xml:id="i-PWC5QGHh7C1YzitJm9Vxf7" type="h1">
            Myndigheterna agerar som om kärnkraften inte behövdes
          </head>
          <p xml:id="i-PUPkGdviXz6Gp1y2zHox7j">
            Det är tillåtet att bygga ny kärnkraft i Sverige. Kraftsystemet
            har dessutom ett stort behov av att det byggs planerbar elproduktion
            i södra Sverige.
          </p>
          <p xml:id="i-QpnZYqEk12neU2wrmw6mBW">
            Trots detta agerar flera svenska myndigheter som om det inte
            vore ett alternativ att bygga ny kärnkraft. De myndigheter som
            har ansvaret att säkerställa ett kostnadseffek­tivt, leveranssäkert
            energisystem agerar istället på sätt som gör det svårare än nödvän­digt
            att utveckla en av de viktigaste lösningarna på flera av de utmaningar
            som finns i elsystemet. Myndigheterna borde istället göra vad
            de kan för att underlätta för den som vill bygga en reaktor. Det
            gäller i allt från hur regelverk utformas, vilka antaganden som
            görs i analyser och prognoser till hur den dagliga myndighetsutövningen
            bedrivs.
          </p>
          <p xml:id="i-AKy48keYQN6JfdGLhrgm4V">
            Statens myndigheter behöver i sin planering utgå ifrån och vara
            förberedda på scena­riot att det inkommer ansökningar om att bygga
            nya reaktorer i Sverige. Att myndighe­terna inte gör det idag
            gör tröskeln högre för den som funderar på att bygga en ny reaktor
            i Sverige.
          </p>
          <head xml:id="i-RfgDHvpykPssnFCieST9Q2" type="h2">
            Energimyndigheten
          </head>
          <p xml:id="i-9NZqDqsVByaYgbMzNNbBYm">
            Energimyndighetens planering utgår ifrån att det inte ska byggas
            någon ny kärnkraft. Det gör att man i sitt analysarbete på förhand
            utesluter en expansion av kärnkraften och ofta också långtidsdrift
            av de reaktorer som finns. Därmed hittar man inte de samhälls­ekonomiskt
            mest effektiva lösningarna för det framtida energisystemet. Det
            gör också att myndigheten idag lägger alldeles för lite kraft
            på att undersöka hur den nya väder­beroende elproduktionen ska
            kunna samverka effektivt med den befintliga kärnkraften. Detta
            trots att väderberoende elproduktion och kärnkraft kommer att
            samexistera i flera årtionden även i ett scenario där kärnkraften
            avvecklas.
          </p>
          <p xml:id="i-LQH88UHia4U7tYZGgN3dCt">
            Vi liberaler anser att Energimyndighetens instruktion behöver
            skrivas om så att de målkonflikter som idag finns där försvinner.
            Myndigheten är satt att verka både för att det ska bli möjligt
            att avveckla kärnkraften och att så kostnadseffektivt som möjligt
            nå de klimatpolitiska målen. De två uppgifterna är inte förenliga.
          </p>
          <p xml:id="i-Y6CfksNyHeMPrwB3bZWXWV">
            Vi anser att Energimyndighetens övergripande mål ska vara att
            på ett samhälls­ekonomiskt effektivt sätt arbeta för att Sverige
            ska nå sina klimatmål samtidigt som leveranssäkerheten i energisystemet
            upprätthålls. De fossila bränslena ska fasas ut och negativa utsläpp
            ska komma till stånd. Redan existerande fossilfri energiproduktion
            ska värnas. Riksdagen bör tillkännage detta för regeringen.
          </p>
          <p xml:id="i-GgZa5ymkkDxJZRNRY4TRyd">
            För att åstadkomma ett samhällsekonomiskt effektivt energisystem
            måste Energi­myndigheten behandla de fossilfria kraftslagen teknikneutralt
            i allt sitt arbete. Riks­dagen bör tillkännage detta för regeringen.
            Konkret innebär det att kärnkraften inte får exkluderas på förhand
            i myndighetens analyser. Den är ett av flera verktyg som ska användas
            för att optimera den svenska energiförsörjningen. Det innebär
            också att möjligheten att använda småskalig kärnkraft för andra
            tillämpningar än elproduktion behöver inkluderas i Energimyndighetens
            analyser.
          </p>
          <p xml:id="i-Se9UWHBb8NS9bfHkBFeQmT">
            Vi liberaler anser att Energimyndighetens forskning ska inkludera
            kärnkraften. Trots att vi för överskådlig framtid kommer att ha
            ett kraftsystem i Sverige med stora inslag av både kärnkraft,
            vattenkraft och väderberoende produktion är det alldeles för dåligt
            känt hur ett sådant kraftsystem ska utformas för att bli så samhällsekonomiskt
            effektivt som möjligt samtidigt som leveranssäkerheten och elkvaliteten
            garanteras. Särskilt behövs det studier av systemintegration och
            sektorskopplingar där befintlig och ny kärn­kraft samverkar med
            väderberoende elproduktion. Det behövs också analyser och forsk­ningsinsatser
            kring hur kärnkraftens tillämpningar utöver elproduktion effektivt
            ska kunna tas till vara i en svensk kontext.
          </p>
          <p xml:id="i-4ZxfYdP1y1tXuJcawPhfdy">
            Vi anser att Energimyndighetens arbete behöver samordnas bättre
            med Affärsverket svenska kraftnäts arbete. Målet för det två myndigheterna
            ska vara att åstadkomma ett leveranssäkert, samhällsekonomiskt
            effektivt energisystem utan klimatpåverkan och med en acceptabel
            miljöpåverkan i övrigt. Riksdagen bör tillkännage detta för regeringen.
          </p>
          <head xml:id="i-ViJge66nGAVABwGZAcmh6i" type="h2">
            Strålsäkerhetsmyndigheten
          </head>
          <p xml:id="i-RzJHcWX5ft8cjFZzL9xgRe">
            Strålsäkerhetsmyndigheten behöver stärka sin förmåga att hantera
            en ansökan om en ny reaktor. Då myndigheten inte förväntar sig
            en ansökan har inte myndighetens föreskrif­ter anpassats efter
            den kraftiga teknikutveckling som har skett inom kärnkraftsområdet
            de senaste tio åren. Strålsäkerhetsmyndighetens föreskrifter har
            växt fram parallellt med den svenska kärnkraften och är därmed
            på många sätt utformade för att effektivt krav­ställa stora lättvattenreaktorer.
            När nu reaktorer i olika storlekar och reaktorer baserade på olika
            tekniker kan bli aktuella behöver föreskrifterna utvecklas. Utvecklingen
            av föreskrifterna behöver också ta i beaktande att reaktorerna
            kan komma att användas till annat än elproduktion, till exempel
            fjärrvärme, processvärme och produktion av synte­tiska bränslen.
            Myndigheten har sedan 2013 arbetat med en uppdatering av sina
            före­skrifter och har just sänt ut förslaget på formell remiss
            (2020-10-01). Trots att arbetet bedrivits parallellt med den att
            den tekniska utvecklingen mot mindre reaktorer har pågått tar
            inte utkasten till nya föreskrifter hänsyn till att nästa reaktor
            som byggs i Sverige mycket väl kan komma att se väsentligt annorlunda
            ut än de som finns i drift.
          </p>
          <p xml:id="i-5fYU9jJteaHBsw9FPozd2D">
            Vi liberaler menar att Strålsäkerhetsmyndigheten behöver skaffa
            sig beredskap att ta emot en ansökan om att bygga en liten reaktor
            i Sverige. I närtid behöver myndigheten vara beredd att ta emot
            ansökningar om att bygga vattenkylda reaktorer i olika storlekar.
            På lite sikt behöver också en förmåga att utvärdera ansökningar
            om att uppföra icke-vattenkylda reaktorer byggas upp. Myndigheten
            behöver ha förmåga att kunna utvärdera en ansökan mot krav som
            är relevanta för de teknikval ansökan avser. Riksdagen bör tillkännage
            detta för regeringen.
          </p>
          <p xml:id="i-FPRvCyEdWscsqahca5kFJu">
            För att sänka tröskeln för någon att ansöka om att bygga en reaktor
            som i något avseende skiljer sig från de reaktorer vi har i drift
            idag behövs tydliga relevanta regler som är enkla att använda.
            Vi liberaler menar att Strålsäkerhetsmyndigheten behöver komplettera
            sina föreskrifter så att de effektivt kan användas för tillståndsgivning
            och tillsyn av små reaktorer och för reaktorer med andra tillämpningar
            än elproduktion. Riksdagen bör tillkännage detta för regeringen.
          </p>
          <p xml:id="i-2UfM8CMGh8Uf2r5kDdFD2Y">
            Vi anser också att Strålsäkerhetsmyndigheten ska få uppdraget
            att utarbeta hur andra länders typgodkännanden av reaktorer, system
            och komponenter i en kraftigt förenklad process skulle kunna accepteras
            i Sverige. Riksdagen bör tillkännage detta för reger­ingen. Idag
            gör Strålsäkerhetsmyndigheten en egen mycket omfattande utvärdering
            från grunden när någon till exempel ansöker om att få uppföra
            en reaktor. Myndigheten måste få möjligheten att dra nytta av
            motsvarande granskningsprocesser som redan har genomförts i med
            Sverige jämförbara länder. Detta skulle göra att ansökningsförfaran­det
            både kunde genomföras snabbare och billigare.
          </p>
          <p xml:id="i-3b1uFxCxoxJumRmXe7N2Yu">
            Liberalerna anser också att Strålsäkerhetsmyndigheten ska få
            uppdraget att aktivt arbeta för att reaktorer, system och komponenter
            godkända i en EU-medlemsstat ska kunna anses godkända i hela unionen.
            Riksdagen bör tillkännage detta för regeringen. Kärnteknikområdet
            är eftersatt vad det gäller den fria rörligheten inom unionen.
            Det finns otaliga handelshinder som skulle kunna tas bort utan
            att för den skull reaktorsäker­heten skulle påverkas negativt.
          </p>
          <p xml:id="i-Py4z6QxEvv6NyZ96rU5aPJ">
            I översynen bör bland annat följande att utreda hur små reaktorer
            kan förläggas på en rad nya platser på ett säkert sätt och att
            ta fram ett regelverk som tillåter en bredare flora av organisatoriska
            lösningar för ägande, uppförande, drift och avveckling av reak­torer.
            Översynen behöver utgå ifrån de ändringar som krävs för att sänka
            kärnkraftens kostnader och ledtiderna för tillståndsgivningen
            utan att för den skull ge avkall på reaktorsäkerheten.
          </p>
          <p xml:id="i-V3c677k51GPabw3VzBVui3">
            Vi menar att Strålsäkerhetsmyndigheten ska ges uppdraget att
            ta fram en process för en tidig dialog där besked om förväntningar
            och utmaningar kan lämnas till en intresse­rad leverantör innan
            det finns en formell ansökan om att bygga en reaktor eller ens
            en utpekad beställare. Riksdagen bör tillkännage detta för regeringen.
            Strålsäkerhetsmyn­digheten ska vara statens serviceinrättning
            för den som vill bygga en reaktor i Sverige eller för den som
            vill sälja en reaktor till svenska intressenter. Det behöver finnas
            ett tydligt gränssnitt för att diskutera hur olika typer av kärnkraftsteknik
            kommer att kunna godkännas i Sverige. Den här dialogen tjänar
            också ett viktigt syfte för myndigheten som får möjlighet att
            i direktkontakten med reaktorleverantören bygga upp sin kompe­tens
            innan det finns en inlämnad ansökan. På så sätt kan ansökan hanteras
            mer effektivt när den väl inkommer.
          </p>
          <head xml:id="i-LworpT8gwyTYYa7NKAUMDV" type="h2">
            Affärsverket svenska kraftnät
          </head>
          <p xml:id="i-5GEt8mASpooZuRsumf7kAA">
            Svenska kraftnät planerar investeringarna i elnätet som om nya
            reaktorer inte skulle bli aktuella, detta trots att just nya reaktorer
            i södra Sverige skulle vara ett elegant sätt att lösa många av
            de utmaningar som idag finns i elnäten. Svenska kraftnäts investerings­behov
            skulle minska om det byggdes planerbar elproduktion i södra Sverige.
            Samtidigt skulle också leveranssäkerheten i hela elsystemet och
            driftsäkerheten i Svenska kraft­näts transmissionsnät förbättras.
            Att säkerställa leveranssäkerheten i hela elsystemet, inklusive
            elproduktionen, är en central del av affärsverkets uppdrag.
          </p>
          <head xml:id="i-ADtTnAwV411L3FFiAbAzBw" type="h1">
            Internationellt samarbete
          </head>
          <p xml:id="i-WJ51gCEjvk2Wfk7kARrLuR">
            Sverige har, utöver att som ett föredöme vad gäller fossilfri
            energi, också en viktig roll i internationella fora. Genom att
            aktivt arbeta i de internationella sammanhang där Sverige deltar
            kan Sverige bidra till en mer effektiv utrullning av fossilfri
            energi även i resten av världen.
          </p>
          <p xml:id="i-82s23QhcRU8z8pUZFq8kLN">
            Specifikt vad gäller kärnkraften är IAEA och OECD/NEA viktiga
            aktörer. Liberal­erna anser att Sverige i båda dessa organ aktivt
            för att underlätta för fler länder att dra nytta av kärnkraften.
            Sverige ska också arbeta för att avskaffa handelshinder inom det
            kärntekniska området. Det viktigaste inom området är att typgodkännanden
            som har utfärdats av ett land ska kunna accepteras av andra länder.
          </p>
          <p xml:id="i-CRef7NgxwXQJaMUt8ZMmFh">
            Sverige behöver ta en mycket mer aktiv roll i de internationella
            organisationerna för att frigöra kraften i kärnkraften som verktyg
            i det globala klimatarbetet. Riksdagen bör tillkännage detta för
            regeringen.
          </p>
          <p xml:id="i-4ZWQdhD9KVVQvVP6ohaT4H">
            Sverige är engagerat inom flera av initiativen inom ramen för
            Clean Energy Ministe­rial. Än så länge har Sverige dock inte gått
            med i initiativet ”Nuclear Innovation: Clean Energy Future (NICE
            Future)”. Vi liberaler anser att Sverige utan dröjsmål bör ansluta
            sig även till detta initiativ. Riksdagen bör tillkännage detta
            för regeringen.
          </p>
        </div>
        <div xml:id="i-XtUEzKRyAhi2w9BgdJegpU" type="signatureBlock">
          <list xml:id="i-PQPoKqpxsB3TVecxgi81JN">
            <item xml:id="i-Qu4ZhBA7ifoTLsAC2M9X5v" who="i-UnndbLk6GXZcFynD83SqCk" type="signature">
              Arman Teimouri (L)
            </item>
            <item xml:id="i-8YqHLGwgq1xoyxvEeuVkrP" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-GPwt3PoX73sqrfqoJjF2hb" who="unknown" type="signature">
              Maria Nilsson (L)
            </item>
            <item xml:id="i-KMXhbGBkKeSfrK7SRRYgch" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-WbVBFS5pgH66kFUdehjZx1" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-E5sGFCrcSeQvNURt2zGFuZ" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-2KktXxtpRH6Gxx73ps5fLA" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-7GQEm7nF9i68hfYjo3GMe6" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
