<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FiU-02722">
  <teiHeader>
    <fileDesc>
      <titleStmt>
        <title>Värdepapperisering av svenska försäkringsrisker</title>
        <author corresp="i-Vo3YjbvPDcwbepLXUMMiDZ i-Wg4JiBuxTz9fesArDXiMko">av Per Åsling och Helena Lindahl (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2722 av Per Åsling och Helena Lindahl (båda C)</title>
          <idno type="rdwebb">H6022722</idno>
          <rs type="number">2722</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H6022722/text</ref>
          <ref type="dokument_url_html">http://data.riksdagen.se/dokument/H6022722</ref>
          <ref type="dokumentstatus_url_xml">http://data.riksdagen.se/dokumentstatus/H6022722</ref>
          <ref type="docx">http://data.riksdagen.se/fil/0F8B9A0C-0CD4-4F25-B7A2-EA6BB475D6C1</ref>
          <ref type="pdf">http://data.riksdagen.se/fil/E847D1CF-FAEF-485C-BDF7-D4C2E0F98111</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LGURN8QdmJmfuqdtP3bFJj" type="signed"/>
        <correspContext corresp="i-LGURN8QdmJmfuqdtP3bFJj">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-Wg4JiBuxTz9fesArDXiMko"/>
        </correspContext>
        <correspAction xml:id="i-8Jbx6ztPoR438TL3ckLaAZ" type="submitted">
          <date when="2018-11-30"/>
          <time when="13:24:56"/>
        </correspAction>
        <correspAction xml:id="i-JkzLCVzbwy2P4ffR2CLioi" type="reviewed">
          <date when="2018-11-30"/>
          <time when="13:44:47"/>
        </correspAction>
        <correspAction xml:id="i-URp3ZniV3hrC7hV72YHMns" type="referred">
          <date when="2018-12-05"/>
        </correspAction>
        <correspAction xml:id="i-3Czx6jxaGW1r8naoBX5JSB" type="assigned">
          <date when="2019-06-18"/>
          <time when="12:23:50"/>
        </correspAction>
        <correspContext corresp="i-3Czx6jxaGW1r8naoBX5JSB">
          <ref type="assignedTo">Finansutskottet</ref>
        </correspContext>
        <correspAction xml:id="i-61XzQWFZUxkdZNztx5fkdi" type="behandlas_i"/>
        <correspContext corresp="i-61XzQWFZUxkdZNztx5fkdi">
          <ref type="uppgift">2018/19:FiU22</ref>
          <ref type="ref_dok_id">H601FiU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2722 av Per Åsling och Helena Lindahl
          (båda C) Värdepapperisering av svenska försäkringsrisker
        </div>
      </div>
      <div type="motBody">
        <div type="motSummary">
          <head xml:id="i-Hi5Ua8rGbdrhcuuFgbC1E5">
            Sammanfattning
          </head>
          <p xml:id="i-SirhWGBapSByMvedCZrXhF">
            I motionen föreslås reformer för att underlätta tillgången till
            alternativt försäkringskapital för svenska aktörer och därmed
            förstärka klimatanpassningen av det svenska samhället. Konkret
            föreslås att regeringen ska utreda förutsättningarna för Sverige
            som hemvist för värdepapperisering av försäkringsrisker. Det skulle
            också bidra till att göra Sverige till ett mer attraktivt centrum
            för finansiella tjänster.
          </p>
        </div>
        <div type="motProposal" subtype="förslag">
          <head xml:id="i-PpAKdV2woDN9zEwdEM3j1t">
            Förslag till riksdagsbeslut
          </head>
          <list>
            <item xml:id="i-QbPSn8PqKuMPBu14tCtYKu" sortKey="Yrkande 1">
              Riksdagen ställer sig bakom det som anförs i motionen om att
              låta utreda förutsättningarna för Sverige som hemvist för försäkringsrelaterade
              instrument och återkomma med förslag som gör det möjligt i enlighet
              med motionen, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-5jx1kg89V6BSbEZJQxVJTM" type="h1">
            Klimatförändringar kan öka påfrestningarna på försäkringssystemet
          </head>
          <p xml:id="i-F1Ke2eAemErsy1gbdngbXD">
            De globala försäkringskostnaderna för naturkatastrofer var 2017
            de största någonsin för ett enskilt år och uppgick till hisnande
            144 miljarder dollar. Den totala skadekostnaden var den näst högsta
            någonsin med 337 miljarder och endast det dramatiska orkanåret
            2006 överträffade det beloppet. I USA, med de största försäkringsvärdena,
            slog orkan­säsongen åtskilliga rekord i fråga om intensitet och
            nederbörd följt av skogsbränder i Kalifornien vars kostnader uppgick
            till mer än summan av de föregående nio åren. Även om det faktum
            att flera – normalt sett oberoende – händelser inträffar under
            ett enskilt år inte går att tillskriva klimatförändringar, så
            råder en bred konsensus i forskarvärlden om att extremväder kommer
            att bli allt vanligare. Ifråga om skogsbränder är sambandet mellan
            högre temperatur och fler och våldsammare bränder entydigt. För
            orkaner och stormar innebär högre global temperatur inte nödvändigtvis
            fler händelser, men de som inträffar riskerar att bli kraftigare
            än förut.
          </p>
          <p xml:id="i-RmPJ6LMKAfbyT6Qq9zgegj">
            Sommaren 2018 visade en katastrof av annan art i Sverige genom
            en långvarig period med extrem torka. Skogsbränderna i mellersta
            Sverige drabbade omkring 25 000 hektar skog, vilket kan jämföras
            med den stora skogsbranden i Västmanland 2014 som ödelade 14 000
            hektar. För stora delar av det svenska lantbruket innebar torkan
            en ekonomisk katastrof med 30–70 procent lägre skördar än normalt,
            vilket förutom inkomstbortfall lett till foderbrist för köttproducenter.
            LRF har uppskattat den totala kostnaden för torkan till minst
            tio miljarder kronor.
          </p>
          <p xml:id="i-FL2Va6qaTKGR6PWZkcsJYB">
            Ett globalt varmare klimat innebär vidare att denna typ av händelser
            riskerar att bli vanligare också i Sverige. Inte minst så kommer
            den årliga variationen att öka. År med såväl extrem torka som
            extrem nederbörd kommer att bli vanligare. Vi riskerar att se
            kraftigare höst- och vinterstormar och fler översvämningar. Ökade
            temperaturer kan leda till fler och svårare skogsbränder. Ökade
            vattenflöden kan leda till jordskred och orsaka skador på dammar.
          </p>
          <p xml:id="i-6Jv5m6U9NEA7DvBKgLdfDH">
            Listan går självfallet att göra längre. Klart är att behovet
            både av förebyggande åtgärder och av ett fungerande försäkringsskydd
            kommer att öka. Det innebär en ökad påfrestning på försäkringssystemet
            och ställer krav på nytänkande.
          </p>
          <p xml:id="i-GrLSwdGSS4iSvfRSZrahLd">
            Redan idag saknas en fungerande skördeskadeförsäkring och fungerande
            försäk­ringsskydd vid dammbristningar. I november 2018 meddelade
            Länsförsäkringar att man slutar försäkra nybyggda hus i områden
            som är utsatta för klimatrisker. Dessa svårig­heter kommer sannolikt
            att öka i takt med att extrema väderhändelser blir vanligare.
          </p>
          <head xml:id="i-Pf9BNfYuyiZEYmA6Czt8pY" type="h1">
            Värdepapperisering av försäkringsrisker kan skapa tillgång till
            nytt försäkringskapital
          </head>
          <p xml:id="i-Wyr7jbhgEACvHHgSgeLsWa">
            Internationellt finns sedan mer än 20 år en marknad för värdepapperiserade
            försäkringsrisker, så kallade försäkringsrelaterade instrument
            (Insurance Linked Securities, ILS). Huvudsakligen innebär dessa
            instrument att investerare erbjuds att köpa obligationer, där
            köpesumman utgör säkerhet för ett specificerat försäkrings­åtagande.
            Under löptiden får investeraren en kupongränta, som består av
            försäkrings­premier och eventuell avkastning på säkerheten (främst
            penningmarknadsinstrument). Då obligationen löper ut återbetalas
            säkerheten. Men om en fördefinierad försäkrings­händelse, t.ex.
            en översvämning eller en skogsbrand, inträffar, tas pengar ur
            säkerheten för att täcka försäkringsåtagandet.
          </p>
          <p xml:id="i-3UiY9DE4C7eMp2PycSnEFb">
            Utgivaren av en ILS kan vara ett återförsäkringsbolag, ett försäkringsbolag,
            ett företag eller rentav ett land som vill skydda sig ekonomiskt
            mot vissa händelser.
          </p>
          <p xml:id="i-NLscUc8G7Qj4GZixr9jeyp">
            Skälet till att ILS blivit populärt och idag utgör ca 16 % av
            den globala återförsäk­ringsmarknaden är att de skapar tillgång
            till den mångdubbelt större kapitalmarknaden för att täcka försäkringsrisker.
            En diversifierad tillgång till kapital förbättrar också konkurrenssituationen
            och kan innebära en prispress nedåt på återförsäkring.
          </p>
          <head xml:id="i-SjMMC8RjW5JHmG8R4D28Pv" type="h1">
            Flera hinder för svenska företag som vill värdepapperisera risker
          </head>
          <p xml:id="i-7s1Qcw8Jpsny8Q1p9A3zw2">
            Historiskt har sannolikt Sverige varit en alltför liten marknad
            för att motivera användningen av ILS, då kostnaden för att sätta
            upp en sådan konstruktion varit avskräckande. I och med utvecklingen
            av marknaden finns dock idag väsentligt billigare alternativ och
            många exempel på transaktioner i storleken tiotals miljoner dollar,
            vilket rimligen borde kunna vara attraktivt för svenska aktörer.
          </p>
          <p xml:id="i-YMGGHyrUqhdcmApjXE2qNa">
            Ett större hinder är sannolikt idag att marknaden för ILS upplevs
            befinna sig långt borta. De transaktioner som görs sätts vanligen
            upp av stora globala återförsäkrings­bolag, med den formella hemvisten
            för obligationen i andra länder. För dessa aktörer är Sverige
            en marginell marknad.
          </p>
          <p xml:id="i-QEkQ4uNfs2ZP53hH5kcMSj">
            För svenska företag innebär det också att man kan befara kostnader
            för att sätta upp komplicerade transaktioner i andra jurisdiktioner,
            vilket kräver internationell juridisk och ekonomisk kompetens.
          </p>
          <head xml:id="i-TLKJ7xnfUn43jQMD5oZc7U" type="h1">
            En svensk marknad för ILS skulle underlätta tillgången till försäkringskapital
          </head>
          <p xml:id="i-P12eVwSHXjYErCj3SCQMaN">
            Sverige är internationellt känt som ett land med stabila ekonomiska
            och juridiska förutsättningar. Det är ingen slump att Stockholm
            är ett av Europas finansiella centrum. Ifråga om ILS är Sverige
            och Stockholm emellertid helt okända. Ett land som gör anspråk
            på att vara ett internationellt finansiellt centrum bör givetvis
            konkurrera även inom försäkringssektorn.
          </p>
          <p xml:id="i-XXGAgLkXPgCiGdrXpupQES">
            I andra länder är intresset väsentligt större. Storbritannien
            genomförde 2017 lagstiftning för att specialföretag (som används
            för att strukturera ILS) ska kunna ha sin hemvist i landet. Det
            ses som ett naturligt steg för att behålla konkurrenskraften i
            den brittiska finanssektorn då det alternativa försäkringskapitalet
            utgör en allt större andel av försäkringsmarknaden. I maj 2018
            publicerades den första katastrofobligationen baserad på det brittiska
            regelverket.
          </p>
          <p xml:id="i-LqpC6pDrS1eDf3TDLopnpC">
            På Irland och Cypern finns motsvarande regelverk på plats. Inte
            minst i ljuset av att Storbritannien under 2019 lämnar EU-samarbetet
            finns ytterligare skäl för Sverige att överväga att ta samma steg.
            Även med ett samarbetsavtal, så kommer finansiella aktörer som
            önskar fullt tillträde till den gemensamma marknaden att finna
            det attraktivt att också etablera sig inom unionen.
          </p>
          <p xml:id="i-4c7axRu3FMtm1wTfRpbsWj">
            Det finns flera skäl till varför Sverige bör ta ett sådant steg
            nu. För det första så har Sverige flera fördelar som uppskattas
            av finansiella företag, inte minst i form av institutionell stabilitet,
            förutsägbara regler och låg korruption. För det andra så skulle,
            som framförts, katastrofobligationer byggda med svenska regelverk
            vara mer tillgäng­liga för svenska aktörer som behöver försäkring.
            För det tredje så bör naturligtvis Sverige, om vi ska behålla
            vår position som finansiellt centrum, bejaka och möjliggöra finansiell
            innovation.
          </p>
          <p xml:id="i-RqA1PNnC9Zo7Q4u4rgK5Rf">
            I praktiken är det förhållandevis små förändringar som skulle
            krävas för att göra Sverige attraktivt som hemvist för ILS och
            därmed underlätta tillgången till alternativt försäkringskapital
            för svenska aktörer.
          </p>
          <p xml:id="i-PVyKpoFZQ1yP3k2fHfbex">
            Konkret handlar det sannolikt om tre faktorer som skulle göra
            det möjligt och därmed också göra det mer attraktivt för internationella
            aktörer på försäkrings­marknaden att etablera sig i Sverige.
          </p>
          <p xml:id="i-43N549so5zJtuU4XPaGqG1">
            Genom Solvens 2-reglerna har reglerna för specialföretag, som
            är den underliggande företagskonstruktion som används för att
            sätta upp en transaktion, harmoniserats. Att dessa regler harmoniseras
            är dock inte tillräckligt.
          </p>
          <list style="ul">
            <item xml:id="i-JNjM2bRhroPxxzKqEZMSFt">
              Skattevillkoren för specialföretag behöver klargöras. Regeringen
              har avstått från att göra detta, trots att t.ex. Skatteverket
              framhållit att specialföretag bör omfattas av samma regler som
              försäkringsföretag.
            </item>
            <item xml:id="i-HKaeNBUCFtUBTvh3yVLjk">
              Den regulatoriska bördan får inte bli för stor. Specialföretag
              är i huvudsak en passiv verksamhet som endast förvaltar en säkerhet
              enligt bestämda regler under löptiden. Det är alltså viktigt att
              företagen som sådana står under tillsyn, men också att den regulatoriska
              bördan begränsas och tar hänsyn till företagens syfte och verksamhet.
            </item>
            <item xml:id="i-2xPt6oZdrsh9QRBZopibVd">
              För att bli attraktiva och pressa kostnaderna behöver specialföretag
              kunna användas för att ge ut flera av varandra oberoende försäkringsobligationer.
              Det kräver företag med segregerade konton (Protected Cell Companies,
              PCC), vilket inte finns idag. Det skulle även öka skyddet för
              såväl investerare som huvudmän genom att minska motpartsriskerna.
            </item>
          </list>
          <p xml:id="i-KbJwAUsbguMhksBayTpMET">
            Regeringen bör, mot denna bakgrund, låta utreda förutsättningarna
            för Sverige som hemvist för försäkringsrelaterade instrument och
            återkomma med förslag som gör det möjligt i enlighet med motionen.
            Det skulle innebära förbättrad tillgång till försäkrings­kapital
            för svenska aktörer, underlätta klimatanpassningen av samhället
            och göra Sverige till ett än mer attraktivt centrum för finansiella
            tjänster.
          </p>
        </div>
        <div type="motSignatures">
          <list>
            <item xml:id="i-C5L9aFGwqP2Foqe3oT4go9" who="i-Vo3YjbvPDcwbepLXUMMiDZ">
              Per Åsling (C)
            </item>
            <item xml:id="i-UCBSn4UQddbebUHhiW2A1v" who="i-Wg4JiBuxTz9fesArDXiMko">
              Helena Lindahl (C)
            </item>
          </list>
        </div>
      </div>
    </body>
  </text>
</TEI>
