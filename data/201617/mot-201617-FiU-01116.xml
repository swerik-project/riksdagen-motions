<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-01116">
  <teiHeader>
    <fileDesc>
      <titleStmt>
        <title>Finansieringen av välfärden och det offentliga kommunala åtagandet i framtiden</title>
        <author corresp="i-Mu8D3Cyy6PoWGop3KQtfh2">av Anette Åkesson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1116 av Anette Åkesson (M)</title>
          <idno type="rdwebb">H4021116</idno>
          <rs type="number">1116</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H4021116/text</ref>
          <ref type="dokument_url_html">http://data.riksdagen.se/dokument/H4021116</ref>
          <ref type="dokumentstatus_url_xml">http://data.riksdagen.se/dokumentstatus/H4021116</ref>
          <ref type="docx">http://data.riksdagen.se/fil/831559D5-9731-46C5-B0BF-79FE1C7F094A</ref>
          <ref type="pdf">http://data.riksdagen.se/fil/D36A6690-108A-45F4-B61A-50C403493503</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5mbG426GqC6K4JFjwRKV2b" type="signed"/>
        <correspContext corresp="i-5mbG426GqC6K4JFjwRKV2b">
          <note type="signatory" corresp="i-Mu8D3Cyy6PoWGop3KQtfh2"/>
        </correspContext>
        <correspAction type="submitted" xml:id="i-6zMymbP3w4PV1MqFxoY7oH">
          <date when="2016-10-03"/>
          <time when="16:25:47"/>
        </correspAction>
        <correspAction type="reviewed" xml:id="i-P7iwgvyEvGidx4DBqXM8Ru">
          <date when="2016-10-04"/>
          <time when="03:09:54"/>
        </correspAction>
        <correspAction type="referred" xml:id="i-LsbZrQQxjAAJCqap8JtKn4">
          <date when="2016-10-14"/>
        </correspAction>
        <correspAction type="assigned" xml:id="i-S68LdNuToguNh4wpCab8BC">
          <date when="2018-08-08"/>
          <time when="14:03:30"/>
        </correspAction>
        <correspContext corresp="i-S68LdNuToguNh4wpCab8BC">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-16k9QRhnWzAzfhW8zD1oUn"/>
        <correspContext corresp="i-16k9QRhnWzAzfhW8zD1oUn">
          <ref type="uppgift">2016/17:FiU20</ref>
          <ref type="ref_dok_id">H401FiU20</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:1116 av Anette Åkesson (M) Finansieringen av välfärden och det offentliga kommunala åtagandet i framtiden</div>
      </div>
      <div type="motBody">
        <div type="motProposal" subtype="förslag">
          <head xml:id="i-3MWkiSVv4T5ooMysyuSvYC">
            Förslag till riksdagsbeslut
          </head>
          <list style="ol">
            <item xml:id="i-YZeh75qu6ustHfdnGqtSY5">
              Riksdagen ställer sig bakom det som anförs i motionen om att
              tillsätta en utredning för att definiera och se över vad som ska
              omfattas av det offentliga kommunala åtagandet inför kommande
              utmaningar gällande befolkningsutveckling och kompetensförsörjning
              och tillkännager detta för regeringen.
            </item>
            <item xml:id="i-6or6u9ume9rZ1kG5gGgQGq">
              Riksdagen ställer sig bakom det som anförs i motionen om att
              i kommande långtidsutredningar ta hänsyn till faktisk historisk
              kostnadsutveckling när man gör bedömningen av långsiktig finansiell
              hållbarhet av välfärdens finansiering, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-SR6WqbZHxnmgAoD9Mbi6Cg">
            Motivering
          </head>
          <p xml:id="i-4ZX3VmkCmhMFjqgZhyMjNW">
            Sedan flera år är det känt att välfärden står inför stora utmaningar.
            Det har konstaterats av bl.a. långtidsutredningar, Framtidskommissionen
            och Sveriges Kommuner och Landsting. Vi lever glädjande nog allt
            längre. I mitten på 2020-talet går 60-talisterna i pension samtidigt
            som 40-talisterna kommer upp i en ålder som har större behov av
            vård och omsorg. Det medför att allt fler ska försörjas av en
            mindre andel personer som då befinner sig i arbetsför ålder. Samtidigt
            kommer välfärdssektorn enligt Sveriges Kommuner och Landsting
            att behöva anställa en halv miljon nya medarbetare de närmaste
            tio åren för att klara sina åtaganden.
          </p>
          <p xml:id="i-H56Uj215Fp6CeKBCz1hfPT">
            Det finns flera sätt att klara dessa utmaningar, t ex genom teknisk
            utveckling, fler arbetade timmar, ökad effektivitet, ökad invandring,
            höjda skatter och avgifter. Inget av dessa kommer enskilt att
            klara av utmaningarna. Ett ytterligare sätt är att se över det
            offentliga åtagandet. Ska allt det som idag finansieras av skattekollektivet
            även göra det i framtiden? Frågan är känslig men samtidigt görs
            redan olika gränsdragningar som vi idag tycker är självklara:
            t ex hörapparat betalas av landstinget medan vi själva betalar
            våra glasögon, rollator står kommunen för medan barnvagnen betalas
            av familjen.
          </p>
          <p xml:id="i-WJRjPWiQqvtbxBqYZHr7MV">
            De långtidsutredningar som har uppfattningen att finanspolitiken
            är långsiktigt hållbar har fått tung kritik för att de utelämnar
            det faktum att historiskt sett kostnaderna har ökat mer än vad
            som kan hänvisas till befolkningsutvecklingen. Sveriges Kommuner
            och Landsting skriver i sitt remissvar i april 2016 bl.a. ”Ett
            avgörande problem med utredningen är att man trots uttalanden
            om motsatsen väljer att i beräkningarna bortse från de ökade krav
            som stigande förväntningar kan medföra. Det finansieringsproblem
            som långtidsutredningen försöker lösa är därför väsentligt mindre
            än om utredningen i sina framskrivningar i stället hade utgått
            från en kostnadsutveckling som varit mer i samklang med den historiska.”
          </p>
          <p xml:id="i-5qkSKtJ86txnuXuGU55VyS">
            En annan remissinstans, Svensk Försäkring, tar upp samma problematik
            i sitt remissvar från april 2016: ”Vi ställer oss frågande till
            varför utredningen har valt att utgå från oförändrad ambitionsnivå
            på de offentligt finansierade välfärdstjänsterna i sina beräkningar.
            Att illustrera effekterna vid oförändrad ambitionsnivå kan tyckas
            märkligt med tanke på att det är väl känt att kostnadsökningen
            sedan 1980 ligger på en procentenhet i genomsnitt utöver det som
            förklaras av den demografiska utvecklingen. Utredningen tenderar
            således att underskatta den kostnadspress som välfärdssystemen
            utsätts för framöver.”
          </p>
          <p xml:id="i-SQNMQ4GxVx2ct9t7Rh3Uzg">
            Sammantaget kan man alltså säga att den åldrande befolkningen
            i sig inte utgör den direkta utmaningen utan förväntningarna på
            högre ambitionsnivåer. Det betyder att det är direkt oansvarigt
            av oss att vi idag inte tar hänsyn till det som är den faktiska
            kostnadsutvecklingen och därför inte säkrar upp den framtida finansieringen
            av välfärden. Med öppna ögon belastar vi kommande generationer
            ytterligare utöver det som de ändå kommer få bära genom själva
            befolkningsutvecklingen. Det är både oseriöst och oansvarigt.
          </p>
          <p xml:id="i-59U6gbtixgbkHFNW2EZ67y">
            Enligt alla prognoser kommer hushållen ha större resurser än
            idag så det behöver inte vara så kontroversiellt att se över det
            offentliga åtagandet. Redan idag väljer allt fler att lägga sina
            inkomster exempelvis på extra sjukvårdsförsäkringar och den trenden
            kommer säkerligen fortsätta. Men debatten måste föras. Vidare
            bidrar digitaliseringen och automatiseringen till ökad effektivitet
            och produktivitet som rätt hanterat kommer välfärdsfinansieringen
            till godo liksom politiska reformer som åtminstone Alliansen har
            fokus på för att förbättra förutsättningarna för att öka antalet
            arbetade timmar.
          </p>
          <p xml:id="i-P7zpwVp2AdTYq4xuM1seE">
            I vårpropositionen 2016 öppnade regeringen försiktigt med ”En
            ökad efterfrågan på välfärdstjänster innebär dessutom inte nödvändigtvis
            att tjänsterna måste finansieras med skatter”. Det var välkommet
            men diskussionen kan inte sluta där. Särskilt inte eftersom regeringen
            samtidigt tyvärr inte verkar ha Alliansens ambition gällande förutsättningarna
            för fler arbetade timmar.
          </p>
          <p xml:id="i-2n6hEL4b1pfpD7bYNdxKwn">
            Att inte på allvar ägna sig åt de viktiga frågorna om välfärdens
            långsiktiga finansiering är att blunda för de som kommer vara
            svaga i framtidens samhälle.
          </p>
          <p xml:id="i-VThVHXemT2WnpgvskcDt4k">
            Med utgångspunkt att vi även i framtiden vill ha en kvalitativt
            bra svensk välfärd som ska klara att tillfredsställa ökande behov
            samtidigt som vi kommer ha en ansträngd personalförsörjning föreslår
            jag att en utredning tillsätts för att se över innehållet i det
            offentliga kommunala åtagandet. Målsättningen ska vara att definiera
            vad som ska omfattas av det offentliga åtagandet på kommun-, landstings-
            och nationell nivå, att tydliggöra för invånarna i god tid vad
            de själva kommer att behöva ta ett större ansvar för, att förbättra
            kvaliteten i de prioriterade verksamheterna som ska vara fortsatt
            offentligt finansierade, att kommuner ska vara attraktiva arbetsgivare
            och – framför allt – att säkerställa en långsiktig finansiering
            av välfärden.
          </p>
        </div>
        <div type="motSignatures">
          <list>
            <item xml:id="i-MdCHbgoxGdX2LMB2VBRPfa">
              Anette Åkesson (M)
            </item>
          </list>
        </div>
      </div>
    </body>
  </text>
</TEI>
