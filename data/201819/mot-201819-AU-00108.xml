<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-00108">
  <teiHeader>
    <fileDesc>
      <titleStmt>
        <title>Jämställdhet</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:108 av Magnus Persson m.fl. (SD)</title>
          <idno type="rdwebb">H602108</idno>
          <rs type="number">108</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H602108/text</ref>
          <ref type="dokument_url_html">http://data.riksdagen.se/dokument/H602108</ref>
          <ref type="dokumentstatus_url_xml">http://data.riksdagen.se/dokumentstatus/H602108</ref>
          <ref type="docx">http://data.riksdagen.se/fil/C019D4CC-6292-4CF4-BB38-44658989C91F</ref>
          <ref type="pdf">http://data.riksdagen.se/fil/1022803C-FD1C-49D9-90CD-A33EE01CBBA3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Seppälä</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FTpmQFfwbC9Ed9f3wcMTTb</idno>
            <name>Henrik Vinge</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3ZY7XkbgE5YJV5botzLLzR" type="signed"/>
        <correspContext corresp="i-3ZY7XkbgE5YJV5botzLLzR">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-FTpmQFfwbC9Ed9f3wcMTTb"/>
          <note type="signatory" corresp="i-TrXGyxsScvTSQxnJXvtZZW"/>
        </correspContext>
        <correspAction type="submitted" xml:id="i-EQkhdaG6N3sy4gPkV6y4iU">
          <date when="2018-10-12"/>
          <time when="14:51:02"/>
        </correspAction>
        <correspAction type="reviewed" xml:id="i-NLTTkBP5KwUUHU9FBXm7Je">
          <date when="2018-10-15"/>
          <time when="10:13:45"/>
        </correspAction>
        <correspAction type="referred" xml:id="i-6cWbVqrSUitRRxYR3sE21X">
          <date when="2018-12-05"/>
        </correspAction>
        <correspAction type="assigned" xml:id="i-PJoaGvGVQoW7kYRcQFDuD">
          <date when="2019-05-16"/>
          <time when="16:26:05"/>
        </correspAction>
        <correspContext corresp="i-PJoaGvGVQoW7kYRcQFDuD">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-XnghFw7pwhdSCoNxYdDs2u"/>
        <correspContext corresp="i-XnghFw7pwhdSCoNxYdDs2u">
          <ref type="uppgift">2018/19:SfU3</ref>
          <ref type="ref_dok_id">H601SfU3</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8DCkpjeLuP4tt6EGXCWivk"/>
        <correspContext corresp="i-8DCkpjeLuP4tt6EGXCWivk">
          <ref type="uppgift">2018/19:AU1</ref>
          <ref type="ref_dok_id">H601AU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BQwCYkCgZ5YEUhTyVmqRwA"/>
        <correspContext corresp="i-BQwCYkCgZ5YEUhTyVmqRwA">
          <ref type="uppgift">2018/19:AU8</ref>
          <ref type="ref_dok_id">H601AU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU8</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SnYkshYZePMpwLfnfksanf"/>
        <correspContext corresp="i-SnYkshYZePMpwLfnfksanf">
          <ref type="uppgift">2018/19:CU7</ref>
          <ref type="ref_dok_id">H601CU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU7</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B3gbrWFEwLBmwBNVrzyLJD"/>
        <correspContext corresp="i-B3gbrWFEwLBmwBNVrzyLJD">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7atG7EgSMKDyxvGMZ6uuMP"/>
        <correspContext corresp="i-7atG7EgSMKDyxvGMZ6uuMP">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:108 av Magnus Persson m.fl. (SD) Jämställdhet</div>
      </div>
      <div type="motBody">
        <div type="motProposal" subtype="förslag">
          <head xml:id="i-TLQ9me3bJHSqR4KK7LQd7C">
            Förslag till riksdagsbeslut
          </head>
          <list style="ol">
            <item xml:id="i-5StvV1VxZWQYWy2L9xHTxu">
              Riksdagen ställer sig bakom det som anförs i motionen om jämställdhetspolitiska
              mål och tillkännager detta för regeringen.
            </item>
            <item xml:id="i-XSaPyz8F7hN98KtRgFQewC">
              Riksdagen ställer sig bakom det som anförs i motionen om kvotering
              och tillkännager detta för regeringen.
            </item>
            <item xml:id="i-YByRysyYfcYTnbTNW9uRRq">
              Riksdagen ställer sig bakom det som anförs i motionen om jämställd
              utbildning och tillkännager detta för regeringen.
            </item>
            <item xml:id="i-WVowzsYk8fy2M7rvBHtV3b">
              Riksdagen ställer sig bakom det som anförs i motionen om hedersrelaterat
              våld och tillkännager detta för regeringen.
            </item>
            <item xml:id="i-9JENUjm78aP3LygN7c3qMM">
              Riksdagen ställer sig bakom det som anförs i motionen om jämställdhet
              och hälsa och tillkännager detta för regeringen.
            </item>
            <item xml:id="i-QfRLnjwtdPEt5QJQggcWWW">
              Riksdagen ställer sig bakom det som anförs i motionen om ekonomisk
              jämställdhet och tillkännager detta för regeringen.
            </item>
            <item xml:id="i-Agybj4JRkKPPjJuJqmUWmd">
              Riksdagen ställer sig bakom det som anförs i motionen om jämställt
              föräldraskap och tillkännager detta för regeringen.
            </item>
            <item xml:id="i-NxXewzXcrcKqonnXj3y7N5">
              Riksdagen ställer sig bakom det som anförs i motionen om Jämställdhetsmyndigheten
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AHjAFZ84FK585zPHjNSB1x">
            Motivering
          </head>
          <p xml:id="i-9SmdtfNrtzceT7RGVTMofX">
            Jämställdhet mellan könen är ett värde som ofta tas för givet.
            Samtidigt är det inte ovanligt att begreppet innebär olika saker
            för olika personer. Dessutom finns delade meningar gällande vilken
            roll politiken ska ta i att forma ett jämställt samhälle. Sverigedemokraterna
            förespråkar i första hand en formell jämställdhet, där varken
            kvinnor eller män särbehandlas på grund av sin könstillhörighet.
            Det är för oss en fullständig självklarhet att män och kvinnor
            har exakt samma värde och att båda könen ska ha samma rättigheter,
            vara lika inför lagen och kunna känna sig trygga och respekterade.
            Det är helt enkelt vår grundläggande syn att varje individ ska
            stå fri att göra sina egna, individuella livsval utan att det
            offentliga ska försöka styra eller påverka dessa val. Detta har
            ofta visat sig leda till att män och kvinnor inte gör allting
            på samma sätt, i exakt samma utsträckning.
          </p>
          <p xml:id="i-5ocU2q89MW8J8bzUgxCG1A">
            Till skillnad från andra partier använder vi oss inte av ytliga
            analyser avseende hur kvinnor respektive män fördelar sig på olika
            områden som ensamt underlag för att avgöra hur jämställt samhället
            är. Det är nämligen vår mening att skillnader i prefe­renser inte
            i sig behöver vara problematiskt, vare sig ur ett jämställdhetsperspektiv
            eller någon annan synvinkel. Jämställdhetsproblem är det dock
            om det saknas möjlighet och acceptans för enskilda individer att
            bryta mot normer, om män och kvinnor behandlas olika eller om
            skillnaden i mäns och kvinnors livsval leder till avsevärda skillnader
            i livsvillkor mellan könen och ojämn fördelning av problem. I
            det senare fallet är det dock viktigt att påpeka att lösningen
            inte är jämn fördelning av goda respektive dåliga livsvillkor
            och problem utan förbättring av de sämre villkoren och motverkande
            av de problem som finns.
          </p>
          <p xml:id="i-6pLxSRiVnQEVKcyFJNU7Qg">
            Till följd av denna inställning återfinns mycket av vad som i
            praktiken jämnar ut ojämställdheter inom andra politikområden.
            Med bättre villkor för de anställda i den kvinnodominerade offentliga
            sektorn får en högre andel kvinnor förbättrade villkor och kvinnor
            som grupp kan knappa in på män som grupp. Den enskilda satsningen
            hjälper dock såväl kvinnor som män vilka arbetar inom till exempel
            vården – skillnader utjämnas på ett sätt som inte i sig gör skillnad.
            Andra förslag som inte tas upp här utan i andra områden handlar
            huvudsakligen om att avsluta olika former av könsmässigt baserade
            kvoteringar eller aktivt styra och försöka förändra vilka val
            enskilda individer gör, i syfte att uppnå en viss fördelning mellan
            män och kvinnor. Dessutom föreslår Sverigedemokraterna ett heltäckande
            program för kvinnofrid, för att åtgärda den faktiska och upplevda
            utsatthet för kriminalitet som i första hand drabbar kvinnor.
          </p>
          <head type="h2" xml:id="i-B56vCs89ctxxdE82CqbyaZ">
            Jämställdhetspolitiska mål
          </head>
          <p xml:id="i-2hXdGw5uEtQtDJ6u7H9wwZ">
            De jämställdhetspolitiska målen har i grunden legat fast under
            längre tid, även om delmålen uppdaterades under 2017. De utgår
            också i grunden från en tanke om att män och kvinnor ska ha samma
            makt att forma sina liv, och alltså inte särbehandlas på grundval
            av kön. En närmare granskning av målen visar dock att de allt
            som oftast utgår från att jämställdhet nås först då en jämn könsfördelning
            genomsyrar hela samhället. Detta anser Sverigedemokraterna vara
            problematiskt på framför allt två grunder. Dels därför att det
            inte nödvändigtvis är ett tecken på negativ förfördelning eller
            diskriminering när män och kvinnor fördelar sig olika på olika
            områden och mål som fokuserar på könsfördelning riskerar därmed
            att föra in element av diskriminering snarare än att motverka
            den, om de ska uppnås. Dels finns det, som konstaterats ovan,
            en risk att fokus hamnar på att fördela problem jämnt snarare
            än att åtgärda dem. Vidare är det enligt Sverigedemokraterna oacceptabelt
            att formulera ett mål om att enkelriktat eliminera mäns våld mot
            kvinnor, eftersom det faktiska problemet inte är kopplat till
            kön på vare sig offer eller förövare. Därtill riskerar nuvarande
            fokus på mäns våld mot kvinnor att ytterligare osynliggöra – och
            i förekommande fall skambelägga offer för – kvinnors våld mot
            män såväl som våld i samkönade relationer. Enligt Sverigedemokraterna
            bör målets fokus vara att eliminera allt könsbetingat våld, våld
            i nära relationer och hedersrelaterat våld och förtryck.
          </p>
          <p xml:id="i-9ZD9rL6DEP4o8JufGGhP6Q">
            Sverigedemokraterna anser att jämställdhetspolitikens roll bör
            vara att motverka diskriminering, upprätthålla valfrihet, säkra
            likhet inför lagen och försöka underlätta tillvaron för män såväl
            som kvinnor i de livssituationer som de själva valt, oavsett om
            dessa val följer traditionella könsnormer eller inte. Den bör
            också sträva efter att kön aldrig blir en faktor i bedömningen
            av en persons kompetens eller lämplighet i en given situation.
            Med respekt för den variation som finns på individuell nivå bör
            den också erkänna att vissa människor kan födas med en oklar eller
            ombytt könstillhörighet och att dessa människor skall få samhällets
            stöd i händelse av att detta förhållande utgör ett problem för
            dem. Det är Sverigedemokraternas mening att de jämställdhetspolitiska
            målen bör skrivas om i enlighet med ovan förda resonemang.
          </p>
          <head type="h2" xml:id="i-6tbnvFgji5pPZgSwGe7NAW">
            Kvotering
          </head>
          <p xml:id="i-63hri2JEVXHApfvmJzWCds">
            Sverigedemokraterna motsätter sig starkt alla former av kvotering
            och positiv särbehandling på basis av kön och anser att all sådan
            praxis inom ramen för offentlig verksamhet bör avvecklas. Vägen
            till bejakande av individuella val och bedömning av individ efter
            personliga egenskaper snarare än kön kan aldrig gå genom särbehandling.
            Utöver det faktum att all så kallad positiv särbehandling av en
            grupp samtidigt är negativ särbehandling av någon annan förstärker
            sådan behandling synen på människor som representanter för en
            grupp snarare än representanter för sig själva. Vare sig det handlar
            om val av och antagning till utbildningar eller uttag av föräldraledighet
            är det Sverigedemokraternas övertygelse att det individuella perspektivet
            aldrig får överskuggas av ideal och målbilder om viss fördelning.
          </p>
          <head type="h2" xml:id="i-JkxYzRKBM7Z4F4kxpEa5YD">
            Jämställd utbildning
          </head>
          <p xml:id="i-M6mC56s3KQsR5EtmVmc4Rq">
            Sverigedemokraterna ser med oro på ökade tendenser att inom svenskt
            skolväsende göra avkall på grundläggande likabehandling av flickor
            och pojkar genom att exempelvis ordna könssegregerade aktiviteter
            eller acceptera, och i vissa fall till och med själva införskaffa,
            bärandet av plagg som begränsar flickors friheter. Likaså oroas
            vi av det faktum att pojkars skolresultat sedan lång tid har legat
            väsentligt lägre än flickors, vilket måste ses som ett misslyckande
            avseende skolans uppdrag att rusta barn inför framtiden. Därför
            välkomnar vi att ett av de nya delmålen inom jämställdhetspolitiken
            syftar till just en jämställd utbildning, och vi vill lyfta behovet
            av att särskilt beakta ovan nämnda problem. Samtidigt vill vi
            framföra kritik mot de delar av dagens så kallade genuspedagogik
            som mynnar ut i att lärare och andra pedagoger bör övervaka barns
            beteende och styra deras val i en normbrytande riktning och problematisera
            varje könsnormativt uttryck och menar att riktade stöd och uppmaningar
            till sådan verksamhet bör avvecklas.
          </p>
          <head type="h2" xml:id="i-YUqioTMZDXLUhxtfhLcQd9">
            Hedersrelaterat våld och förtryck
          </head>
          <p xml:id="i-73dYDJ7QKp7qHN7PmZgBnT">
            De senaste decennierna har hedersrelaterat våld och förtryck
            tyvärr etablerat sig allt starkare och allt mer utbrett i Sverige.
            I dagens Sverige hörs allt oftare rapporter från personer som
            lever i en förtryckande och våldsam hederskultur som kraftigt
            begränsar deras möjligheter till fria livsval, i synnerhet avseende
            att bryta mot de inom kulturen rådande könsnormerna. Offren för
            hederskulturen begränsas kraftigt i sin vardag. De tvingas finna
            sig i att deras rätt att göra egna livsval inskränks och det krävs
            av dem att de försakar den egna viljan för att alltid sätta familjens
            eller släktens anseende först. I hederns namn utsätts de ofta
            för trakasserier, hot och våld från de personer som borde stå
            dem närmast. Alternativt tvingas de att själva utsätta sina närmaste
            för våld och förtryck. De mest extrema fallen har gått så långt
            att offren fått sätta livet till i rena
          </p>
          <p xml:id="i-RqaJfgienPdfGbHbB5mz3p">
            avrättningar till försvar av familjenamnet. Tyvärr har det hedersrelaterade
            våldet ofta kommit att kategoriseras som ett generellt uttryck
            för kvinnoförtryck och vad som brukar kallas mäns våld mot kvinnor.
            Denna bristande förståelse för hedersförtryckets struktur och
            grunder har i sin tur lett till brister i åtgärdsprogram och stödinsatser.
            Sverigedemokraterna vill därför lyfta behovet av specialistkompetens
            såsom särskilda hedersjourer dit utsatta kan vända sig för skydd
            och stöd speciellt anpassat för deras situation. Vi vill också
            säkerställa att det i varje kommun upprättas handlingsplaner och
            åtgärdsprogram framtagna för arbete mot hedersförtryck genom att
            från statligt håll bidra med samordning och hjälp från sakkunniga.
            Därtill bör Länsstyrelsen i Östergötland permanent uppdras att
            ansvara för arbetet mot hedersrelaterat våld och förtryck, i stället
            för att som nu ha ett tidsbegränsat uppdrag.
          </p>
          <head type="h2" xml:id="i-JxtmiuLoMrQz5W7MpFVwCS">
            Jämställdhet och hälsa
          </head>
          <p xml:id="i-UsFzFDUmHtMA2Bi1htFebM">
            Det faktum att män och kvinnor är biologiskt olika gör att vi
            delvis drabbas av olika sjukdomar och arbetsrelaterade skador
            samt att vi ibland reagerar olika på samma mediciner. För att
            öka kunskapen och minimera lidandet för de enskilda bör resurserna
            till forskning på detta område öka. För att förstå problematiken
            kan kvinnosjukdomen endometrios betraktas. Trots att nästan var
            tionde kvinna drabbas har forskning och kunskap om situationen
            länge varit bristfällig. En studie publicerad i maj 2013 under
            ledning av överläkare Matts Olovsson vid Nationellt Endometrioscentrum
            konstaterade att många patienter feldiagnostiserades eller behandlades
            med ineffektiva metoder. Förutom det fysiska lidandet blir många
            också lidande ekonomiskt eftersom vissa verksamma mediciner inte
            subventioneras av staten och inte omfattas av hög­kostnadsskyddet.
            Ett annat exempel med koppling till jämställdhet och hälsa där
            staten bör ta ett större ansvar är kampen mot könsbundna cancerformer,
            såsom bröstcancer eller prostatacancer. Vare sig det handlar om
            att stärka eller utveckla nya screeningprogram, förstärkta anslag
            till forskning, subventioner av läkemedel eller andra åtgärder
            för att komma tillrätta med könsbundna sjukdomar innebär åtgärderna
            också slag för jämställdheten då dessa de facto könsbundna problem
            motarbetas.
          </p>
          <head type="h2" xml:id="i-8jvUG12TL2Cgctw5cxzR9o">
            Ekonomisk jämställdhet
          </head>
          <p xml:id="i-ASLaRBLfwwjQScfx8eWDtF">
            Sverigedemokraterna står bakom principen om lika lön för lika
            arbete. Det är inte enkelt att få en helt klar bild av hur stort
            problemet med osakliga löneskillnader relaterat till könstillhörighet
            egentligen är. Siffrorna tycks variera från några promille upp
            till 7 procent beroende på vem som mäter och hur man mäter. Att
            det över huvud taget förekommer att människor i landet får en
            lägre lön än vad de egentligen har rätt till endast baserat på
            sin könstillhörighet är dock fullständigt oacceptabelt. Därför
            är det positivt att årliga lönekartläggningar har återinförts.
            Att osakliga löner upptäcks på tre av tio arbetsplatser när lönekartläggningen
            väl görs, samt att efterlevnaden av lagkraven tycks ha försämrats
            snarare än förbättrats sedan lagstiftningen liberaliserades, är
            tungt vägande argument för deras existens.
          </p>
          <p xml:id="i-QsbAzNzCSXi1HkC5s8hK1J">
            Det är tyvärr ett faktum att kvinnor som grupp har en sämre löne-
            och pensionsutveckling än män. Sverigedemokraternas satsningar
            på exempelvis fler heltidsanställningar, höjda garantipensioner
            och höjt underhållsstöd har en direkt och betydande inverkan på
            inkomstskillnaden mellan män och kvinnor. Därutöver är det Sverigedemokraternas
            mening att ett helhetsgrepp bör tas avseende exempelvis föräldraförsäkringssystemet
            där dagens kvotering ersätts med modeller som tar bort ekonomiska
            effekter som faktorer för familjers fördelning av uttag. Exempelvis
            bör man utreda system där pensionspoäng fördelas lika mellan föräldrarna
            under den tid en tar ut föräldraledighet och den totala hushållsinkomsten
            ligga på en jämn nivå oavsett vilken förälder som stannar hemma.
            En bit på vägen nås redan genom höjt tak för föräldrapenningen,
            då föräldrar vars inkomst skiljer sig mycket åt och där den ena
            slår i taket inte kommer att förlora lika mycket på höginkomsttagarens
            föräldraledighet.
          </p>
          <head type="h2" xml:id="i-6s41H23GxV7a3nycUGNZ1V">
            Jämställt föräldraskap
          </head>
          <p xml:id="i-P1Wx4Z2WHTQP51c65vd27Y">
            Sverigedemokraterna anser att barn så långt det är möjligt bör
            ha rätt till båda sina föräldrar. I dagsläget ges såväl moder
            som fader vårdnad om barnet i det fall föräldrarna är gifta. Men
            i det fall en ogift kvinna föder barn är det upp till henne om
            vårdnaden ska tilldelas även fadern utan rättslig process. Vidare
            kan modern, i egenskap av vårdnadshavare, kräva ett faderskapstest
            för att såväl hävda som neka faderskapsband. En man som tror sig
            vara far till ett barn saknar dock rätt att begära ett sådant
            test för att bevisa sitt faderskap. Dessa regler resulterar i
            en starkare juridisk ställning för mödrar än för fäder och att
            alltför många barn riskerar att gå miste om kontakten med sin
            far. Sverigedemokraterna anser att det bör införas en rätt för
            män att begära faderskapstest, att en man per automatik ska fastställas
            som far till ett barn om ett positivt testresultat kan uppvisas
            samt att en fastställd fader per automatik också ska fastställas
            som barnets vårdnadshavare, jämte modern. Domslut ska krävas för
            att frånta en förälder vårdnaden om ett barn, inte det omvända.
          </p>
          <head type="h2" xml:id="i-GY5KMT7euBpKC2Zj3ZXKCD">
            Jämställdhetsmyndighet
          </head>
          <p xml:id="i-A2YdLpRTAdDSR9PfmkVUZW">
            Regeringen har inrättat en särskild myndighet, Jämställdhetsmyndigheten,
            som har övertagit samordnings- och genomförandeansvar avseende
            jämställdhetspolitiken. Sverigedemokraterna har följt ärendet
            och dess beredning under vilken flertalet remissinstanser, däribland
            Justitiekanslern, Brottsoffermyndigheten, SKL och Social­styrelsen,
            konstaterat att behovet av en ny myndighet saknas. Statskontoret
            har dess­utom framhållit såväl ekonomiska som kvalitativa risker
            med att flytta förr fungerande verksamheter. Sverigedemokraterna
            motsatte sig därav inrättandet av myndigheten. Nu avser vi att
            avveckla denna myndighet och återföra resurserna som tilldelats
            Jämställd­hetsmyndigheten till de myndigheter som återtar ansvaret
            för respektive verksamhet.
          </p>
        </div>
        <div type="motSignatures">
          <list>
            <item xml:id="i-BufVjXf4LqssQCrrEL9qNa">
              Magnus Persson (SD)
            </item>
            <item xml:id="i-6QHS1b1N8Men62e4sEhtba">
              Ebba Hermansson (SD)
            </item>
            <item xml:id="i-PTmrjxZtki6siDA7srPJjK">
              Alexander Christiansson (SD)
            </item>
            <item xml:id="i-LKHG3kXKiTYiqCkyunpDdD">
              Sara Seppälä (SD)
            </item>
            <item xml:id="i-De4ybFzE6qgkGfLsSRML7m">
              Henrik Vinge (SD)
            </item>
            <item xml:id="i-K5DQRmr8NPcPFyBnTLmS1M">
              Sven-Olof Sällström (SD)
            </item>
          </list>
        </div>
      </div>
    </body>
  </text>
</TEI>
