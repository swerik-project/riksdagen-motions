<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00283">
  <teiHeader>
    <fileDesc>
      <titleStmt>
        <title>Allemansrätten ej tänkt för kommersiell verksamhet</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allemansrätten ej tänkt för kommersiell verksamhet</title>
          <idno type="rdwebb">H002MJ283</idno>
          <rs type="number">MJ283</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ283/text</ref>
          <ref type="dokument_url_html">http://data.riksdagen.se/dokument/H002MJ283</ref>
          <ref type="dokumentstatus_url_xml">http://data.riksdagen.se/dokumentstatus/H002MJ283</ref>
          <ref type="doc">http://data.riksdagen.se/fil/44FDF51F-EC75-49BE-B2A0-15ACBE2155F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P1A9drEKcSkEujnuKa6ZDK" type="signed"/>
        <correspContext corresp="i-P1A9drEKcSkEujnuKa6ZDK">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-B93FU19NtsuLhizXtKdz6r" type="numbering">
          <date when="2012-10-04"/>
        </correspAction>
        <correspAction xml:id="i-UjRWrwX48GDKy1pWCtYLsc" type="submission">
          <date when="2012-10-03"/>
        </correspAction>
        <correspAction xml:id="i-RALPPTjP4M2UrZFe4853hU" type="transfer">
          <date when="2012-10-02"/>
        </correspAction>
        <correspAction xml:id="i-GfUJi6UMYcw7s7UfzEa74t" type="assigned"/>
        <correspContext corresp="i-GfUJi6UMYcw7s7UfzEa74t">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8XU9BgWmffsqkGK7QHA8bG" type="motHeader"/>
      <div xml:id="i-PeKprZ6eKa34PvqGCXzxBj" type="motBody">
        <div xml:id="i-WZbpoFZSJejFzbeSuaqJBX" type="motProposal" subtype="förslag">
          <head xml:id="i-PbWtXXePioBEZPWS6heJkY">
            Förslag till riksdagsbeslut
          </head>
          <p xml:id="i-F1FC4KkTdMp7RGyfHy6Man">
            Riksdagen tillkännager för regeringen som sin mening vad som
            anförs i motionen om behovet av förtydliganden i lagstiftningsform
            av syftet med den s.k. allemansrätten.
          </p>
        </div>
        <div xml:id="i-4K1ou3AeRRVEsezS8UyH3U" type="motContent">
          <head xml:id="i-XVgJuJscWdLQtGBAazHsHc" type="h1">
            Bakgrund
          </head>
          <p xml:id="i-9H7sZhqGmYRs6aq7584ms6">
            Sedan förmodligen mer än 20 år tillbaka i tiden har konflikter
            då och då kommit i dagen mellan markägare och personer/företag
            som under skydd av den så kallade allemansrätten bedriver kommersiell
            verksamhet av olika slag i naturen. Det har exempelvis handlat
            om researrangörer som anordnat äventyrliga resor på gummiflottar
            eller kanoter i fritt strömmande vatten och valt att använda stränderna
            som rastplatser, för aktiviteter och/eller till övernattning.
            Det kan handla om tillgång till badplatser eller om exkursioner.
          </p>
          <p xml:id="i-84wJz89ecKN9QJkk5xkUPm">
            Under de senaste åren har den organiserade bärplockningen synliggjort
            en ny typ av konflikter mellan företagande, markägande och möjligheten
            till rekreation. Markägarens jakt- och fiskerätt kan påverkas
            när något som närmast kan beskrivas som renodlad industri- eller
            näringsverksamhet bedrivs på markerna i form av bärplockning.
            Rena säkerhetsfrågor har även lyfts när det gäller jakt.
          </p>
          <head xml:id="i-NzREWZuz4Y7A2BS2mxHc66" type="h1">
            Allemansrätten
          </head>
          <p xml:id="i-Us6gGeaRtZMDMN35Beayi7">
            För att inget missförstånd skall uppstå så vill jag inleda med
            att påpeka att jag är en varm anhängare av allemansrätten som
            grundprincip och att mitt syfte med denna motion är att stärka
            rätten, inte att försvaga den. Jag anser dock att utan förtydliganden
            av det vi kallar allemansrätten så riskerar den att på sikt utarmas.
          </p>
          <p xml:id="i-ZUmcVXTn21qyXfi7TGDfQ">
            Den generella rätten att vistas i mark och vatten är inte så
            unik som vi i Sverige gärna vill tro. Många länder har liknande
            rättigheter och i några fall klarare stadfästa än i vårt land.
            Adolf Åström skriver i Om Svensk vattenrätt från 1899 om en ursprunglig
            allmänningsrätt (alltsedan hedenhös) som en form av förfoganderätt.
          </p>
          <p xml:id="i-2WCKMqFi8vQKzKZTLkrMbq">
            Innan det fanns vägar med motell och restauranger så var det
            naturligtvis inte så enkelt att resa utan att nyttiggöra sig de
            resurser som fanns utmed vägen. Lika självklart var det att under
            svåra tider, exempelvis missväxtår, efter förmåga nyttja de resurser
            naturen bjöd och som annars gick till spillo, för att överleva.
            Även för den markägare som såg värden försvinna utan någon ersättning
            så fanns det förmodligen fördelar med att arbetskraften överlevde
            en lång och svår vinter.
          </p>
          <p xml:id="i-EjsTKn5oLX1MZoH5mpGtbP">
            Klas Sandel och Margareta Svenning skrev på uppdrag av Naturvårdsverket
            en rapport som publicerades i november 2011 om den så kallade
            allemansrättens historia, funktion och framtid. Enligt deras beskrivning
            så är det först i början av 1900-talet som allemansrätten blev
            en politisk fråga. Bland många av de intressanta källor de hämtat
            material från är texten i en SOU 1940:12 sidan 276 läsvärd. Där
            formuleras det faktum att den enskilde jordägarens rätt inte kan
            tillåtas äventyra samhällets bästa. Att hela befolkningens överlevnad
            går före markägarens rätt ser ut som en rimlig tolkning. Det var
            inte på medeltiden det formulerades utan för enbart 72 år sedan.
            Några få årtionden av överflöd förblindar lätt minnet.
          </p>
          <p xml:id="i-QAUYgCBeUs6pdJPr24RQbG">
            Bärfrågan var också följdriktigt en het allemansrättslig fråga
            för riksdagen från 1889 fram till 1937. Krav på att begränsa rätten
            till bärplockning avslogs gång på gång och då främst med hänvisning
            till bärplockningens betydelse för fattigt folk. Att såväl kottar
            som lingon betingade stora värden som gick markägarens näsa förbi
            var kontroversiellt redan då.
          </p>
          <p xml:id="i-GwARgH3dcRzgDq6tLxxvTP">
            I en skrift av C.G Barthelson från 1916 som Sandel och Svenning
            refererar kan man bland annat läsa att plockning för eget behov
            ibland har urartat till rovplockning. Är det kanske rovplockning
            vi kan se exempel på idag?
          </p>
          <p xml:id="i-8Ymk7BAevgEUcyGDYaXvJS">
            Utan att gå längre i någon form av redogörelse av Sandel och
            Svennings rapport till Naturvårdsverket så tycker jag mig kunna
            dra slutsatsen att den så kallade allemansrätten aldrig har försvarats
            som en rätt för någon att i kommersiellt syfte använda en markägares
            marker. Försvarslinjen för allemansrätten har alltid legat vid
            den enskilde medborgarens rätt. Från början en rätt att komplettera
            tillgången på föda för att överleva och i modern tid i första
            hand en rätt till välbehövlig rekreation.
          </p>
          <head xml:id="i-R9C6VN8U9qsnWTThqTK1CR" type="h1">
            Vad allemansrätten inte tillåter
          </head>
          <p xml:id="i-QUDZApRc4ADxL1yDYaS2Ka">
            Om det för många är oklart vad allemansrätten ger rätt till så
            är det förmodligen lika vanligt med okunskap om vad allemansrätten
            inte ger rätt till. Här brister självklart även mina kunskaper
            eftersom jag inte haft tid att läsa allt jag kommit över i ämnet.
          </p>
          <p xml:id="i-USdCWjNY7HZUQQQJWReyzA">
            Inom synhåll är ett begrepp som ofta används när man beskriver
            markägarens rätt att freda ett område i närheten av bostaden.
            Ibland anges hundra meter som en tolkning men tvister förekommer
            även om tolkningen när en kulle eller en ladugårdsbyggnad skuggar
            en del av synfältet.
          </p>
          <p xml:id="i-MrCn8rGEWDmLDoc3CqQK1e">
            Rätten att övernatta gäller enbart en natt, vilket gör att tolkningsproblem
            uppstår när det till synes blir en organiserad övernattning där
            varje grupp var för sig enbart stannar en natt på samma plats.
            Frågan om hur långt man måste förflytta sig på markägarens område
            från en övernattning till nästa kan även det bli en konfliktfråga.
          </p>
          <p xml:id="i-BjYatkTCVz3rdg817XgKyf">
            Även frågan om vad en övernattning får vara kan bli en fråga
            för konflikt. Det kan både gälla en arrangör som får sina vildmarksturister
            att fälla mindre träd för bygget av vindskydd till den arrangör
            som kör ut små bensindrivna elverk, stora kyldiskar, grillar medmera
            för att middagen efter en strapatsrik vandring eller flottfärd
            skall bli så exklusiv som möjligt.
          </p>
          <p xml:id="i-MpJnWcDg47mYXy6vYrTSVm">
            Exemplen kan radas upp på olika former av användning av annans
            mark där avtal med markägaren inte har gjorts i förväg men där
            arrangören nyttjar en resurs för egen vinning. I vilken utsträckning
            de nyttjade resurserna verkligen är fria att nyttja med hänvisning
            till just allemansrätten är det som jag uppfattar är ett problem
            som bör klaras ut.
          </p>
          <p xml:id="i-Vncg1KHkwF1KsomiYn5iFU">
            En globaliserad värld ställer nya krav på tydlighet.
          </p>
          <p xml:id="i-8ALhP7BzLPCoN1J7eqyX4q">
            Globaliseringen har många fördelar men ger även problem som måste
            hanteras. Otydliga lagar och regler är ett gissel för den globaliserade
            arbetskraften. Problemen kring bärplockning har ställt detta på
            sin spets. Kan allemansrätten vara en global rättighet som alla
            kan nyttja och hur långt kan den i så fall nyttjas?
          </p>
          <p xml:id="i-PDvKSgGqFsQm6U7puonaEr">
            Med ökande problem att försörja en växande global befolkning
            är naturligtvis de bär och svampar som inte plockas en försakad
            näringskälla. Samtidigt har allemansrätten aldrig varit avsedd
            att utgöra grund för en närmast industriell exploatering. Inskränkningen
            i markägarens rätt har närmast haft en social funktion, en roll
            av sammanhållning av bygden eller landet.
          </p>
          <p xml:id="i-YF3b6xTjd9PVkigUgZ3i6u">
            Bland ortsbefolkning har på flera platser de senaste åren motståndet
            vuxit, även bland icke markägare, över hur allemansrätten utnyttjas.
            Även om solidariteten med de bärplockare som drabbas av oseriöst
            företagande så här långt tycks vara starkare än den gryende främlingsfientligheten
            så måste frågan hanteras politiskt. Otydlighet i lagstiftning
            riskerar alltid att bli en grund för osämja. Bristen på lagstiftning
            kring allemansrätten gör att rätten inte är anpassad till dagens
            verklighet. Irland har en tämligen modern lagstiftning på området
            som kanske kan vara en förebild.
          </p>
          <head xml:id="i-KGP8UgQ3mCse59ErGnPGxY" type="h1">
            Frågan om biologisk hänsyn
          </head>
          <p xml:id="i-3FhsWRinH7wYGD9QgcioTa">
            Eftersom motionen redan blivit för lång så avstår jag från en
            längre utvikning på detta område men frågan om markers förmåga
            att motstå förslitning måste även den vägas in när turismen växer,
            oavsett om det handlar om nyttjande inom ramen för allemansrätten
            eller inte. Under fjällvandringar har jag observerat att markslitaget
            tilltagit och spritt sig allt längre ut vid sidan om vandringsleder
            med stora negativa konsekvenser för framför allt lavar som behöver
            årtionden för att reparera skador. Besökare som saknar kunskap
            om naturens sårbarhet kan lätt förorsaka stor skada.
          </p>
          <head xml:id="i-7Yr5hnX2Nt49UshKWjerwi" type="h1">
            Förslag till åtgärd
          </head>
          <p xml:id="i-4pmoPGxsB1q5cL4ANPXAdM">
            De frågor som måste klargöras är dels om allemansrätten kan omfatta
            alla, det vill säga exempelvis turister och gästarbetare, dels
            i vilken utsträckning rättigheten kan ligga till grund för rent
            kommersiell verksamhet. Känslig fjällnatur tål inte hur stort
            besökstryck som helst. Hundraårig lavpåväxt på stenig mark kan
            nötas bort på någon vecka av okunniga besökare som inte har den
            kunskap som borde vara ett krav för vistelse i många biotoper.
          </p>
          <p xml:id="i-Gm2ajwJhDNkpu8ppEuDKv4">
            Regeringen bör utreda för att därefter till riksdagen återkomma
            med förslag på hur den så kallade allemansrätten kan förtydligas
            så att konflikter kan undvikas genom att näringsverksamhet inte
            skall kunna bedrivas helt fritt i naturen med hänvisning till
            den så kallade allemansrätten. Syftet bör även vara att den oexploaterade
            miljöns rekreationsvärde skall kunna fortsätta att utgöra den
            källa till hälsa och välmående som stadsmänniskan så väl behöver.
          </p>
          <p xml:id="i-tqyPNssuAU3eAD51KRj3G">
            Om ett fortsatt ökat och oreglerat tryck på naturmiljön når sådan
            omfattning att skador blir i det närmaste oreparabla så finns
            en risk att vi får en diskussion om avskaffande av allemansrätten,
            vilket vore en mycket olycklig utvecklig. När människorna blir
            för många på jorden så måste vi på område efter område skapa lagar
            och regler som gör att ekosystemen överlever. Allemansrätten är
            ett exempel på oklarheter i detta hänseende som snarast måste
            lösas.
          </p>
        </div>
        <div xml:id="i-Q8GUFfLoVKAZXE7rHL45y8" type="signatureBlock">
          <list xml:id="i-yXop4Xw8rr1bkxjqthMci">
            <item xml:id="i-2D851DWX3F8P2G4nnXRYK8" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
