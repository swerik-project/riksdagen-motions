<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01174">
  <teiHeader>
    <fileDesc>
      <titleStmt>
        <title>om ökad användning av natursubstanser och s. k. naturläkemetoder inom sjukvården.</title>
        <author>av herr Gernandt m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ökad användning av natursubstanser och s. k. naturläkemetoder inom sjukvården.</title>
          <idno type="rdwebb">FW021174</idno>
          <rs type="number">1174</rs>
          <ref type="dokument_url_text">http://data.riksdagen.se/dokument/FW021174/text</ref>
          <ref type="dokument_url_html">http://data.riksdagen.se/dokument/FW021174</ref>
          <ref type="dokumentstatus_url_xml">http://data.riksdagen.se/dokumentstatus/FW021174</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7oBpdKNLc3LYD8YF1233E6</idno>
            <name>ANDERS GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>BIRGITTA HAMBREAUS</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Af27F1xYCu7PKfDmUgU7Xb</idno>
            <name>BENGT BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TkQYUfaqKqtshh9bgzavdb</idno>
            <name>MARTIN HENMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pm5kZkGFeUkaKQARMQrSsQ" type="signed"/>
        <correspContext corresp="i-Pm5kZkGFeUkaKQARMQrSsQ">
          <note type="signatory" corresp="i-7oBpdKNLc3LYD8YF1233E6"/>
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="r-0"/>
          <note type="signatory" corresp="i-Af27F1xYCu7PKfDmUgU7Xb"/>
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="i-TkQYUfaqKqtshh9bgzavdb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1174/mot_1973__1174-001.pdf"/>
      <fw xml:id="i-5ehDpaR63PtegCU4vbbhqg">
        Mot. 1973:1174 12
      </fw>
      <div xml:id="i-6UKyPXi7pRD4KeygmaWuLj" type="motHeader">
        <div xml:id="i-AmnaGdd8D8fX94LoDGcjbC" type="motTitle"/>
        <div xml:id="i-3YMYibJnfRYQzsPPxkdkV8" type="motSubmissionInfo"/>
      </div>
      <div xml:id="i-9boXR7nWXnUGUJHitK1QtU" type="motBody">
        <div xml:id="i-2MLqDujLySH9kjcTxdP5Z9">
          <p xml:id="i-158DnnBVxXCL2zrp1CF1bo">
            Nr 1174
          </p>
          <p xml:id="i-HQ5dodZsWVWgEi3CMFfJN7">
            av herr Gernandt m. fl. om ökad användning av natursubstanser
            och s. k. naturläkemetoder inom sjukvården.
          </p>
          <p xml:id="i-4YGx47R5PviFUHy3whUwUd">
            God hälsa och arbetsförmåga får räknas till de värdefullaste
            tillgångar- na såväl för den enskilde medborgaren som för hela
            nationen. Trots utomordentliga tekniska tillgångar brottas sjukvården
            alltjämt med stora problem, och vårdbehovet ökar i en takt som
            vida överskrider vårdresur- serna. Många personer i samhällsledande
            ställning har genom att de varit vittnen till allt det lidande
            som sjuka människor får utstå kommit till insikt om att alla tillgängliga
            metoder måste utnyttjas för att minska sjukdomarnas utbredning.
            Andra har kanske inte förstått allvaret i dagens vårdsituation
            förrän de skyhöga vårdkostnaderna talat sitt alarmerande språk.
            Det är skrämmande att ta del av de siffror som belyser landets
            hälsotillstånd — vare sig sjuksiffrorna betraktas som uttryck
            för mänskligt lidande eller som en värdemätare på ekonomiska faktorer.
            Som ett gemensamt intresse — för många t. o. m. en plikt — måste
            det därför framstå som angeläget att verka för befrämjandet av
            alla metoder och ämnen som kan förebygga, lindra och bota lidande
            och sjukdomar inom samhället. Det förefaller dock som om samhället
            blivit överin- dustrialiserat även inom sjukvårdens område och
            som om de biologiska aspekterna undanträngts till förmån för de
            teknologiska. Den unge läkaren står oftast inför den mycket svåra
            situationen att ordinera ett för honom relativt okänt syntetiskt
            läkemedel till en för honom likaså okänd patient vilkens åkomma
            eller åkommor han ej har någon god möjlighet att med några minuters
            ställningstagande kunna bedöma. Inte bara en föga avundsvärd situation
            för bägge parter utan ofta en ganska farlig sådan för patienten.
            Denna motion vill framhålla vikten av att ta till vara de erfarenheter
            som finns med avseende på olika former av naturliga läkemedel
            och -metoder för att använda dessa som ett komplement till övrig
            behandling.
          </p>
          <p xml:id="i-8ca6MdJ75t9QSCPaatPJgE">
            Översikt över metoder m. m.
          </p>
          <p xml:id="i-QbPCEVqhMN2vxbBwbG8XwG">
            Den medicinska utvecklingen i Sverige har gått efter en speciell
            linje sedan åtminstone 1800-talet. En speciell vetenskaplig metod
            och ett synsätt bland många har kommit att nästan helt dominera
            läkekonsten i vårt land. Synpunkter på läkekonst och läkemetoder
            som inte faller inom den gängse ramen för sjukvård och medicin
            har i vårt land kommit att betecknas som mindre vetenskapliga,
            suspekta eller rent av bedrägliga.
          </p>
          <pb facs="riksdagen-motions-pdf/data/1973/mot_1973__1174/mot_1973__1174-002.pdf"/>
          <fw xml:id="i-WxsMkdEftxBvfcpGCcMGUE">
            Mot. 1973:1174 13
          </fw>
          <p xml:id="i-UPHFTRTfcK9LEar99NMNU3">
            Detta är så mycket märkligare som man därmed underkänner den
            vetenskapliga medvetenheten i de länder där t. ex. naturläkekonst
            med mera är allmänt accepterade, således även av läkare som inte
            själva praktiserar den, och i konsekvens härmed godtagna av lagstiftningen.
            Bland den svenska allmänheten och även hos svenska läkare har
            dock sedan länge funnits grupper och personer som ansett andra
            läkemetoder än de gängse vara berättigade och i vissa stycken
            överlägsna dessa. I Sverige hindras emellertid intresserade läkare
            att gå utanför konventionella behandlingsmetoder. Vi vill beteckna
            detta som ett missförhållande i vad gäller den vetenskapliga friheten
            och patienternas möjligheter att inom vårt land kunna välja de
            läkemetoder som de har det största förtroendet för. För att ge
            en bakgrund till det ensartade i den svenska medicinska situationen
            på förevarande områden vill vi hänvisa till följande. Både bland
            läkare och hos allmänheten i Sverige är det mer eller mindre okänt,
            att det på den europeiska kontinenten, vid sidan av och kompletterande
            den konventionella medicinen finns ett flertal medicins- ka skolor
            och riktningar. Kvantitativt och opinionsmässigt betydelsefullt
            är exempelvis två stora tyska läkarförbund med flera tusen läkare
            som arbetar för s. k. naturliga läkemetoder (Naturheilverfahren),
            fysiotherapi eller biologisk medicin, nämligen: Zentralverband
            der Ärzte fär Natur- heilverfahren med säte i Mainz och omfattande
            omkring 10 000 legitimerade läkare, och Kneipp-Ärztebund av liknande
            storlek. Båda förbunden har en mycket intensiv läkarutbildning
            och är delvis integrera- de i den allmänna medicinen och den medicinska
            undervisningen. Sedan år 1953 krävs det för tysk läkarlegitimation
            att man åhört föreläsningar om ”Naturheilkunde”. Det hålls föreläsningar
            om biologisk medicin med ett flertal tyska universitet. I Västtyskland
            finns tre allmänna sjukhus för sådan medicin: Klinik fär Naturheilverfahren
            am Kreuzberg, Väst-Berlin, Krankenhaus fär Naturheilverfahren
            Hamburg-Ochsenzoll och Kranken- haus fär Naturheilverfahren Miöänchen-Harlaching.
            I DDR finns flera sådana sjukhus, därav en universitetsklinik
            i Berlin, Klinik fär natärliche Heilweisen, Charité, med ordinarie
            professur, och ett i Jena. Kneipp- Ärztebund har flera sjukhus
            och undervisningscentralen bland annat i Wörishofen och Boppard/Rhein.
            Båda dessa läkarförbund bedriver forskning och intensiv undervisning.
            Det organiseras fortbildningskurser vid respektive förbunds sjukhus
            och universitetskliniker. I regel organiseras även kurser och
            vidareutbildning på kongresser två gånger årligen. Därutöver praktiseras
            biologisk medicin vid ett 100-tal privatkliniker. Mera känd i
            Sverige är homeopatin. Denna anses grundlagd av Samuel Hanemann
            men finns till sitt innehåll omnämnd i antika skrifter. I Sverige
            är homeopatin mera känd som en lekmannametod som utövas av lekmän
            utan de för en omfattande medicinsk verksamhet erforderliga kunskaperna,
            vilket torde ha varit olyckligt för homeopatins anseende. På den
            europeiska kontinenten i länder som Tyskland och Frankrike, men
            även i England, har homeopatin en aktad ställning och utövas av
            många
          </p>
          <pb facs="riksdagen-motions-pdf/data/1973/mot_1973__1174/mot_1973__1174-003.pdf"/>
          <fw xml:id="i-NHhafzpKFGBAKM7382Zavx">
            Mot. 1973: 1174 14
          </fw>
          <p xml:id="i-4E5E8k4S5PqMN6JejACrZu">
            tusen legitimerade läkare. Dessa har flerårig postgradual utbildning
            och särskild examen i homeopatisk terapi. Det finns både i Västtyskland
            och i England stora homeopatiska sjukhus, där konventionell och
            homeopatisk medicin används, kompletterande varandra. Den Antroposofiska
            medicinen har stor utbredning framför allt i det tyska och engelska
            språkområdet, och det finns en internationell läkarförening omfattande
            ca 700 medlemmar. Den antroposofiska medicinen har på kontinenten
            grundat omkring tio sjukhus och praktise- ras av ett mycket stort
            antal legitimerade läkare. Även inom den konventionella medicinen
            är situationen annorlunda i många andra länder än i Sverige. Örtterapin
            (Phytotherapie) används i stor omfattning integrerad i den vanliga
            medicinen, likaså badterapi, massage, omslag och packningar m.m.
            Badlära (Balneologi) är ett universitetsämne med särskild professur
            och specialitet, och massör och ”Bademeister” särskilda fack förutom
            den även i Sverige förekommande sjukgymnastiken. Företrädare för
            de biologiska riktningarna inom medicinen ser i regel inte sina
            riktningar som motsats till konventionell medicin utan långt mera
            som ett nödvändigt och naturligt komplement. Hos de flesta läkare
            finner man uppfattningen att de flesta organismer har en inneboende
            förmåga till självläkning. Denna förmåga vill den biologiskt inriktade
            läkaren med olika medel styrka och styra alltefter patientens
            sjukdom och konstitution. Så får medicinen utöver en komplettering
            av den konventionella diagnostiken och terapin ett starkt inslag
            av konstitutions- behandling och långsiktig preventiv medicinering.
            Någon med svenska förhållanden jämförbar söndring mellan universi-
            tet och medicin föreligger inte på kontinenten. Så har ett mera
            fritt tankeutbyte mellan medicinens och de andras fakulteternas
            företrädare kunnat äga rum — man kunde tala om en tvärvetenskaplig
            kontakt, och humanismen har starkare kunnat influera på läkarnas
            synsätt och behandlingsmetoder. Denna kontakt torde ha sin betydelse
            för Central- europas utveckling av den medicinska specialitet
            där brist på mänsklighet måste kännas starkast, nämligen psykiatrin.
            För att anföra ytterligare några exempel må nämnas akupunktur-
            metoden. Denna mycket gamla metodik har — uppenbarligen med stor
            framgång — använts företrädesvis i södra Europa. Under senare
            år har förståelsen för metoden utbrett sig avsevärt, bl.a. till
            vårt land. Socialstyrelsen synes ha intresserat sig för närmare
            studium av metoden, vilket får anses vara lovvärt. Kiropraktik
            och därmed besläktade manuella metoder synes vara på god väg att
            röna förståelse och respekt bland våra läkare, vilket också är
            glädjande. Kunniga och seriöst arbetande utövare av andra, här
            ej nämnda naturläkemetoder må förlåta att de ej blivit nämnda
            här av brist på tillräcklig kännedom om förekommande verksamhet.
          </p>
          <pb facs="riksdagen-motions-pdf/data/1973/mot_1973__1174/mot_1973__1174-004.pdf"/>
          <fw xml:id="i-4hPZC9QfaeEgy8Weo4YGoJ">
            Mot. 1973:1174 15 Aktuella skeenden utanför landet
          </fw>
          <p xml:id="i-MwHr3wpJbuNoNTQkoTGGVp">
            I Danmark pågår en livlig debatt angående medicinalmyndighetens
            och läkarnas avvisande hållning gentemot icke-konventionella behandlings-
            metoder. Debatten tog förnyad fart våren 1971, då en biokemiker,
            O. Ballin, åtalades och dömdes för att han använt metallsalter
            i homeopatisk förtunning som läkemedel. Ballin hade genom sin
            metod lyckats återställa patienter som ej blivit återställda med
            skolmedicinska behand- lingsmetoder. Det relaterade fallet väckte
            starka protester på många håll. Medicinal- myndigheten i Danmark
            ägnade tre år åt skriverier, sammanträden och rättsförhandlingar
            för att få O. Ballin dömd. Man frågar sig, om det inte varit bättre
            använd tid att satsa detta arbete på en utredning av den tillämpade
            terapeutiska metoden i stället. De danska medicinarnas tidskrift,
            ”Stud. Med.”, innehåller bl. a. följande kommentar: ”Man talar
            om ansvar men menar makt — — — ”. Den läkare som gjorde anmälan
            mot Ballin medgav, då han av medicinalmyndigheten uppmanades att
            uttala sig om värdet av homeo- patin som läkemetod, att han inte
            visste vad homeopati innebär. Hans uttalande väckte stor uppmärksamhet
            — såväl allmänhet som danska riksdagsmän reagerade. Hur kan man
            uttala sig fördömande om en metod om vilken man saknar såväl kunskap
            som erfarenhet? Den fällande domen mot biokemikern O. Ballin gav
            upphov till en närmare granskning av den icke-konventionella medicinens
            ställning i Danmark. En gallupundersökning visade att 57 procent
            av den danska befolkningen önskade rätt till fria terapeutiska
            alternativ. Av tillgängliga statistiska uppgifter framgick också
            att över 750 000 danskar har fått förtroende för de behandlingsmetoder
            som ges av icke legitimerade läkare. Det framkom dessutom att
            hundratals läkare samarbetade med naturläkare. En riksdagsgrupp
            begärde en objektiv utredning av de diskuterade metoderna. Den
            danska läkarföreningen avvisade denna begäran. Naturläkarna fick
            emellertid ett visst stöd även från medicinskt auktoritativt håll.
            En av Danmarks främsta cancerspecialister, professor Jörgen Bichel,
            uttalade att han i vissa situationer hänvisade sina patienter
            till naturläkare: ”Visst finns det charlataner bland naturläkarna,
            men det gör det ju bland de legitimerade läkarna också.” Resultaten
            av den danska proteststormen har blivit att riksdagen med hänsyn
            till folkopinionens krav tillsatt ett utskott (folketingsutvalg)
            med uppgift att bl. a. omarbeta de danska medicinallagarna. Enligt
            de nya förslagen skall det åligga läkaren skyldighet till objektiv
            prövning av naturläkarnas behandlingsmetoder, och det rekommenderas
            för en sådan prövning lämpliga samarbetsformer. Detta kommer också
            att medföra förändrade instruktioner till den danska medicinalstyrelsen.
            I Tyskland har diskussion ägt rum inför problemen med att få gemensamma
            regler för läkemedel inom EEC. Beirat Arzneimittelsicher- heit
            (ett råd för läkemedelssäkerhet) har tillstyrkt att olika läkargrupper
            med speciella metoder får utarbeta egna riktlinjer för prövning
            och
          </p>
          <pb facs="riksdagen-motions-pdf/data/1973/mot_1973__1174/mot_1973__1174-005.pdf"/>
          <fw xml:id="i-GxaKgXUoJAfDPWitqDSxNL">
            Mot. 1973:1174 16
          </fw>
          <p xml:id="i-CctYosCcyfVUZhtmXCdBom">
            standardisering av sina egna metoder. Charles C. Edwards, ordförande
            i USA Food and Drug Administration (FDA) talade i ett föredrag
            den 14 oktober 1971 om receptpliktiga och icke receptpliktiga
            läkemedel. (Det existerar i USA mellan 100 000 och 500 000 icke
            receptpliktiga läkemedel.) Han förutsätter att det utvecklas helt
            skilda metoder för att påvisa verkningsgraden för båda grupperna
            och att en principiell inskränkning av de icke receptpliktiga
            läkemedlen icke skall komma i fråga. Ordföranden i den brittiska
            läkemedelskommissionen Sir D. Dunlop refererade den 11 oktober
            1971 i Medical News Tribune. Han framför att medicinalmyndigheternas
            uppgift måste bestå i att garantera säkerhet och kvalitet i läkemedlen,
            men inte i värdesättning genom jämförelse av verkningsgraden.
            En meningsbildning om läkemedlens verksamhet bör inte ske från
            byråkratisk instans, utan genom vetenskapliga publikatio- ner,
            diskussioner och akademisk undervisning. Om läkemedelsverksam-
            heten dogmatiseras, uppstår faran att läkarnas yrke inskränks
            till att underteckna formulär, som ger patienten rätt att få endast
            de läkemedel, vilka myndigheterna ger sin välsignelse. I en något
            senare intervju varnar Sir Dunlop för den situation som eventuellt
            kan uppstå i framtiden: att en eller två tjänstemän kan diktera
            om ett läkemedel får användas för vissa ändamål — även mot läkarnas
            bedömning. Från en annan synpunkt sett har frågan om ökad användning
            av natursubstanser inom sjukvården fått förnyad aktualitet. Över
            hela världen betraktar man med oro vad Världshälsoorganisatio-
            nen (WHO) betecknat som en ”läkemedelsexplosion”. Konsumtionen
            av syntetiska läkemedel stiger med oroande hastighet. Därmed börjar
            också snabbt skönjas de icke önskvärda konsekvenserna av denna
            läkemedels- explosion — de negativa och ofta förödande biverkningarna.
            I Sverige konsumerar vi t.ex. årligen läkemedel för 1,2 miljarder
            kronor. Sömnmedel och nervlugnande medel äter vi för över 100
            miljoner kronor om året. Vi har i dag ca 2 700 farmaceutiska specialiteter
            registrerade av socialstyrelsen. Bestämmelserna för registrering
            av farmaceutiska specialiteter avses innebära en betryggande garanti
            för konsumenternas hälsa. Så är det dess värre inte. Neurosedynkatastrofen
            t. ex. har visat att konsumtion av legala läkemedel kan få de
            mest förödande konsekvenser. Socialstyrelsens allvarliga maning
            nu till läkarna att minska förskrivningen av sömn- och nervlugnande
            medel är ett tecken på även de svenska myndigheternas oro inför
            utvecklingen. Världen över stiger oron över att vi långsamt håller
            på att förpesta vår miljö och förgöra mänskligheten. Den kemisk-tekniska
            industrin har redan tillfört vår miljö 2—3 miljoner nya syntetiskt
            framställda organisk- kemiska produkter, och varje år tillkommer
            ytterligare 150 000-200 000 nya. De nuvarande och framtida verkningarna
            av dessa nya syntetiska ämnen på vår natur och på människorna
            känner man hittills endast i
          </p>
          <pb facs="riksdagen-motions-pdf/data/1973/mot_1973__1174/mot_1973__1174-006.pdf"/>
          <fw xml:id="i-MKUP4uZPrgyhAHQCJFk6wg">
            Mot. 1973:1174 17
          </fw>
          <p xml:id="i-VMzVnXqELbmM75YxNyU7jh">
            obetydlig utsträckning. Det var inför detta växande hot som regeringarna
            över hela världen sökte kartlägga miljösituationen i sina respektive
            länder till FN:s stora miljökonferens i Sverige sommaren 1972.
          </p>
          <p xml:id="i-NQLKNpEm5suVwruiXjPeZt">
            Situationen inom landet
          </p>
          <p xml:id="i-52W4jqztbi2DVyN8RJdpnN">
            Överallt stiger intresset för miljöfrågor. Människorna anser
            sig ha rätt till frisk luft, rent vatten och oförgiftade livsmedel.
            De tycker sig också ha rätt till läkemedel vilkas kort- och långsiktiga
            verkningar och bieffekter kan överblickas. De naturenliga substanserna
            och metoderna är åtminstone inte aggressiva mot biologiskt liv
            på samma sätt som de kemiska. Vanligen är de en stimulans till
            kroppens egna läkande krafter i stället för den kemiska chockverkan
            som många av läkemedelsindustrins produkter kan åstadkomma. Den
            medicinska skola som blivit så gott som allenarådande i vårt land
            har av lättförklarliga skäl också kommit att prägla socialstyrelsens
            hållning till i vårt land mindre kända läkemetoder. Vi vill hänvisa
            till att svenska läkare i sin utbildning inte får någon kontakt
            med t.ex. de läkemetoder i andra europeiska länder som vi berört
            i det föregående. Det olyckliga har inträffat i vårt land att
            lagstiftningen och utred- ningar i fråga om mediciner gjorts utan
            hänsynstagande till vare sig dessa gruppers önskemål eller de
            läkares synpunkter som velat utvidga sina metoder till att omfatta
            naturläkekonst eller åtminstone användning i ökad utsträckning
            av biologiska preparat som komplement till de syntetiska medicinerna.
            Dessa förhållanden har accentuerats och skärpts genom att de tjänstemän
            som för närvarande handlägger läkemedels- frågorna inom socialstyrelsen
            för närvarande utan undantag företräder den som alltför ensidig
            betecknade hållningen. Vi vill allvarligt ifrågasätta om de med
            denna inställning ens företräder vad Kungl. Maj:t och riksdagen
            har avsett med gällande lagstiftning. Deras hållning och konsumentombudsmannens
            agerande har gjort situationen för de nu avsedda läkemetoderna
            prekär, samtidigt som man kan notera ett ökande intresse för läkekonst
            och läkemedel som baseras på något som kan kallas humanistisk
            människosyn och biologiska läkemetoder. Den svenska sjukvården
            ger på det hela taget för närvarande ett splittrat intryck. Ambitionen
            har utan tvekan varit att uppnå en standard beträffande sjukvården
            som internationellt sett är hög. Stora ekonomiska resurser har
            ställts till förfogande för detta ändamål. Emellertid kan ifrågasättas
            om resurserna utnyttjas på ett sätt som är det effektivaste med
            tanke på sakens natur. Det rör sig här om sjukvård, där mänsklig
            kontakt och omvårdnad är så att säga en av stöttepelarna för det
            goda resultatet. I åtskilliga sammanhang synes den sistnämnda
            aspekten ännu inte ha fått tillräcklig uppmärksamhet eller t.
            o. m, få stå tillbaka för tekniska och administrativa synpunkter.
            I detta sammanhang bör nämnas att den offentliga sjukvården på
            ett
          </p>
          <pb facs="riksdagen-motions-pdf/data/1973/mot_1973__1174/mot_1973__1174-007.pdf"/>
          <fw xml:id="i-KB3GqvhJAuXfwkwfAsjsG9">
            Mot. 1973:1174 18
          </fw>
          <p xml:id="i-HdQfQK4gEcnwEHs51k4cZJ">
            aktivare sätt borde kunna tillgodogöra sig det erfarenhetsmaterial
            i fråga om mänsklig omvårdnad av patienter, som uppnåtts av ideella
            rörelser såsom S:t Lukasstiftelsen, Lewi Pethrus stiftelse, S:t
            Stefansstiftelsen, Broderskapsrörelsen, Ericastiftelsen och Länkrörelsen.
          </p>
          <p xml:id="i-BhndFqLTyinzBNZU4H9a43">
            Allmänna synpunkter
          </p>
          <p xml:id="i-KHNoQUGTHmPxF3giUkggiS">
            Vi har velat påtala de nämnda förhållandena mot bakgrunden av
            de sociala och mänskliga problem som till synes redan gör sig
            gällande inom den svenska sjukvården och som enligt vår mening
            inom en snar framtid kommer att öka i omfattning och då kräva
            lösningar, bl. a. enligt metoder som ännu inte kan anses som konventionella
            i vårt land. Enligt vår uppfattning bör en översyn ske av detta
            område med utgångspunkt i de aspekter som vi framfört i det föregående.
            Som en allmän reaktion mot sjukvårdens rationalisering i vårt
            land förmärkes att ett mycket snabbt ökande antal människor kommit
            att intressera sig för begreppet ”valfri hälsovård”. Möjligheten
            till viss valfrihet bör därför föreligga. Samhället bör således
            främja användandet av gamla beprövade folkmediciner och naturläkemedel.
            Alla goda medel bör alltså utnyttjas — om de har en möjlighet
            att kunna förbättra utsikterna till positiva resultat. Det bör
            dessutom vara en uppenbar demokratisk rättighet att kunna anskaffa
            och använda sådana på långvarig erfarenhet baserade och ofarliga
            naturläkemedel som dokumenterat sin förmåga att kunna läka och
            bota. För den enskilde medborgaren kan det kännas tryggare att
            i vissa sjukdomssituationer få ett ämne som är ofarligt och läkande
            än att vara försöksobjekt för något av de många nya preparat som
            konkurrerar på läkemedelsmarknaden. Naturläkekonsten bör därför
            ges möjlighet att som ett fritt alternativ få fortsätta sin verksamhet
            och även beredas möjlighet till utveckling och meningsfyllt samarbete
            med övrig sjukvård inom landet. I anslutning härtill får det anses
            vara angeläget att s. k. hälsokostbutiker m. fl. får tillhandahålla
            örter, naturenliga preparat samt välodlade och i möjligaste mån
            giftfria födoämnen. Här bör man underlätta för intresserade och
            specialutbildade läkare att göra sin insats, så att eventuellt
            olämpliga varor ej kommer att ingå i sortimenten. Med välvilliga
            och positiva insatser från myndigheternas sida och sakkunnig läkarhjälp
            bör tillförlit- ligheten av varusortimenten i dessa butiker öka
            betydligt och vara till god nytta för allmänna hälsosträvanden.
            Att i den öppna handeln ha tillgång till rena natursubstanser
            och giftfria födoämnen är en trygghets- och frihetsfråga av vital
            betydelse. Med hänvisning till vad vi ovan framfört och i den
            svenska folkhälsans intresse föreslår vi därför att riksdagen
            måtte besluta att hos Kungl. Maj:t hemställa om en förutsättningslös
            utredning rörande 1. vidgade möjligheter att i vårt land tillämpa
            i andra kultur-
          </p>
          <pb facs="riksdagen-motions-pdf/data/1973/mot_1973__1174/mot_1973__1174-008.pdf"/>
          <fw xml:id="i-5m3MSNrfmzi1wtgpNnzUzZ">
            Mot. 1973:1174 19
          </fw>
          <p xml:id="i-JUA84d6gskFzLZabdbYmfB">
            länder etablerade läkemetoder,
          </p>
          <p xml:id="i-BLTJwtEPyBUSX6mHCdkNmt">
            . åtgärder som underlättar för svenska läkare att studera och
            i
          </p>
          <p xml:id="i-M1oykn5ougxMCsqB8dqWVc">
            vårt land praktisera sjukvård enligt de medicinska skolor som
            avses i det föregående,
          </p>
          <p xml:id="i-ZmeQp642godEwNUGjrRX8">
            . möjligheterna att genom positiva åtgärder stödja ambitiöst
          </p>
          <p xml:id="i-Nn439ndKoqLfFmozb8b73b">
            och seriöst utövad hälsofrämjande verksamhet rörande rena natursubstanser
            för kurativt bruk, giftfria födoämnen etc.
          </p>
          <p xml:id="i-MgBhJgyvBZGrQZQk86sz9Y" type="date">
            Stockholm den 26 januari 1973
          </p>
          <div xml:id="i-95o3c6g3xmfZDJ5tbE5yFf" type="signatureBlock">
            <p xml:id="i-UMeTopwSuwshb6ndQLnW7y" who="i-7oBpdKNLc3LYD8YF1233E6" type="signature">
              ANDERS GERNANDT (c)
            </p>
            <p xml:id="i-LhuYNbGjxVv4w8DiaBTVWD" who="i-HZV5H2PBrEbNREbjvh2nWq" type="signature">
              KERSTIN ANÉR (fp)
            </p>
            <p xml:id="i-9obvVUDjMi3TPBn4JW3eWK" who="i-CkprnrTz3hpNREdKrcoiAi" type="signature">
              CARL-WILH
            </p>
            <p xml:id="i-T8MWN93PPKepzhiK8AtEe3" who="unknown" type="signature">
              LOTHIGIUS (m)
            </p>
          </div>
          <p xml:id="i-XHSAmDFnmhP6zZooWBw18J">
            BIRGITTA
          </p>
          <p xml:id="i-V4a6rmmBdmt7pmiRFuST5k">
            HAMBREAUS (c) MARTIN HENMARK (fp)
          </p>
          <p xml:id="i-9MEyUvCLXe8azidgXFfnW3">
            BENGT BÖRJESSON (c)
          </p>
          <p xml:id="i-TTsyMVHriH5Z88GKJSyngh">
            i Falköping
          </p>
          <pb facs="riksdagen-motions-pdf/data/1973/mot_1973__1174/mot_1973__1174-009.pdf"/>
          <p xml:id="i-UybSJ9obp3Q2jYa35sHthX">
            GOTAB 73 32338 Stockholm 1973
          </p>
        </div>
      </div>
    </body>
  </text>
</TEI>
