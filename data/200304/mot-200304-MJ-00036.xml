<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0036/mot_200304_MJ_0036-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ36 pnr: c172
          </p>
          <p>
            Motion till riksdagen 2003/04:MJ36
          </p>
          <p>
            av Jan Andersson m.fl. (c) med anledning av framst. 2003/04:RRS1
          </p>
          <p>
            Riksrevisionens styrelses framställning angående djurskyddstillsynen
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om att kommunernas självstyre måste värnas och
            att de därmed själva skall avgöra taxesättningen för tillsyn.
            2. Riksdagen tillkännager för regeringen som sin mening vad som
            i motionen anförs om att kommunerna skall ges möjlighet att samordna
            sin tillsynsverksamhet med andra kommuner samt att differentiera
            taxorna med hänvisning till exempelvis aktivt miljöarbete.
          </p>
          <p>
            2 Inledning
          </p>
          <p>
            Djurskyddet i Sverige och många andra länder har, med all rätt,
            flitigt debatterats de senaste åren. Självklart ska djur behandlas
            väl och skyddas från lidande. Konsumenter ska kunna känna sig
            trygga med vetskapen om att djur behandlas väl under hela sin
            livstid, från födsel till slakt. Djurskyddet är även viktigt för
            en god livsmedelskvalitet. Att Riksrevisionens styrelse nu har
            överlämnat en framställan till riksdagen angående djurskyddstillsynen
            är gott men vi delar inte styrelsens förslag till åtgärder i alla
            avseenden.
          </p>
          <p>
            3 Behåll djurskyddstillsynen hos kommunerna
          </p>
          <p>
            Centerpartiet har sedan tidigare framfört kritik mot centralisering
            av djurskyddstillsynen i Sverige. Att flytta djurskyddstillsynen
            från kommunerna till den statliga länsstyrelsenivån eller till
            Djurskyddsmyndigheten anser vi skulle vara en försämring som i
            slutändan kommer att drabba djuren. Att det
          </p>
          <pb facs="riksdagen-motions-pdf/data/200304/mot_200304_MJ_0036/mot_200304_MJ_0036-0002.pdf"/>
          <p>
            2003/04:MJ36
          </p>
          <p>
            finns en effektiv central myndighet som samordnar och ger ut
            tydliga föreskrifter är inget hinder utan en förutsättning för
            att kommunerna ska kunna utföra ett bra tillsynsarbete. Att flytta
            ansvaret från kommunerna skulle innebära att samordningen mellan
            den allmänna miljötillsynen och djurskyddstillsynen bryts. Den
            så viktiga lokal- och personkännedomen förloras samtidigt som
            byråkratin och kostnaderna ökar. Centerpartiet har i en motion
            från riksdagsåret 2002/03 yrkat på att vad som ovan anförs om
            att bibehålla djurskyddstillsynen på kommunal nivå men detta har
            ännu inte behandlats av riksdagen, varför vi avstår från att återupprepa
            detta krav.
          </p>
          <p>
            4 Behåll makten över djurskyddstillsynen hos kommunerna
          </p>
          <p>
            Granskningen av kommunernas uttag av tillsynsavgifter visar att
            kommunerna har valt olika modeller för finansiering runt om i
            landet. Till skillnad från Riksrevisionen ser vi i Centerpartiet
            inte detta som något problem, utan snarare som ett bevis på att
            kommunernas självstyre faktiskt ungerar för en gångs skull. Hur
            kommunerna väljer att finansiera sin verksamhet är upp till kommunens
            invånare och förtroendevalda politiker att avgöra. Vi har full
            tilltro till att man på kommunal nivå kan avgöra hur man vill
            prioritera. I en kommun är miljörådgivning till företag gratis,
            i en annan ommun väljer man att subventionera djurskyddstillsynen.
            Självklart kan även vi som riksdagspolitiker ha åsikter och synpunkter
            om detta men vi måste först och främst ha en tilltro till att
            kommunpolitikerna kan göra de rätta prioriteringarna på lokal
            nivå. Ett kommunalt självstyre över taxorna
          </p>
          <p>
            räver dock öppenhet mot företagarna och kommuninvånarna, så att
            man kan jämföra och ställa krav på sina politiker att undvika
            orimligheter. Vad som ovan anförts om att kommunernas självstyre
            måste värnas och att de därmed själva skall avgöra taxesättningen
            för tillsyn bör ges regeringen tillkänna. Ett annat argument mot
            generella tillsynsavgifter är alla de exempel som vi ser runt
            om i landet där kommuner väljer olika lösningar för att optimera
            sin myndighetsuppgift. Ta exempelvis kommunerna Svenljunga och
            Tranemo som har valt att samordna vissa delar av sin tillsynsverksamhet
            för att bli mer effektiva. Med en kommunal makt över tillsynsavgifterna
            kan kommuner också välja att differentiera tillsynsavgifterna
            med anledning av aktivt miljöarbete hos företagen. På samma sätt
            som arbetsmiljöinspektionen premierar systematiskt arbetsmiljöarbete,
            kan kommuner vilja välja att premiera olika typer av miljö- och
            djurskyddsarbete. Det kan också finnas anledning för vissa kommuner
            att samordna djurskydds-, miljö- och byggnadstillsyn på olika
            sätt. Poängen är att lösningarna ska få växa underifrån! Vad som
            ovan anförts om att kommunerna ska ges möjlighet att samordna
            sin tillsynsverksamhet med andra kommuner samt att differentiera
            taxorna med hänvisning till exempelvis aktivt miljöarbete bör
            ges regeringen tillkänna.
          </p>
          <pb facs="riksdagen-motions-pdf/data/200304/mot_200304_MJ_0036/mot_200304_MJ_0036-0003.pdf"/>
          <p>
            5 Behov av stärkt djurskydd
          </p>
          <p>
            Riksrevisionens samlade bedömning efter granskningen av djurskyddstillsynen
            är att det finns ett stort utrymme för förbättringar för att lagens
            intentioner skall följas. Vi vet att djur inte alltid behandlas
            väl och skyddas mot lidande i önskvärd utsträckning. Man påpekar
            vikten av ökat ansvarstagande och en större aktivitet samt ett
            förbättrat samarbete. Centerpartiet har länge kritiserat myndigheternas
            bristande samordning av djurskyddsarbete. Jordbruksverket var
            tidigare regeringens expertmyndighet på det jordbruks- och livsmedelspolitiska
            området. Verket har haft en viktig samordningsfunktion i hela
            livsmedelsproduktionen från jord till bord. Nu är kedjan avklippt
            och den nya Djurskyddsmyndigheten svarar för några av länkarna
            i samhällets insyn i den gröna näringens verksamhet. Trots de
            brister som funnits i Jordbruksverkets djurskyddsarbete ser Centerpartiet
            fördelar och samordningsvinster med att ha behållit även djurskyddsarbetet
            hos Jordbruksverket. De brister med vilka regeringen motiverat
            flytten av frågorna till en ytterligare myndighet, skulle lika
            väl kunnat ha åtgärdats inom Jordbruksverket, förutsatt att tillräckliga
            resurser tilldelats. Vi delar Riksrevisionens styrelses bedömning
            att regeringen bör överväga hur resursbehovet på regional och
            lokal nivå skall tillgodoses samt om uppgifterna eller regelverket
            till någon del behöver omprövas. Inrättandet av den nya Djurskyddsmyndigheten
            medför inte att det lokala djurskyddsarbetet får mer resurser
            eller mindre uppgifter. Vi befarar istället att det på sikt blir
            tvärt om — alltså mer uppgifter utan att de åtföljs av mer resurser.
          </p>
          <p>
            Stockholm den 4 februari 2004
          </p>
          <p>
            Jan Andersson (c)
          </p>
          <p>
            Roger Tiefensee (c) Eskil Erlandsson (c) Margareta Andersson
            (c) Birgitta Carlsson (c) Kenneth Johansson (c) Sofia Larsen (c)
          </p>
          <p>
            Birgitta Sellén (c)
          </p>
          <p>
            2003/04:MJ36
          </p>
        </div>
      </div>
    </body>
  </text>
</TEI>
