<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0712/mot_199900_MJ_0712-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ712 pnr: mp509
          </p>
          <p>
            Motion till riksdagen
          </p>
          <p>
            1999/2000:MJ712 av Barbro Feltzing (mp)
          </p>
          <p>
            Aluminiumburkar
          </p>
          <p>
            Ansvar för återtagande av aluminiumburkar
          </p>
          <p>
            Producentansvar har införts för att minska vårt växande sopberg
            och för att minska spridningen av ämnen, som är skadliga för vår
            miljö. Dessa ämnen skall, där så är möjligt, kunna ingå i ett
            kretslopp med bl.a. återanvändning av material. Generellt ger
            användning av återvunnet material i tillverk- ningsprocesser mindre
            energiåtgång och mindre påverkan på miljön i form av utsläpp.
            Materialåtervinning och återanvändning är de helt överlägsna metoderna,
            framför allt avseende den minskade energiförbrukningen vid återvinning
            jämfört med nyframställning. När det gäller aluminium sparas hela
            95 24 av energiåtgången vid använda återvunnet material för att
            tillverka produkter jämfört med vid användning av jungfrulig råvara.
            Av det följer att en omsmält aluminiumburk bara kräver 5 926 av
            den energimängd, som behövs om man utgår från mineralet bauxit.
            Producentansvaret gäller också återtagande av aluminiumburkar.
            Alumi- niumburkar ingår i ett retursystem, där producenten har
            fått tillbaka pantpengar för att återta burken.
          </p>
          <p>
            Tillplattade och deformerade burkar tas inte emot
          </p>
          <p>
            I dagens läge gäller inte återtagandet om burken har blivit deformerad
            och tillplattad. Returburksautomater tar inte emot deformerade
            burkar, därför att den s.k. EAN-koden, streckkoden, inte går att
            avläsa i automaten. Tillplattade burkar blir liggande ute i naturen,
            där ingen tar vara på dem och de bidrar på så sätt till en förstörd
            miljö, både vad gäller spridning av aluminiumet i naturen och
            risken för att djur ska skadas. Producenter av aluminiumburkar
            måste åläggas att ta tillbaka skadade burkar. Panten för burken
            har ju producenten redan erhållit och även det är ett skäl att
            ta tillbaka burkar.
          </p>
          <p>
            Utländska aluminiumburkar
          </p>
          <p>
            Returburksautomater tar heller inte emot utländska burkar, bl.
            a. på grund av att streckkoden inte passar svenska automater.
            Vissa affärer tar dock nu
          </p>
          <p>
            25
          </p>
          <pb facs="riksdagen-motions-pdf/data/199900/mot_199900_MJ_0712/mot_199900_MJ_0712-0002.pdf"/>
          <p>
            26
          </p>
          <p>
            tillbaka danska burkar. Ett parallellsystem bör därför införas
            för att kunna ta hand om icke svensktillverkade burkar. En tredje
            anledning till att burkar inte tas om hand är att mindre affärer
            inte har råd eller möjlighet att skaffa en returburksautomat.
            För att kunna lämna tillbaka burkar till producenten måste burkarna
            ha blivit räknade i en automat. Kan detta inte ske återtas inte
            heller burkar på grund av att en returburksautomaträkning inte
            har utförts. Även här måste en ändring komma till stånd så att
            även dessa oräknade burkar kommer in i retur- burkssystemet.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att producenter av aluminiumburkar genom pro- ducentansvaret åläggs
            att återta deformerade och skadade alumi- niumburkar, 2. att riksdagen
            som sin mening ger regeringen till känna vad i motionen anförts
            om att ett parallellt returburkssystem upprättas för burkar utan
            svenskt ursprung, 3. att riksdagen som sin mening ger regeringen
            till känna vad i motionen anförts om att producentansvaret även
            skall gälla åter- tagande av burkar, som blivit oräknade på grund
            av att returburks- automat saknas.
          </p>
          <p>
            Stockholm den 27 september 1999
          </p>
          <p>
            Barbro Feltzing (mp)
          </p>
          <p>
            Mot. 1999/2000
          </p>
          <p>
            MJ712
          </p>
          <p>
            26
          </p>
        </div>
      </div>
    </body>
  </text>
</TEI>
