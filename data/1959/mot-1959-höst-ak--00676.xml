<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959_höst_ak__676/mot_1959_höst_ak__676-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 676 år 1959
          </p>
          <p>
            Nr 676
          </p>
          <p>
            Av herr Gustafsson i Skellefteå m. fl., i anledning av Kungl.
            Maj:ts proposition nr 162, med förslag till förordning om allmän
            varuskatt, m. m.
          </p>
          <p>
            Genom Kungl. Maj:ts proposition nr 162 har frågan om budgetpolitikens
            utformning aktualiserats. I särskild motion yrkas från vår sida
            avslag på de i denna proposition framlagda förslagen om införande
            av allmän om- sättningsskatt. I samma motion har vi angivit ett
            alternativt program för budgetpolitikens utformning utan omsättningsskatt.
            I denna motion be- handlas frågan om förbilligande av skolbyggandet
            i syfte att minska sta- tens bidrag härför. I motion till årets
            vårriksdag framhölls från vårt håll det angelägna i att man trots
            de rådande statsfinansiella svårigheterna ändå försöker att i
            så stor utsträckning som möjligt tillgodose behovet av goda skollokaler.
            Om detta skall bli möjligt, framhölls vidare, är det emellertid
            nödvändigt att man genom noggrann planläggning och omsorgsfullt
            utnyttjande av den moderna byggnadsforskningens senaste rön begränsar
            kostnaderna för varje enskilt objekt. I den från vår sida väckta
            motionen citerades därvid bl. a. ett av Stockholms stads skolbyggnadskommitté
            avgivet betänkande, där man framfört motsvarande synpunkter och
            även pekat på konkreta be- sparingsmöjligheter. I motionen pekade
            man också på de möjligheter till besparingar som ett ökat utnyttjande
            av s. k. skolpaviljonger innebär. Motionen utmynnade i förslag
            att riksdagen skulle uttala sig för en ök- ning av investeringsramen
            för skolpaviljonger från av Kungl. Maj:t före- slagna 21 milj.
            kr. till 30 milj. kr. Vidare att statsbidraget fr. o. m. 1 jan.
            1960 skulle beräknas på ett bidragsurderlag av 900 kronor per
            kvadrat- meter nettogolvyta och att den nuvarande anknytningen
            till byggnadskost- nadsindex skulle upphöra. Dessutom föreslogs
            i motionen att Kungl. Maj:t skulle företaga en översyn av statsbidragsbestämmelserna
            i syfte att för budgetåret 1960/61 åstadkomma en besparing i förhållande
            till nu utgående bidrag med 10 milj. kr. Från vårt håll har vii
            en i dag väckt motion avvisat Kungl. Maj:ts förslag att införa
            en allmän omsättningsskatt. I denna motion redovisas de risker
            som är förenade med den föreslagna skattehöjningen. I stället
            har vi pekat på möjligheterna att täcka den uppkomna budgetbristen
            bl. a. genom en begränsning av statens utgifter. När det gäller
            skolhusbyggandet bör det emellertid enligt vår mening
          </p>
          <pb facs="riksdagen-motions-pdf/data/1959/mot_1959_höst_ak__676/mot_1959_höst_ak__676-002.pdf"/>
          <p>
            Motioner i Andra kammaren, nr 676 år 1959 11
          </p>
          <p>
            vara möjligt att åstadkomma en begränsning av byggnadskostnaderna
            och därmed också av statens kostnader härför, utan nedskärningar
            i den pla- nerade byggnadsvolymen. Med de av oss i den tidigare
            nämnda motionen till årets vårriksdag före- slagna ändringarna
            i statsbidragsbestämmelserna skulle det ha varit möj- ligt att
            begränsa statsbidraget för budgetåret 1960/61 med 10 milj. kr.
            i förhållande till anslaget under innevarande budgetår. Förslaget
            blev emellertid avvisat av riksdagsmajoriteten. Sedan dess har
            ytterligare ett antal skolhusbyggen projekterats och beviljats
            statsbidrag enligt hittills gällande bidragsnormer. Det är därför
            inte möjligt att med de av oss då föreslagna åtgärderna nu åstadkomma
            en motsvarande be- gränsning av statsbidraget för budgetåret 1960/61.
            Vi vill därför föreslå att statsbidrag för skolbyggnader för vilka
            ansök- ningar inkommer fr. o. m. 1 januari 1960 beräknas på ett
            grundbelopp av 850 kronor per kvadratmeter nettogolvyta, varvid
            beloppet liksom vi tidi- gare föreslagit ej bör vara anknutet
            till byggnadskostnadsindex. För första hela budgetåret (1960/61)
            blir besparingen genom statsbi- dragets konstruktion ca 10 milj.
            kr. Som departementschefen framhöll i sin proposition till vårriksdagen
            (nr 82) tenderar kommunerna att anpassa sina byggkostnader till
            det en- hetspris som ligger till grund för statens bidragsnormer.
            (Vid statsbidrags- justeringen 1957 anpassades kostnaderna nedåt
            med ca 15 90). Om grundbeloppet per kvadratmeter nettogolvyta
            sänks kan man alltså räkna med att kommunerna vid sina projekteringar
            försöker nedbringa kostnaderna så att de kommer i överensstämmelse
            med det tillämpade en- hetspriset. Genom tillämpning av skolpaviljongsystemet
            och andra ratio- naliseringsåtgärder finns det också reella förutsättningar
            härför. Vi har vid dessa beräkningar också förutsatt att ett större
            investerings- utrymme reserveras för det billigare paviljongbyggandet.
            Ett ökat paviljongbyggande utgör nämligen ett viktigt led i besparings-
            strävandena inom skolbyggnationen. I dag kan man också efter vunna
            er- farenheter fastslå att användningen av skolpaviljonger inte
            endast bör be- gränsas till att åstadkomma ett extra tillskott
            under en toppbelastnings- period för en kommun. Dessa byggnader
            kan också användas för lokaler avsedda för ett mer långvarigt
            bruk. Det är därför enligt vår mening mo- tiverat med en för paviljongbyggandet
            mer gynnsam avvägning av investe- ringsutrymmet för det totala
            skolbyggandet. Vi föreslår sålunda att en om- fördelning av anslaget
            för byggnadsverksamhet m. m. inom skolväsendet företas så att
            anslaget för innevarande budgetår upp till 30 milj. kr. ut- nyttjas
            för byggande av skolpaviljonger. Med hänvisning till det anförda
            föreslår vi, att riksdagen — i samband med behandlingen av de
            ge-
          </p>
          <pb facs="riksdagen-motions-pdf/data/1959/mot_1959_höst_ak__676/mot_1959_höst_ak__676-003.pdf"/>
          <p>
            Motioner i Andra kammaren, nr 676 år 1959
          </p>
          <p>
            nom Kungl. Maj:ts proposition nr 162 aktualiserade bud- getfrågorna
            — måtte i skrivelse till Kungl. Maj:t hem- ställa 1. om sådan
            ändring i Kungl. Maj:ts kungörelse 1957: 318, att bidragsunderlaget
            från den 1 januari 1960 beräk- nas med utgångspunkt i ett grundbelopp
            av 850 kr. per kvadratmeter nettogolvyta, varvid dock grundbeloppet
            om- räknas med hänsyn till dels den förändring av byggnads- kostnaderna
            i allmänhet som inträtt under tiden från den 1 januari 1956 till
            den 1 januari 1959, dels de särskilda olikheter i fråga om byggnadskostnader
            som finns mellan skilda orter, samt 2. att 30 milj. kr. av anslaget
            för innevarande budgetår till Bidrag till byggnadsarbeten m. m.
            inom skolväsendet tages i anspråk för byggande av s. k. skolpaviljonger
            så att ett ökat tillskott av skollokaler kan vinnas inom anslags-
            ramen.
          </p>
          <p>
            Stockholm den 6 november 1959
          </p>
          <p>
            Henning Gustafsson Sven Wedén Sven Gustafson Skellefteå Göteborg
          </p>
        </div>
      </div>
    </body>
  </text>
</TEI>
