<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00050">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__50/mot_1968__fk__50-001.pdf"/>
      <fw xml:id="i-STLT3A4nw79CjNjC3hgmvd">
        Nr 50—58 Motioner i Första kammaren, nr 50 år 1968 1
      </fw>
      <div xml:id="i-HP2gvWRgovLanNUZHsp8dr" type="motHeader">
        <div xml:id="i-Vbz7hQVHidLzBjx4aQ1oh8" type="motTitle"/>
        <div xml:id="i-NNL2fBpC4HhNSQJx7Az9A" type="motSubmissionInfo"/>
      </div>
      <div xml:id="i-Qi4T69MjqhKoumLV1iJqiB" type="motBody">
        <div xml:id="i-AVYPVJV7tN48vvQRSg8aeK">
          <p xml:id="i-2VXQynJFvBSDUXAB9BqXjL">
            Nr 50
          </p>
          <p xml:id="i-8WPcuMPEuXnyFUsojv9UkN" type="titleString">
            Av herr Holmberg m.fl., om åtgärder för att öka trafiksäker-
            heten.
          </p>
          <p xml:id="i-4G8VR2CnWqvst3u3yp9ji8">
            (Lika lydande med motion nr 78 i Andra kammaren)
          </p>
          <p xml:id="i-GUpzzxayZfUnE18CBdH615">
            År efter år kräver trafikdöden på våra vägar ett alltför stort
            antal offer. Från att tidigare ha visat en ständigt ökande tendens
            har emellertid de genom trafikolyckor skadade människornas antal
            sjunkit under de senaste tre åren. Det är rimligt att anta att
            skälet till denna glädjande utveckling till väsentlig del är att
            söka i den trafiksäkerhetsfrämjande insats som ansvariga myndig-
            heter och organisationer gjort under senare tid. Alltjämt är dock
            den totala olyckssiffran otillfredsställande. Behovet av verkningsfulla
            åtgärder på om- rådet är betydande, och härvid har forskningen
            en viktig uppgift såsom leverantör av underlag till beslut om
            sådana åtgärder. Antalet dödade och skadade i trafiken var för
            år 1965 24 931, 1966 22 743, och 1967 beräknas siffran preliminärt
            ligga mellan 21 000 och 21 500. Den största delen av minskningen
            under år 1967 får tillskrivas de åtgärder från polisens sida,
            bl. a. skärpt trafikövervakning, samt den upplysningsverksam-
            het och skolning som allmänheten gavs i samband med omläggningen
            till hö- gertrafik den 3 september. Det kan inte råda några tvivel
            om att högertrafi- ken hittills sparat många människoliv och förbättrat
            statistiken över antalet skadade i trafiken. Det finns i detta
            sammanhang anledning att med till- fredsställelse notera inrättandet
            av statens trafiksäkerhetsverk, som i sin verksamhet bl. a. skall
            medverka till en successivt höjd trafiksäkerhet genom en brett
            upplagd fortlöpande trafiksäkerhetsinformation. Den aktuella statistiken
            visar — trots de noterade förbättringarna — hur allvarlig och
            angelägen hela frågan om trafiksäkerheten i dag har blivit, desto
            allvarligare som bilparkens storlek växer. Under endast de senaste
            åtta åren har antalet personbilar fördubblats, och den senast
            tillgängliga prognosen visar att vi år 1975 kommer att ha omkring
            tre miljoner person- bilar, vilket är i det närmaste en fördubbling
            i jämförelse med dagens antal. Tack vare en rad åtgärder som har
            vidtagits för att åstadkomma ökad trafik- säkerhet har olycksfallens
            antal inte ökat i samma takt som trafikutveck- lingen. Hade sådana
            motåtgärder inte vidtagits skulle läget varit ännu mer katastrofalt.
            Säkerheten på våra vägar och gator är dock alltjämt otillfredsställande.
            Med den fortsatta stegringen av antalet motorfordon kan säkerheten
            på vägarna bli än sämre om vi inte intensifierar trafiksäkerhetsarbetet.
            Vägar-
          </p>
          <p xml:id="i-M7ZouEyTuDqAM3qCZijeDh">
            1 Bihang till riksdagens protokoll 1968. 3 saml. Nr 50—58
          </p>
          <pb facs="riksdagen-motions-pdf/data/1968/mot_1968__fk__50/mot_1968__fk__50-002.pdf"/>
          <fw xml:id="i-RQqH3psmjJUKezcVmSZYph">
            2 Motioner i Första kammaren, nr 50 år 1968
          </fw>
          <p xml:id="i-LkH9XSZyN1sNT9YhP52BV1">
            nas kondition har också stor betydelse. Eftersläpningen i utbyggnaden
            av vårt vägbestånd i jämförelse med vägplanen — vilken är betydande
            om man tar hänsyn till vägkostnadsindex — inger bekymmer även
            då det gäller trafiksäkerheten. Av de utländska undersökningar
            som gjorts framgår med önskvärd tydlighet vilken stor roll goda
            vägar spelar för säkerheten. Utom den humanitära aspekten har
            problemet också en nationalekono- misk sida. Samhällets kostnader
            för trafikolyckorna 1967 kan beräknas uppgå till ca 2 000 miljoner
            kronor. Ökad trafiksäkerhet leder till en sänk- ning av dessa
            kostnader. Trafiksäkerhetsarbetets rationella omfattning kan inte
            direkt beräknas. En rimlig målsättning synes vara att reducera
            skadekostnaderna med 10 procent d.v.s. med 200 miljoner kronor.
            En jämförelse med industrins rationaliseringsverksamhet visar
            att minst 10 procent av den som möjlig bedömda besparingen bör
            anslås åt s.k. förutsättningsaktiviteter, d.v.s. studium av sambandet
            mellan orsak och olycksfall, inventering och klassi- ficering
            av orsaker, studium av åtgärder, försöksverksamhet i liten skala,
            projektering av åtgärder och värdering av dess resultat och kostnader.
            10 procent av 200 miljoner kronor är 20 miljoner, vilket knappast
            kan anses vara en för hög summa att anslå till trafiksäkerhetsfrämjande
            åtgärder. Om antalet olyckor kunde skäras ner med 10 procent skulle
            det främst innebära att en mängd människor, däribland ett stort
            antal barn och ung- domar, kunde räddas till liv och hälsa men
            också att en besparing av sam- hällets resurser kunde ske. Det
            defaitistiska resonemang som ibland föres och som går ut på att
            dessa uppoffringar är det oundvikliga pris vi får betala för standardutvecklingen
            kan under inga förhållanden accepteras. En mängd åtgärder kan
            vidtagas för att förbättra trafiksäkerheten. Men för att detta
            effektivt skall kunna ske fordras ett tillräckligt omfattande
            och tillförlitligt grundmaterial. Insamling och bearbetning av
            sådana uppgifter som belyser vägtrafikolyckornas innebörd för
            olika trafikantgrupper sker i dag kontinuerligt, men inte i den
            utsträckning som kan anses önskvärd. För att med någorlunda säkerhet
            kunna bedöma de faktorer som påverkar trafiksäkerheten är resurser
            på forskningens område av avgörande betydelse. I sina anslagsäskanden
            för budgetåret 1968/69 har statens trafiksäkerhets- råd angivit
            att rådet under innevarande budgetår har tvingats tillgripa en
            långt gående prioritering av forskningsprojekt och avstå från
            ett flertal värdefulla undersökningar. För att kunna fortsätta
            och bygga ut sin verk- samhet begärdes totalt 3 617 000 kronor
            — en ökning med 1436 000 kronor — vilket belopp enligt rådet svarar
            mot minimikraven för en fortsatt effek- tiv trafiksäkerhetsforskning.
            I årets statsverksproposition har beklagligt nog departementschefen
            skurit ned det begärda anslaget till 2508 000 kronor. Därmed torde
            också statens trafiksäkerhetsråd tvingas fortsätta med den långt
            gående prioriteringen och skjuta flera värdefulla undersökningar
            på framtiden.
          </p>
          <pb facs="riksdagen-motions-pdf/data/1968/mot_1968__fk__50/mot_1968__fk__50-003.pdf"/>
          <fw xml:id="i-EUxu9m1piUFSFrY4VWkw5S">
            Motioner i Första kammaren, nr 50 år 1968 3
          </fw>
          <p xml:id="i-JeNEeSpt3tG3dHBR39CSnm">
            Trafikolyckornas innebörd kan för närvarande bäst belysas genom
            beräk- ningar över vad de kostar samhället i form av skadade och
            dödade. Person- skadornas fördelning på olyckstyper och tidsperioder,
            åldrar och trafikant- typer kan också ge vägledning för planering
            av forskning och åtgärder i avvaktan på de mer detaljerade resultat
            som ovan antytts. Den senast gjorda, mer omfattande sammanställningen
            av personskade- olyckor i trafiken bygger på statistiska centralbyråns
            material från 1965. Den har utförts av statens trafiksäkerhetsråd.
            Rapporten ger en intressant bild av olika trafikantgruppers andel
            i olycks- statistiken, när olyckorna inträffar och hur de sker.
            Antalet skadade bilförare (inkl. dödade) 1965 uppgick i genomsnitt
            till 22 personer om dagen. Mer än hälften av dessa skadades inom
            tättbebyggt område, vilket jävar den utbredda föreställningen
            att risken för skador vid låg hastighet är obetydlig. Halva antalet
            skadade var under 30 år och mer än en tredjedel under 24 år. Det
            betyder att de sex lägsta körkortsårsklas- serna svarar för en
            mycket väsentlig del av det totala antalet skadade. Bilpassagerarna
            svarar för liknande siffror, men på grund av att ålders- gränsen
            18 år för körkort inte här är aktuell är förskjutningen mot de
            yngre åldrarna än mer markant. Mer än hälften av de skadade bilpassagerarna
            var under 24 år. Totalt skadades 2 437 mopedförare eller i genomsnitt
            7 personer om dagen. Mer än hälften skadades inom tättbebyggt
            område. Angående åldersfördel- ningen är att märka att åldersgrupperna
            15—17-åringar ensamma svarade för mer än en tredjedel av samtliga
            olyckor. Det betyder också att antalet skadade mopedförare i dessa
            åldrar var fem gånger så högt som i närmast efterföljande åldersgrupp
            (18—24 år). Det torde emellertid inte råda något tvivel om att
            denna fördelning till en del måste bero på att ungdomarna senare
            i stor utsträckning övergår till andra trafikantkategorier. Att
            observera är att vi beträffande mopedisterna inte kräver utbildning
            eller har någon kontroll av kunskaper och färdigheter motsvarande
            körkorts- proven för bilförare. Möjligheterna att påverka denna
            kategori i säkerhets- främjande riktning inskränker sig därför
            i huvudsak till skolans trafikunder- visning och den allmänna
            trafikpropagandan. En skadeförebyggande åtgärd är propagandan
            för användande av störthjälm, som snarast bör igångsättas eftersom
            normerna för störthjälmars konstruktion nu har blivit utarbetade.
            Det förhållandet att man i grundskolan i stort sett endast har
            en årsklass över femton år ger en god möjlighet att mäta effekten
            av undervisning och propaganda i trafiksäkerhet. Förutsättningen
            härför är att uppföljningen under flera år ordnas så, att resultaten
            kan föreligga snabbare än via den officiella statistiken. Man
            skulle då kunna från ett år till ett annat bedöma effekten av
            propagandakampanjer, riktade till denna speciella kategori och
            åldersgrupp. Det faktum att debutantåldern för mopedisterna har
            ett så stort antal
          </p>
          <pb facs="riksdagen-motions-pdf/data/1968/mot_1968__fk__50/mot_1968__fk__50-004.pdf"/>
          <fw xml:id="i-Gxnh11kcSK2RpF9msA22gK">
            4 Motioner i Första kammaren, nr 50 år 1968
          </fw>
          <p xml:id="i-RAusMrBpxWwLVr4ALA4R86">
            skadade, jämfört med cyklister och fotgängare, gör det angeläget
            att få klar- lagt om detta förhållande beror på att mopeden är
            det första motorfordon man får köra och i så fall om det är större
            svårigheter att säkert manövrera detta fordon än till exempel
            en cykel, om enbart hastigheten betingar det höga antalet skadade
            eller om de unga mopedförarna oftare än andra trafi- kantgrupper
            befinner sig ute i trafiken. Det skulle vara av stort intresse
            att i första hand undersöka vad en intensifierad propaganda här
            kunde uträtta. Bland cyklister ligger ett mycket stort antal skadade
            inom årsklasserna mellan 5 och 14 år, alltså huvudsakligen skolbarn
            under mopedåldern. Åld- rarna mellan 15 och 44 år har ett relativt
            lågt antal skadade, medan antalet återigen stiger för åldersklasserna
            däröver. Fotgängarna uppvisar också ett mycket stort antal skadade
            inom årsklas- serna upp till 14 år, alltså för förskolebarn och
            barn på skolans låg- och mellanstadier. Årsklassen mellan 15 och
            17 år uppvisar det minsta antalet skadade, och siffrorna stiger
            därefter oavbrutet för att nästan vara lika höga i den äldsta
            som i den yngsta årsklassen. I samtliga trafikantkategorier uppvisar
            några få låga åldersgrupper ett mycket stort antal skadade, och
            det finns anledning antaga att dessa ålders- grupper representerar
            debutantåldrarna för respektive trafikantkategori. Vi- dare kan
            man antaga att det för bilpassagerarna är så, att dessa är passa-
            gerare till förare av i stort sett samma åldersgrupp. För övriga
            trafikanter kan man, förutom debutanttoppen, se en något ökande
            tendens mot de högre åldersgrupperna. Om hänsyn tas till årsklassernas
            minskning med stigande ålder blir denna tendens givetvis mer uttalad.
            Det är också konstaterat att skadornas svårhetsgrad stiger med
            stigande ålder. Det faktum att de yngre åldersgrupperna kvantitativt
            utgör det domine- rande problemet ur personskadesynpunkt inbjuder
            till frågan huruvida denna fördelning betingas av att dessa åldersgrupper
            har en större risk- exposition, d.v.s. förekommer oftare i trafiken
            än övriga åldersgrupper. För att belysa denna frågeställning fordras
            tillgång till ytterligare uppgifter som i dag är mycket svåra
            att få fram. Under 1966—1967 har emellertid i samband med den
            verksamhet som bedrivits vid statens trafiksäkerhetsråds arbetsgrupp
            TRAG vid flera till- fällen konstaterats att frekvensen unga bilförare
            som deltagit i trafikolyckor är mycket hög. Denna iakttagelse
            har bekräftats bl. a. vid en bearbetning av statistiska centralbyråns
            hålkortsmaterial, som visat att 25 procent av de vid trafikolyckor
            skadade bilförarna är yngre än 22 år. En tidigare under- sökning
            i Tyskland 1957—1959, som också behandlar förarnas förekomst i
            trafiken (årlig körsträcka) och erfarenhet (sammanlagd körsträcka)
            och som dessutom innehåller försök att bestämma den fysiska och
            psykiska kapa- citeten på ett relativt begränsat antal försökspersoner,
            ger vid handen att bilförare upp till 25 års ålder har en relativt
            lägre trafikanpassning än äldre, att den bästa anpassningen har
            grupperna mellan 25 och 55 år, varefter
          </p>
          <pb facs="riksdagen-motions-pdf/data/1968/mot_1968__fk__50/mot_1968__fk__50-005.pdf"/>
          <fw xml:id="i-k8FfBaAYiJokkv6UEeu63">
            Motioner i Första kammaren, nr 50 år 1968 5
          </fw>
          <p xml:id="i-7yrws5rfe3epteeoduPztu">
            anpassningen åter sjunker. Största risken för olycksfall har
            alltså grupperna under 25 år och över 55 år. Ett mycket omfattande
            material från trafiken på amerikanska highways har den amerikanske
            vetenskapsmannen Solomon lagt fram 1964. Resultaten av undersökningarna
            överensstämmer i stort med de ovan nämnda. Det är också av utomordentligt
            intresse att studera när skadorna uppkom- mer och vid vilka situationer
            de inträffar för olika åldersgrupper. Vad gäl- ler personbilsförarna
            visar de under vardagarna en i stort sett jämn fördel- ning över
            olika åldersgrupper med undantag för ett något större antal unga
            förare på onsdagskvällarna. Men framför allt domineras olyckstalen
            av åld- rarna mellan 18 och 25 år under natten mellan lördag och
            söndag. Övriga trafikantgrupper — mopedister, cyklister, fotgängare
            — skadas vanligen under dagtid utan någon anmärkningsvärd fördelning
            över veckans olika dagar. Hur uppstår då skadorna? En jämförelse
            mellan singelolyckor, kollisions- olyckor och övriga olyckor inom
            ej tättbebyggt område visar: att singelolyckorna (d.v.s. alla
            olyckor där endast ett motorfordon och ingen annan trafikantkategori,
            således inte heller fotgängare eller djur, varit delaktiga) som
            inträffar under lördag—söndagsdygnen domineras av 18—20- åringarna
            med ett särskilt högt antal under lördagskvällen och söndags-
            morgonen. Övriga veckodagar visar en jämnare fördelning på de
            olika åldersgrup- perna, nämligen att samma tendens kan utläsas
            för olyckstypen kollision mellan fordon; men här är skillnaden
            mellan de yngre och de äldre skadade betydligt mind- re. Olycksfrekvensen
            stiger till det dubbla under lördag och söndag i jäm- förelse
            med övriga veckodagar, samt att gruppen övriga olyckor endast
            omfattar ett fåtal skadade inom varje årsklass utan några mer
            påtagliga anhopningar. Samma tendenser som före- ligger för singelolyckorna
            och kollisionsolyckorna kan visserligen iakttas, men materialet
            är för litet för säkra slutsatser. Det är bekant från flera undersökningar
            att singelolyckorna är den van- ligaste olyckstypen i vårt land.
            Det förefaller sannolikt att singelolyckorna, där problemet för
            föraren endast består i att hålla fordonet kvar på vägen oberoende
            av all annan trafik, skulle vara den olyckstyp där bristande erfa-
            renhet och därmed större tendens till bristande hastighetsanpassning
            främst skulle komma till uttryck. Att denna olyckstyp relativt
            sett oftare skulle in- träffa vid låg trafikintensitet och då
            främst under sådana tider på dygnet då åldersfördelningen bland
            trafikanterna är förskjuten mot de yngre åldrarna är rimligt.
            1965 års siffror talar för att så är förhållandet. Det visar sålunda
            att singelolyckorna svarar för ett mycket stort antal skadade
            unga förare och passagerare i personbilar. Olyckstyperna kollision
            mellan fordon och övriga olyckor visar också det
          </p>
          <pb facs="riksdagen-motions-pdf/data/1968/mot_1968__fk__50/mot_1968__fk__50-006.pdf"/>
          <fw xml:id="i-37LUSoPnCnfUANMNmcN7bE">
            6 Motioner i Första kammaren, nr 50 år 1968
          </fw>
          <p xml:id="i-X8CiqeMgp2Bziby4tu3kEL">
            relativt största antalet skadade inom årsklasserna med de yngsta
            förarna. Dessa olyckstyper förekommer oftare under dagtid, vilket
            är naturligt med hänsyn till deras samband med en högre trafikintensitet.
            Som man kan vänta drabbar skadorna här i större utsträckning än
            då det gäller singel- olyckorna de äldre årsklasserna, relativt
            sett. Eftersom flertalet personer uppträder i olika trafikantkategorier
            under olika skeden i livet innebär det för den som under förskoleåldern
            debuterar som fotgängare, under skolåren som cyklist, vid 15 år
            får moped och vid 18 tar körkort för bil att han ända upp till
            25 års ålder befinner sig inom de grupper som har det största
            antalet skadade inom respektive årsklass. De oskyddade trafikantgruppernas
            med åldern stigande antal skadade inne- bär också att samma person,
            om han slutar att köra bil i 55—60-årsåldern, återbördas till
            de trafikantgrupper som där har högsta antalet skador. Detta förhållande
            ger anledning att ställa frågan om inte människans för- måga att
            anpassa sig till trafikens krav är alltför begränsad för att man
            skall kunna hoppas på att med enstaka punktinsatser nå en rimlig
            säkerhet i trafiken. Det är angeläget att människans kapacitet
            som trafikant görs till föremål för en brett upplagd forskningsinsats.
            Det är härvid nödvändigt, för insamling och bearbetning av grundmaterialet,
            planering och utförande av undersökningar och experiment och för
            kontroll av effekten av olika vid- tagna åtgärder, att samordning
            av åtgärder inom alla trafiksäkerhetsforsk- ningens fält sker
            genom gemensam planering av arbetet och redovisning av resultaten.
            En långtidsplan för åren 1967/68—1972/73 har utarbetats inom statens
            trafiksäkerhetsråd. Det är angeläget att rådet ostört får utveckla
            sin verk- samhet i enlighet med denna och att justeringar får
            göras om dagens trafik- situation skulle förändras på ett oväntat
            sätt. En väsentlig målsättning för vårt land bör vara att få till
            stånd en omfatt- ning på trafiksäkerhetsarbetet som gör det möjligt
            att insiktsfullt utnyttja utländska erfarenheter. Härtill fordras
            att det finns åtminstone en mindre forskningsgrupp inom varje
            delfält av trafiksäkerhetsområdet. För att under- lätta utbytet
            av rapporter med utländska institutioner är det önskvärt att det
            inom några delfält förekommer undersökningar av mycket hög klass.
            I Sverige bedrives forskningen i dag med tämligen begränsade resurser
            men har i sin tjänst en kunnig och kvalitativt sett högstående
            personal. Det är därför mycket angeläget att tillräckliga resurser
            ställs till förfogande för att man effektivt skall kunna utnyttja
            de personella tillgångarna. De praktiska åtgärder som denna forskning
            hittills lett fram till är bl. a. hastighetsbegränsningarna och
            försök med intensifierad trafikövervakning. För att tillgodose
            kravet på trafiksäkerhet vid stadsplanering har trafiksäker- hetsrådet
            också undersökt trafikolyckornas samband med planeringen av bebyggelse
            och trafikleder och dessutom ett speciellt studium av gångtrafi-
            kens säkerhetsproblem. Dessa studier, som tagit flera år i anspråk,
            har un-
          </p>
          <pb facs="riksdagen-motions-pdf/data/1968/mot_1968__fk__50/mot_1968__fk__50-007.pdf"/>
          <fw xml:id="i-L91rZ8uPzjUefrbL2ftMdQ">
            Motioner i Första kammaren, nr 50 år 1968 7
          </fw>
          <p xml:id="i-59qirsVDVPpAvVfmFtSZrv">
            der trafiksäkerhetsrådets överinseende utförts i Göteborg vid
            institutionen för stadsbyggnad inom Chalmers tekniska högskola.
            Betydelsefulla resultat har presenterats under 1967, och det är
            rådets mening att forskningsverk- samheten inom ämnesområdet trafiksäkerhet/samhällsplanering
            skall fort- sätta under 1968. De tillfälliga hastighetsbegränsningar
            som förekommit de senaste åren har bidragit till en klar minskning
            i antalet inträffade olyckor. Flera stora under- sökningar gjorda
            av statens trafiksäkerhetsråds arbetsgrupp TRAG ger be- lägg för
            detta. Vid hastighetsbegränsade helgperioder sjunker det totala
            antalet olyckor påtagligt i jämförelse med angränsande fartfria
            perioder. Denna tendens synes vara mer uttalad på länsvägar och
            mindre vägar än på riksvägar, även om den också där är tydlig.
            När det gäller enbart personskadeolyckor och framför allt svåra
            sådana visar hastighetsbegränsningen emellertid den största effekten
            på riksvägarna. Den olyckstyp som mest markant påverkas av hastighetsbegränsningar
            synes vara avsvängningsolyckorna, men även singelolyckorna reduceras
            kraftigt. För att eliminera effekten av den olika trafiksammansättning
            som kan antas råda under hastighetsbegränsade helgperioder och
            angränsande fart- fria perioder har man också jämfört helgperioderna
            med samma perioder under tidigare år dessa varit fartfria. En
            sådan jämförelse förstärker intryc- ket av hastighetsbegränsningarnas
            positiva effekt. Från och med julen 1960 till och med den 31 december
            1967 har tillfällig hastighetsbegränsning rått under 747 dagar.
            Med stöd av den ingående sta- tistik som föreligger har man. bedömt
            att över 300 människor undgått trafik- döden. Siffrorna blir ännu
            mycket högre vad gäller genom trafikskador invalidiserade människor.
            Ett människoliv kan visserligen inte värderas i pengar, men varje
            minskning av såväl personella som materiella trafikskador har
            stor samhällsekonomisk betydelse. Ett brett upplagt försök med
            förstärkt trafikövervakning företogs under augusti och september
            1965 på delar av europavägarna 3 och 18. Resultatet av denna gav
            en påtaglig reducering av antalet olyckor. Vad gäller samtliga
            olyckor där personer kommit till skada (inkl. förolyckats) nedbringades
            dessa till endast en tredjedel av det antal man haft att räkna
            med. Vid be- dömningen måste emellertid särskild hänsyn tas till
            att vissa okontroller- bara tillfälligheter kan ha haft ett visst
            inflytande, eftersom olyckstalen är låga. Undersökningen synes
            dock bekräfta vad man vid liknande undersök- ningar i andra länder
            erfarit, nämligen att en intensifierad trafikövervak- ning har
            en mycket gynnsam effekt på olycksutvecklingen. I särskild motion
            föreslår vi förstärkning av polisens trafikövervakningsverksamhet.
            De åtgärder i trafiksäkerhetsfrämjande syfte som här redovisats
            och som
          </p>
          <pb facs="riksdagen-motions-pdf/data/1968/mot_1968__fk__50/mot_1968__fk__50-008.pdf"/>
          <fw xml:id="i-NX9FDDbkUiy14KzTDhonfs">
            8 Motioner i Första kammaren, nr 50 år 1968
          </fw>
          <p xml:id="i-3kTEEhzduXNWrMiKNJTupW">
            grundar sig på de senaste årens forskningsresultat visar hur
            utomordentligt angeläget det är — inte bara av humanitära skäl,
            utan också av ekonomiska — att trafiksäkerhetsforskningen successivt
            byggs ut. Tillfällig hastighetsbe- gränsning och förstärkt trafikövervakning
            har visat sig effektiva i kampen mot trafikdöden. Det är inte
            uteslutet att andra åtgärder som i dag inte prö- vats eller ens
            är under diskussion kan ha liknande effekt. Det finns ingen anledning
            att med resignation se på de alltför höga olyckssiffrorna. Men
            enstaka punktinsatser eller på måfå insatta åtgärder har inte
            den långt- gående effekt som är nödvändig. För att trafiksäkerheten
            skall förbättras i nämnvärd grad måste stora krav ställas i fråga
            om insamling av material från alla de fält som berörs, bearbetning,
            information och snabba åtgärder — större krav än som i dag kan
            uppfyllas. Enligt vår uppfattning har trafik- forskningen, trots
            att betydelsefulla insatser redan gjorts, ännu inte de resur-
            ser som krävs för att i alla led effektivt kunna arbeta. Det moderna
            samhäl- let får inte förlora greppet över den explosionsartade
            trafikutvecklingen på våra vägar. Samhället får inte stillatigande
            betala vad denna utveckling kostar i antalet döda och skadade
            människor. Större insatser måste göras för att förhindra uppkomsten
            av trafikolyckor. Det måste vara uppenbart för envar att preventiva
            åtgärder här är en mycket god investering. Sett mot det ovan anförda
            anser vi att en rad åtgärder måste genomföras för att tillgodose
            kravet på en förbättrad trafiksäkerhet. Nedan har vi sam- manfattat
            vissa förslag som bör bli föremål för trafiksäkerhetsrådets och
            trafiksäkerhetsverkets överväganden. 1. En väsentligt ökad insats
            av forskning erfordras för att klarlägga tra- fikolyckornas uppkomst,
            förlopp och betydelse för den enskilde och samhäl- let. Härigenom
            bör man erhålla det underlag som behövs för att påvisa och angelägenhetsgradera
            de åtgärder som kan komma i fråga för att befrämja trafiksäkerheten.
            Denna forskningsinsats bör ha formen av dels permanent organiserade
            arbetsgrupper för en kontinuerlig uppföljning av trafikens om-
            fattning och sammansättning under olika förhållanden och de olika
            trafi- kantgruppernas belastning av personskadeolyckor, vilket
            förutsätter inrättan- de av centralt register för körkort och
            fordon, dels institutionell forskning beträffande fysiologiska,
            psykologiska och pedagogiska problemställningar i trafiken. Detta
            förutsätter bl. a. tillgång till en avancerad körsimulator och
            experimentbanor. 2. En effektiviserad undervisning och träning
            av körkortsaspiranter på basis av aktuella forskningsrön med huvudvikten
            lagd på att med olika me- del söka minska personskadeolyckorna
            vid landsvägskörning och i mörker. I körkortsutbildningen bör
            vidare ingå undervisning i omhändertagande av skadade personer.
            Problemet om de nyblivna förarnas olycksbenägenhet bör ytterligare
            studeras. 3. En utökad och effektiviserad övervakning från polisens
            sida som tar hänsyn till olyckornas fördelning på trafikantgrupper
            och tidsperioder och
          </p>
          <pb facs="riksdagen-motions-pdf/data/1968/mot_1968__fk__50/mot_1968__fk__50-009.pdf"/>
          <fw xml:id="i-DFjTmTNqUWvzZichFVCfwi">
            Motioner i Första kammaren, nr 50 år 1968 9
          </fw>
          <p xml:id="i-KwQKMjAs87Yq8xdRxXk4Wd">
            med främsta uppgift att upplysa, varna och tillrättavisa trafikanterna.
            I detta sammanhang bör särskild uppmärksamhet ägnas åt sådan övervakning
            som förhindrar vårdslösa och för trafikanterna farliga omkörningar.
            Helikopter- övervakningen har visat sig ha en stor effekt i detta
            övervakningsarbete. 4. Undersökning i syfte att klarlägga minskningen
            i antalet inträffade olyckor vid förstärkt trafikövervakning.
            Man bör då även beakta de ökade personalresurser som denna förstärkta
            övervakning kräver. Härigenom torde man kunna göra en lämplig
            avvägning av vilka trafikövervaknings- insatser som ger bäst uttryck
            för både den enskilde och samhället. 5. En effektivare trafikfostran
            av barn i alla åldrar bör åstadkommas. Redan i förskolan bör målsättningen
            vara att hos barnen skapa en allmänt försiktig attityd i trafiksammanhang.
            Siktet bör också vara inställt på att ge fortlöpande information
            till föräldrar, lärare och Övriga som frivilligt engagerar sig
            i trafiksäkerhetsarbetet. 6. Vägarnas beskaffenhet hör till de
            mest betydelsefulla faktorerna för trafiksäkerheten. En väsentligt
            ökad satsning av vägbyggande och underhåll av vägar är ett oavvisligt
            krav om en ökad trafiksäkerhet skall kunna upp- nås. De åtgärder
            som vidtages från myndigheternas sida för att förbättra siktförhållandena
            på våra vägar bör dessutom intensifieras. Med stöd av vad ovan
            anförts hemställes, att riksdagen i skrivelse till Kungl. Maj:t
            måtte dels uttala nödvändigheten av ökade insatser för att förbättra
            trafik- säkerheten i enlighet med de riktlinjer som angivits i
            motio- nen, dels ock överlämna motionen till statens trafiksäker-
            hetsverk och statens trafiksäkerhetsråd med anmodan för dessa
            att i sitt arbete beakta vad i motionen framförts.
          </p>
          <p xml:id="i-V2AFf89Pz7ZF9Dj86DcYS1" type="date">
            Stockholm den 16 januari 1968
          </p>
          <div xml:id="i-N1XRSooJFjXp1FiojyE8sV" type="signatureBlock">
            <list xml:id="i-SL6c9C7vciEJJDEw97jtoW">
              <item xml:id="i-JcQr1n7YMXbNc72uo3K22G" who="i-MTA6YhhXtmnmGGwd2tXXRL" type="signature">
                Yngve Holmberg (h)
              </item>
              <item xml:id="i-LS2S8RvoJMqj5bXyCScZdT" who="i-KT2UA8hC1LWZ3pQJRawYHv" type="signature">
                Carl Eskilsson (h)
              </item>
              <item xml:id="i-4xx7XhxhpykfALWJrdSLyc" who="i-VJEkk4hYQan6syE9gekBfS" type="signature">
                Rolf Kaijser (h)
              </item>
              <item xml:id="i-ETttJNLufm3WDn8z7gWJtX" who="i-XdricRvZKp8jwbwrxEgcha" type="signature">
                Allan Hernelius (h)
              </item>
              <item xml:id="i-SqeMAETMKHs5xD55GiWVzx" who="i-GFTRsNqinZi5u1Qbi8pmh8" type="signature">
                N. Yngve Nilsson (h)
              </item>
              <item xml:id="i-FW5LSs1XKMWYjur1KckBha" who="unknown" type="signature">
                Gösta Jacobsson (h)
              </item>
            </list>
          </div>
          <p xml:id="i-12QS2mehRrp3U8rnwRu2BH">
            Ragnar Sveningsson (h) G. Ivar Virgin (h)
          </p>
        </div>
      </div>
    </body>
  </text>
</TEI>
