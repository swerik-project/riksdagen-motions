<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00224">
  <teiHeader>
    <fileDesc>
      <titleStmt>
        <title>Reformering av banker och införande av euro i Sverige</title>
        <author corresp="i-Ev6Dx3pWj2WT32VGQpabaz i-Q1WPoNtt1578KMfEZ5TLkK">av Finn Bengtsson och Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformering av banker och införande av euro i Sverige</title>
          <idno type="rdwebb">GY02Fi224</idno>
          <rs type="number">Fi224</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi224/text</ref>
          <ref type="dokument_url_html">http://data.riksdagen.se/dokument/GY02Fi224</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi224</ref>
          <ref type="doc">http://data.riksdagen.se/fil/0861F9D4-B803-4A83-A955-C080233CD700</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HhPPcDjjpUt696rZHHNbxV" type="signed"/>
        <correspContext corresp="i-HhPPcDjjpUt696rZHHNbxV">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-Ls6ziDjEREY72LKmZ85uzf" type="numbering">
          <date when="2010-10-28"/>
        </correspAction>
        <correspAction xml:id="i-EDjvYrMnYtSyZ9iwpF9DTj" type="submission">
          <date when="2010-10-26"/>
        </correspAction>
        <correspAction xml:id="i-A5zTKgSr6WHksmp1Zkuuim" type="transfer">
          <date when="2010-10-26"/>
        </correspAction>
        <correspAction xml:id="i-CjeiLQKAeNtFoYaEdNWsGd" type="assigned"/>
        <correspContext corresp="i-CjeiLQKAeNtFoYaEdNWsGd">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6jNpXUeLEJFGyGtH3aLmBx">
            Förslag till riksdagsbeslut
          </head>
          <list style="ol">
            <item xml:id="i-JteeCgxwnaVGCh3XyT3ytS">
              Riksdagen tillkännager för regeringen som sin mening vad som
              anförs i motionen om att reformera svenskt bankväsen.
            </item>
            <item xml:id="i-JZQpm6fKDHWxw5VykwCypR">
              Riksdagen tillkännager för regeringen som sin mening vad som
              anförs i motionen om att åter söka svenska folkets mandat för
              att gå med i eurosamarbetet och införa euro som svensk valuta.
            </item>
          </list>
        </div>
        <div type="motContent">
          <head xml:id="i-PMvKoQTyH2pPZTSVV4Fjo5" type="h1">
            Motivering
          </head>
          <p xml:id="i-Ev5XjsFieaKPhTMg2E97t9">
            Så här i tider av finanskris och lågkonjunktur ställs den globala,
            nationella men även den egna privata ekonomin på sin spets. Företag
            och banker är mindre benägna att ta risker och medborgarna ökar
            sitt sparande och minskar konsumtionen.
          </p>
          <p xml:id="i-C2ctQS5XEBvE64ExUbo1SU">
            Bankerna har en central och viktig roll i ekonomin då dessa ger
            krediter till företag och medborgare och hjälper till med förvaltning
            av kapital. De fyller en central funktion när det gäller ekonomiska
            transaktioner, vilket vi alla är i behov av att kunna förmedla.
          </p>
          <p xml:id="i-Gd789GGBq9fWSCn1JJpCdh">
            Samhället utvecklas emellertid hela tiden, och det är då viktigt
            att även utvecklingen av bankväsendet sker i takt och ton med
            de krav som ett föränderligt samhälle kan ställa. Särskilt om
            samhället och dess skattebetalare har krav på sig att vara bankerna
            behjälpliga när problematiska situationer uppstår. Det har också
            hänt mycket med bankerna över årens lopp. Från bankernas sida
            ökar kraven på vinst och lönsamhet samtidigt som den enskilda
            företagaren eller medborgaren ofta alltmer lever kvar med den
            tron att banken är en partner som man är trogen och som man bygger
            en långsiktig relation med.
          </p>
          <p xml:id="i-LnhPqEh1ZNCtxvY28K8PA9">
            Svenska medborgare har inte heller varit så benägna att byta
            bank. Skäl för att inte göra detta kan vara så små detaljer som
            att man anser att det är krångligt att byta säkerhetslösningar
            och kontonummer. Detta gör att konkurrensen mellan bankerna inte
            fungerat optimalt och att medborgarna som kunder skulle kunna
            tjäna mycket på att ställa högre krav på sina banker och att även
            överväga att byta bank oftare.
          </p>
          <p xml:id="i-UzMwwn9HagAkuSEizQr6yq">
            Vid sidan av de stora finansiella institut som våra traditionella
            bankkedjor, även om också dessa naturligtvis byter ägarkonstellationer
            och namn ibland, har nya och mera lättviktiga banker tillkommit.
            De senare har annan kärnverksamhet än bankfunktion som grund för
            sin huvudnäring, men samtidigt oftast något bättre villkor som
            bank, åtminstone på kort sikt, för småkunderna än de stora etablerade
            bankerna. Denna typ av ökad mångfald på bankmarknaden är i sig
            mycket positiv, men olikheterna kommer också att utsättas för
            särskilda påfrestningar när en allvarlig global finanskris drabbar
            oss såsom nyligen inträffat.
          </p>
          <p xml:id="i-NWaZfF2a7QiXKq2NmY5ata">
            Under sådana återkommande ekonomiska kriser, och som vi just
            nu genomlider en mycket allvarlig del av, tvingas staten hålla
            de sedan länge stora, etablerade bankerna under armarna för att
            dessa har en så central roll för en fungerande finansmarknad och
            därmed för att trygga hela vår samhällsekonomi. Utan sådant statligt
            stöd skulle en stor bank som central aktör på finansmarknaden
            riskera gå omkull och fördärva livet för alltför många kunder
            och skapa otrygghet i hela samhället. Det återkommande problemet
            med tvingande statsstöd till centrala bankfunktioner vid svåra
            finanskriser bygger i grunden på att dessa banker oftast tagit
            större risker än vad som det visat sig vara rimligt. Vad värre
            är, en del av detta orimliga risktagande kan inte uteslutas stå
            på basen av vetskapen från ansvariga på banken att staten, just
            av ovan angivna skäl, kommer att tvingas in för att rädda en sådan
            bank som på en vanlig marknad annars fått själv ta ansvar och
            i värsta fall försatts i konkurs. Även om staten vid sådant tvingande
            ingripande har tydliga krav på motprestationer, som kanske inte
            ens leder till att skattebetalarna förlorar på detta i det långa
            loppet, är situationen djupt otillfredsställande och förutsättningarna
            och villkoren för statens ingripande borde därför kunna regleras
            redan innan en bankkris uppstår. Härvidlag kan två huvudfaktorer
            i den utveckling som skett på bankområdet ligga till grund för
            övervägande inför förslag till lämpliga regleringar på förhand
            innan kriser i banker uppstår.
          </p>
          <head xml:id="i-8cqipBobijqnNnCiVQpK26" type="h2">
            Övergripande förslag till reformering av svenskt bankväsen
          </head>
          <p xml:id="i-A5CoynoorwaVdpDtjBDRC1">
            Det första förslaget är att löpande identifiera de banker som
            kan vara nödvändiga att stödja i en tänkt finanskris, givet det
            faktum att de är så stora aktörer på finansmarknaden att det vid
            en undergång skulle innebära ett allvarligt hot mot stabiliteten
            i hela samhällsekonomin. Till sådana banker hör just våra stora
            och sedan länge etablerade bankkedjor, som då rimligen måste ingå
            avtal med staten om hur man ska förfara med sitt risktagande m.m.
            innan en eventuell kris uppstår. Motprestationen från staten blir
            då att på förhand, efter uppgjorda spelregler, garantera en sådan
            banks fortsatta funktion om en finanskris som hotar verksamheten
            skulle inträffa. För att detta i praktiken ska vara möjligt måste
            denna typ av avtal vara väsentligen likartad i alla länder, annars
            riskerar vi få flykt av banker ur Sverige om endast vårt land
            inför ett sådant regelverk. Ambitionen till en sådan reglering
            måste därför förankras internationellt, vilket naturligtvis inte
            gör saken enklare. Regeringen har redan genomfört vissa åtgärder
            men ytterligare arbete måste göras för att finna en optimal lösning.
          </p>
          <p xml:id="i-Dxb5sT6jTtFNXyQtYr9Lcb">
            Det andra är att nyare och för det finansiella systemet mindre
            betydelsefulla bankaktörer inte behöver tvingas stödjas av staten
            om de inte hotar samhällsekonomin vid en finansiell krissituation.
            Sådana aktörer på bankmarknaden kan därmed tillåtas ta helt andra
            risker med sin verksamhet om de så önskar, och detta behöver inte
            nödvändigtvis regleras på förhand av staten då en eventuell konkurs
            här inte mer än annan näringslivsverksamhet som får läggas ned
            bedöms äventyra samhällsekonomin. Då emellertid denna åtskillnad
            mellan stora och små bankaktörer, sett ur samhällsekonomins perspektiv,
            är relativt nya fenomen i vårt land krävs ett annat regelverk
            som hjälper svenska medborgare att pedagogiskt förstå skillnaden
            i risk för dem själva om de väljer att hantera sin egen ekonomi
            med den ena eller andra aktören på den idag fria bankmarknaden.
            Till det senare hör att de mindre bankaktörerna tydligare än hittills
            måste upplysa kunderna om att de har rätt att ta större risker
            än de stora bankerna, och att detta ligger till grund för att
            de också vanligen kan erbjuda just bättre villkor på sina produkter
            i en omedelbar jämförelse. Å andra sidan måste det vara rimligt
            att dessa banker också upplyser om den större risk som medborgaren
            tar genom att anlita deras tjänster om en finansiell kris skulle
            inträffa, och att staten inte är förpliktad att tvingas gå in
            och hjälpa banken från en hotande konkurs. Information om både
            eget kapital som säkerhet och möjlighet för bedömning av bankens
            risktagande och vinstplaner torde vara rimliga att avkräva dessa
            aktörer på den svenska bankmarknaden. I andra länder som sedan
            länge haft denna typ av mera diversifierat bankväsen jämfört med
            det svenska har sådan information vanligen funnits tillgänglig
            hos de enskilda bankerna av sunda konkurrensskäl. Endast den bank
            som gör det troligt att kundernas mellanhavanden med banken är
            en trygg affär har kunnat locka till sig tillräckligt med kunder
            för att affärsmässigheten för banken gått att räkna hem. Då Sverige
            ligger på efterkälken sett ur vanliga medborgares erfarenhet av
            att själva göra denna typ av bedömningar inför valet av bank,
            kan det vara nödvändigt att överväga någon form av åtminstone
            övergångs- eller regelverk för hur bankernas skyldighet att informera
            allmänheten om deras risktagande ska se ut. Det är emellertid
            även här viktigt att detta regelverk inte blir för rigitt och
            hämmande på det goda syftet med en friare bankmarknad, då annars
            även förekomsten av mindre banker kan riskera att minska i vårt
            land till förmån för att vilja flytta sin verksamhet till andra
            länder istället.
          </p>
          <p xml:id="i-AFzGaXNkngsALKqQShwmfC">
            Vi föreslår därför att en översyn av möjligheterna att införa
            en lämplig reglering av bankväsendet i Sverige enligt de överväganden
            som motiverats för detta ovan. I samband med en sådan reformering
            av det svenska bankväsendet bör även några fortsatt kvarvarande
            mindre, men mycket irriterande och orättvisa, fenomen som är till
            nackdel för kunderna i bankerna kunna rättas till. Detta rör bankernas
            medvetna utnyttjande av det som går under betäckningen float samt
            den öresavrundning som ständigt sker vid varje korttransaktion
            utan att kontanter hanteras.
          </p>
          <head xml:id="i-XnZ6iBikaV7tKzidyWhJ5F" type="h2">
            Mindre problem som bör åtgärdas vid en reformering av svenskt
            bankväsen
          </head>
          <p xml:id="i-KDsMukX2y96EJmPHU5XAMr">
            Den så kallade floaten som banker använder för att vid en transaktion
            mellan två kunder kunna ta ut en övernattsränta på kundens bekostnad
            är mycket lönsam för bankerna. Skulle floaten tas bort är det
            troligt att bankerna vill ta igen detta inkomstbortfall genom
            andra former av avgifter, men då skulle transparensen och kostnaderna
            bli mycket mer tydliga.
          </p>
          <p xml:id="i-Az3bU16q65WpzSFnADj3GM">
            Vid kortbetalning finns exempel på att avrundning sker till bankernas
            fördel. I vissa fall har det förklarats med att kortmaskinerna
            inte klarar av enstaka ören. Eftersom avrundning kan ske uppåt
            eller nedåt bör inte den ekonomiska konsekvensen totalt sett bli
            så stor, men det är angeläget att kortmaskiner programmeras så
            att det exakta belopp som ska debiteras faktiskt blir det.
          </p>
          <p xml:id="i-Ng2vocdZiEpFGVGmwKwMSm">
            Ett problem som rör själva handlaren eller företagaren är den
            indirekta monopolställning eller oligopolställning som bankerna
            har genom de kortmaskiner som var och varannan företagare idag
            behöver ha för att kunna ta betalt kontantlöst av sina kunder.
            Utrustningen är förhållandevis dyr för en liten handlare och alternativen
            är få. Det är lätt för en bank att ställa krav på att utrustningen
            måste uppdateras eller bytas ut och detta blir då på företagarens
            bekostnad. Förutom själva utrustningen debiteras även en fast
            eller rörlig avgift för varje transaktion. I och med att allting
            är automatiserat kan den bank som har det bästa systemet tjäna
            mycket pengar på dessa avgifter. Detta är ytterligare något som
            drabbar företagaren och där vinsten riskerar att reduceras om
            kunderna handlar för 2030 kronor och den egna kostnaden då uppgår
            till 12 kronor. Många bäckar små ...
          </p>
          <head xml:id="i-WTn5ydfz6VUGh17Fux4w5d" type="h2">
            Tid att införa euron som valuta i Sverige
          </head>
          <p xml:id="i-C61eASbacFQDxEMQ5GRuw4">
            Euron är Europeiska unionens officiella valuta idag och introducerades
            på världens finansmarknader som elektronisk valuta redan 1999.
            Den 1 januari 2002 lanserades även euromynt och eurosedlar som
            idag används som valuta i 16 av EU:s medlemsstater, det så kallade
            euroområdet. Ingående länder idag är Belgien, Cypern, Finland,
            Frankrike, Grekland, Irland, Italien, Luxemburg, Malta, Nederländerna,
            Portugal, Slovakien, Slovenien, Spanien, Tyskland och Österrike.
            Dessutom ska Estland införa euron den 1 januari 2011. Euron används
            också i tre andra länder som har formella avtal med EU samt inofficiellt
            i ytterligare tre länder. Således är den gemensam valuta för mer
            än 320 miljoner européer. Detta har i sig vid den nu aktuella
            globala finanskrisen med stor säkerhet också bidragit till att
            motverka alltför isolationistiska tendenser mellan många av länderna
            i Europa. Det är ett fenomen som annars är vanligt men kontraproduktivt
            för bland annat frihandel och annat gynnsamt utbyte mellan länder
            när deras samhällsekonomi hotas i en svår finanskris och man har
            olika valutor. Euron som gemensam valuta kan därför sägas stärka
            hela EU-samarbetet, och då EU i grunden utgör en säkerhetspolitiskt
            viktig sammanslutning kan man tolka deltagande i eurosamarbetet
            inte bara som en solidaritetshandling på valutans område utan
            för hela EU-samarbetsfilosofin som sådan.
          </p>
          <p xml:id="i-64sTNqVKLMuMFJ8sUjX764">
            Räknar man också med andra områden i världen som använder valutor
            som är knutna till euron får euron direkt påverkan på närmare
            500 miljoner människor världen över. Med mer än 610 miljarder
            euro i cirkulation i december 2006 (lika med 802 miljarder USA-dollar
            vid samma tidpunkt) är euron den valuta som har högst kontantvärde
            i världen.
          </p>
          <p xml:id="i-X77nKdAxWmVxfyQN3J7JWj">
            Men trots att alla medlemsstater inom EU i princip är tvungna
            att ansluta sig till euroområdet när de uppfyllt de så kallade
            konvergenskriterierna för sin ekonomi, har inte alla EU-medlemmar
            som gör detta valt att anta den gemensamma eurovalutan. Alla länder
            som har gått med i EU sedan 1993, då Maastrichtfördraget trädde
            i kraft, har lovat att införa euron i sinom tid. Maastrichtfördraget
            tvingar alltså medlemmar att gå med i eurosamarbetet, men Storbritannien
            och Danmark framförhandlade undantag för sig själva från detta
            krav. Här i Sverige avslogs ett antagande av euron som vår valuta
            i en folkomröstning 2003. Sedan dess har Sverige kringgått kravet
            att ansluta sig till euroområdet genom att inte uppfylla kriterierna
            för medlemskap, vilket inte är politiskt hederligt om man samtidigt
            (vilket vi gör i ökande parlamentarisk enighet) hyllar principerna
            för samarbetets viktiga syften inom EU-gemenskapen. I detta sammanhang
            kan också tilläggas att tre europeiska mikrostater (Monaco, San
            Marino och Vatikanstaten), trots att de inte är EU-medlemmar,
            antagit euron på grund av valutaavtal med EU. Andorra, Kosovo
            och Montenegro har infört euron unilateralt, utan att ha vare
            sig medlemskap i Europeiska unionen eller valutaavtal med densamma.
            På Island, som länge varit tveksam till EU-samarbete, har röster
            som höjts efter deras interna finansiella kris av enorma mått
            vädjat till att vara EU-positiva i syfte att först och främst
            åtnjuta den stabilitet som en stor valuta som euron innebär visavi
            deras bevisligen alltför svaga inhemska valuta visat genom sin
            litenhet i en global finanskris med efterföljande ekonomiska recession.
            Det blir alltmer uppenbart att samma resonemang gäller även för
            Sveriges vidkommande, även om vi klarat den akuta fasen av den
            globala finanskrisen betydligt bättre än Island.
          </p>
          <p xml:id="i-LeR7YpDRFzv4KRKDr47zga">
            Euron har alltså sedan länge visat sin styrka som valuta. I den
            pågående finanskrisen har euron också visat sig säkrare än dollarn,
            och framför allt jämfört med den svenska kronan som fluktuerar
            i det närmaste helt prisgiven oron för utvecklingen i den internationella
            ekonomin. Vid sidan av att de ekonomiska skälen för att avstå
            från den gemensamma valutan i euroområdet i Sverige blivit allt
            svagare har även de snävt nationella skälen för detta minskat
            i betydelse.
          </p>
          <p xml:id="i-YVp5ocnBWdcYYvzqF4tckn">
            De politiska skälen för att införa euron har samtidigt blivit
            betydligt starkare. Fortsatt medvetet utanförskap från euroområdet
            för Sveriges del, trots att vi fyller alla kraven för fullt EMU-deltagande,
            får därför anses som att inta en bevisligen provocerande och halvhjärtad
            inställning till hela grundidén med EU. Den tidigare genomförda
            folkomröstningen med negativt utfall för att införa euron som
            valuta också i Sverige har därför snabbt kommit att mista sin
            legitimitet i en raskt föränderlig omvärld. Även om tidigare motion
            om införande av euro i Sverige avstyrktes med motiveringen när
            det gäller förslagen om att införa euron eller genomföra en ny
            folkomröstning om införandet av euron i Sverige vill utskottet,
            precis som vid förra årets behandling, framhålla att det för närvarande
            inte är aktuellt med vare sig en folkomröstning eller ett beslut
            om att en ny folkomröstning ska genomföras vid en viss tidpunkt
            i framtiden anser vi att det nu är hög tid att ändra på detta
            och syfta till att införa euron som svensk valuta under kommande
            mandatperiod. Vi vill med denna argumentation att riksdagen bifaller
            också denna del av motionen och ger regeringen det till känna.
          </p>
          <head xml:id="i-GboLtgEZzzNWMkCKc2NX8T" type="h1">
            Förslag
          </head>
          <p xml:id="i-MoYpshc53nYwSgX57QGLWP">
            I motionen har ett antal frågor som rör bankväsendet och den
            svenska valutan tagits upp. Detta är bara några exempel på frågor
            som bör belysas för att kostnader för företagare och medborgare
            ska tydliggöras allt mer och för att bankerna ska ta ett större
            eget ansvar för att inte riskera småspararnas och småföretagarnas
            pengar genom alltför stort risktagande.
          </p>
          <p xml:id="i-Q69DDZsdqx4ri5HJ4SuQjK">
            Av den anledningen föreslås att regeringen ser över möjligheterna
            att reformera regelverket för det svenska bankväsendet i syfte
            att öka transparensen, tydligheten och säkerheten för småspararna.
            Regeringen bör även se över möjligheterna att föreslå för riksdagen
            att en ny folkomröstning ska ske där medborgarna får ta ställning
            till att euron införs som valuta i Sverige.
          </p>
        </div>
        <div type="motSignatures">
          <list>
            <item xml:id="i-DBo9JBUp9S2wZ4PVeke4Vg" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-N7b3Zstn4Gtp5FTvfBaj21" who="i-Q1WPoNtt1578KMfEZ5TLkK">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
