<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__333/mot_1964__ak__333-001.pdf"/>
      <fw xml:id="i-K8WsmhKQpQnK4g9Excdhmd">
        Motioner i Andra kammaren, nr 333 år 1964 5
      </fw>
      <div type="motHeader" xml:id="i-CtsK4iUwJokv2fzQxP7Sue">
        <div type="motTitle" xml:id="i-MMN9wnj5uny1nWbZj17jTH"/>
        <div type="motSubmissionInfo" xml:id="i-9vbnHAtEYDEe78C6wkEZVx"/>
      </div>
      <div type="motBody" xml:id="i-SU44LxVEQkTdiSs9UxZJpW">
        <div xml:id="i-MRoQUyoUMErDpcTddXTmQN">
          <p xml:id="i-D3orGUfpniNTY3NGbfkC7J">
            Nr 333 Av herr Nordstrandh m.fl., om ökat stöd åt konstnärer.
            (Lika lydande med motion nr 327 i Första kammaren)
          </p>
          <p xml:id="i-2DZ3J9cS11P7ZG4xvkU8Xc">
            De konstnärligt verksammas situation i dagens samhälle är icke
            till- fredsställande. Vårt allmänna välstånd har under de senaste
            åren ökat, och vi förutsätter, att så skall ske även i framtiden.
            Samtidigt nödgas vi emel- lertid konstatera, att denna välfärd
            icke kommit de konstnärligt verksam- ma helt till del. Det finns
            flera orsaker till detta. En av dessa och den kan- ske avgörande
            är, att konstnärliga alster svårligen låter sig inpassas i den
            rådande marknadssituationen, och ingen, som accepterar en konstverkets
            exklusivitet, kan godta den fria marknadsmekanismen som värderingsnorm.
            Kulturskaparna befinner sig i en situation som gör, att frågeställningen
            ytterst gäller, om det skall anses vara samhällets skyldighet
            att möjlig- göra för dem att uteslutande syssla med konstnärlig
            verksamhet, även om denna inte är lönsam. Många konstnärligt verksamma
            lever inte och kan inte leva på sitt yrke. Vi har att erkänna
            denna deras speciella situ- ation, och därav följer, att samhället
            av kulturella skäl måste åtaga sig att ge de konstnärligt verksamma
            ett tryggat uppehälle och därigenom möjliggöra för dem att uteslutande
            ägna sig åt sin konstnärliga verksam- het. Kulturskaparnas villkor
            kan förbättras genom olika åtgärder. I årets statsverksproposition
            bilaga 10 föreslår ecklesiastikministern, att konstnärsbelöningar
            skall utgå till personer, som genom konstnärlig verksamhet gjort
            betydande insatser inom svenskt kulturliv. Enligt för- slaget
            skall konstnärsbelöningarna innefatta en inkomstgaranti, som inne-
            bär, att penningbidrag endast kommer att utgå i de fall, där belöningsinne-
            havarens årsinkomst understiger en viss nivå, nämligen 24 000
            kronor. Enligt vår uppfattning lider departementschefens förslag
            av betydande svagheter. I realiteten är förslagets innebörd mera
            en trygghetsförsäkring än den belöning till högt förtjänta konstnärer,
            som den borde vara. I många fall torde de personer, som i detta
            fall kommer i fråga på grund av en rik produktion, ha uppnått
            inkomster, som ligger över den föreslagna maxi- meringen av nettoinkomsten,
            efter vilken konstnärsbelöningar icke utdelas. I sakens natur
            ligger också att konstnärsbelöningen, av den merittyp, som här
            avses, bör inrymma ett visst stimulansmoment. Det kan emellertid
            icke ligga någon stimulans i ett system, som innebär, att ökade
            insatser och därmed ökade inkomster leder till en reducering av
            belöningen. Varje
          </p>
          <pb facs="riksdagen-motions-pdf/data/1964/mot_1964__ak__333/mot_1964__ak__333-002.pdf"/>
          <fw xml:id="i-HMGWPfDVjDpYs6uXYkJ7as">
            6 Motioner i Andra kammaren, nr 333 år 1964
          </fw>
          <p xml:id="i-6Ebyfp4imucQLiL2LgpwpZ">
            inkomstökning under den maximerade inkomsten blir i realiteten
            en sub- vention till staten. Vi anser, att en utökning av den
            statliga och kommunala stipendiering- en förbättrar kulturskaparnas
            villkor i högre grad än inrättandet av konst- närsbelöningar.
            Med anledning av vårt ställningstagande till departements- chefens
            förslag i nämnda fråga hemställer vi, att den summa av 300 000
            kronor, som föreslås för att bestrida kostnaderna för införandet
            av konst- närsbelöningar, i stället används dels för inrättandet
            av ett antal arbets- stipendier, avsedda att bidraga till innehavarens
            ekonomiska trygghet un- der en period av samlad konstnärlig arbetsinsats,
            dels ock för inrättandet av ett antal merilstipendier, utgörande
            en samhällets hedersbevisning till ett fåtal väl meriterade och
            erkända konstnärer. Ytterligare ett tillvägagångssätt — och måhända
            det bästa — står till samhällets förfogande då det gäller att
            förbättra konstnärernas situation, nämligen att skapa fler arbetstillfällen.
            När det gäller den konstnärliga utsmyckningen av byggnader och
            andra anläggningar, t.ex. parker, kan såväl stat och kommun som
            enskilda ge direkta arbetstillfällen för dem som arbetar inom
            den bildande konsten. Sådana beställningar bör, i vad det gäller
            stat och kommun, vara regel. Urvalet av konstnärer bör då utsträckas
            även till andra än de allmänt kända och erkända, inte minst till
            yngre konstnärer. Det måste i och för sig hälsas med tillfredsställelse,
            att ecklesiastik- ministerni bilaga 10 till statsverkspropositionen
            1964 under rubriken &gt;Konst- närlig utsmyckning av statliga byggnader»
            är beredd att förorda en höj- ning av anslaget för utsmyckningsändamål
            med 200 000 kronor. Konst- rådet har emellertid, under hänvisning
            till vad statsutskottet anfört i sitt utlåtande nr 126 med anledning
            av Kungl. Maj:ts proposition nr 103 till 1963 års riksdag, för
            sin del föreslagit en höjning med 500 000 kronor. Ecklesiastikministern
            synes vid sin avvägning av anslagsbeloppets storlek ha varit alltför
            restriktiv. Vill man för framtiden säkerställa konstnärlig medverkan
            vid utformningen och utsmyckningen av statens byggnader och anläggningar
            och därvid indirekt främja våra konstnärers arbetsmöj- ligheter
            och utkomst, måste man för de närmaste åren sikta in sig på en
            något större kontinuerlig ökning, och vi föreslår, att anslaget,
            trots bud- getläget, för 1964/65 uppföres med 1 300 000 kronor,
            vilket innebär en ök- ning i förhållande till departementschefens
            förslag med 100 000 kronor. Ett annat sätt att stödja våra kulturskapares
            arbetsmöjligheter och ut- komst är att bidra till att göra dem
            kända, här hemma och i utlandet. I ovannämnda bilaga 10 till statsverkspropositionen
            1964 under rubriken &gt;Utställningar av svensk konst i utlandet»
            (s. 31 f.) förklarar ecklesiastik- ministern, att han icke är
            beredd att för nästa budgetår förorda någon höj- ning av det utgående
            anslaget på 100 000 kronor. Svenska institutet för kulturellt
            utbyte med utlandet har begärt 150 000 kronor under påpekan-
          </p>
          <pb facs="riksdagen-motions-pdf/data/1964/mot_1964__ak__333/mot_1964__ak__333-003.pdf"/>
          <fw xml:id="i-53yrshbm5Ya9c37tk3f32Y">
            Motioner i Andra kammaren, nr 333 år 1964 7
          </fw>
          <p xml:id="i-JKKZycRpugvHNM5xNBVG8H">
            de av att det ursprungligen hemställts om att minst 200 000 kronor
            årligen skulle ställas till institutets förfogande för utställningsverksamhet
            i utlan- det, Institutet framhåller, att de utställningar, som
            anordnats, väckt myc- ket stort intresse och att de otvivelaktigt
            bidragit till att vidga kännedomen i utlandet om nutida svensk
            konst. Tiden är otvivelaktigt nu inne att öka insatserna, och
            vi föreslår i anslutning till Svenska institutets äskande, att
            anslaget till utställningar av svensk konst i utlandet för budgetåret
            1964/ 65 uppföres med 150 000 kronor. Bland våra museer har nationalmuseet
            sedan lång tid tillbaka gjort banbrytande insatser på det område,
            som omfattar den utåtriktade, mot publiken vända verksamheten.
            Inte minst de senaste årens aktivitet har, enligt vad ecklesiastikministern
            betygar, visat mångsidigheten och bred- den av en museal institutions
            kulturförmedlande uppgifter. Han kunde ha tillagt, att sådan verksamhet
            på längre sikt bidrar till att skapa det in- tresse för konst,
            som sedan i sin tur tar sig uttryck i viljan att själv äga konstverk.
            För sin fortsatta verksamhet på konstbildningens fält har museichefen
            nu begärt ett nytt, särskilt reservationsanslag på 183 000 kronor.
            I förut nämnda bilaga 10 till statsverkspropositionen 1964 under
            rubriken &gt;Na- tionalmuseet: Pedagogisk verksamhet m.m.» (s. 91
            ff.) förklarar sig eck- lesiastikministern beredd att förorda,
            att ett nytt dylikt reservationsan- slag uppföres på riksstaten,
            dock endast med 70 000 kronor. Då det emel- lertid knappast torde
            bli möjligt för nationalmuseum att förverkliga till- räckligt
            mycket av sitt framlagda verksamhetsprogram med detta kraftigt
            nerprutade belopp, föreslår vi, särskilt med tanke på vandringsutställ-
            ningar och utställningar avseende modern konst, att ett anslag
            till national- museets pedagogiska verksamhet m.m. för budgetåret
            1964/65 uppföres med 100 000 kronor. Under åberopande av vad ovan
            anförts hemställes, att riksdagen måtte besluta a) att till Konstnärsstipendier
            för budgetåret 1964/65 an- visa ett reservationsanslag av 2 294
            000 kronor, b) att till Konstnärlig utsmyckning av statliga byggnader
            för budgetåret 1964/65 anvisa ett reservationsanslag av 1300 000
            kronor, c) att till Utställningar av svensk konst i utlandet för
            budgetåret 1964/65 anvisa ett reservationsanslag av 150 000 kronor,
            samt d) att till Nationalmuseet: Pedagogisk verksamhet m.m. för
            budgetåret 1964/65 anvisa ett reservationsanslag av 100 000 kronor.
          </p>
          <p xml:id="i-EYqEPe7yHsN11LLgfTLmA2" type="date">
            Stockholm den 24 januari 1964
          </p>
          <p xml:id="i-2Jok68EQ1AZyGzqMgkkYYC">
            Ove Nordstrandh Erik Anners Jean Braconier
          </p>
        </div>
      </div>
    </body>
  </text>
</TEI>
