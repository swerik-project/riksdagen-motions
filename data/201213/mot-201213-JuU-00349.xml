<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00349">
  <teiHeader>
    <fileDesc>
      <titleStmt>
        <title>Utökad kameraövervakning</title>
        <author corresp="i-XHzgSBhvzhMtyTsYMbxgy4">av Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utökad kameraövervakning</title>
          <idno type="rdwebb">H002Ju349</idno>
          <rs type="number">Ju349</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju349/text</ref>
          <ref type="dokument_url_html">http://data.riksdagen.se/dokument/H002Ju349</ref>
          <ref type="dokumentstatus_url_xml">http://data.riksdagen.se/dokumentstatus/H002Ju349</ref>
          <ref type="doc">http://data.riksdagen.se/fil/7DEDD64E-6594-4376-BAD9-3615549E359F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HC6UrN5XaZnmakQCekHNZW" type="signed"/>
        <correspContext corresp="i-HC6UrN5XaZnmakQCekHNZW">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-PHvPGjCNzcBBsDsVU2f319" type="numbering">
          <date when="2012-10-05"/>
        </correspAction>
        <correspAction xml:id="i-Hr9Rz3P6GZDpG52njaG8tB" type="submission">
          <date when="2012-10-04"/>
        </correspAction>
        <correspAction xml:id="i-T8otzDvfH74rkAg3Cc5ULX" type="transfer">
          <date when="2012-10-04"/>
        </correspAction>
        <correspAction xml:id="i-VoaVD2HV9tqzmsTM73veQx" type="assigned"/>
        <correspContext corresp="i-VoaVD2HV9tqzmsTM73veQx">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B3jD8dtYHPPf2L4LV77Wj2" type="motHeader"/>
      <div xml:id="i-V7LysYutBZxncV1Feg1Pyu" type="motBody">
        <div xml:id="i-LETRsFf31P14SpiqgikG7s" type="motProposal" subtype="förslag">
          <head xml:id="i-KHpNbMoAdkZPBHwqTtTpxs">
            Förslag till riksdagsbeslut
          </head>
          <p xml:id="i-34y6fN45wZVLmbFnZRKrgz">
            Riksdagen tillkännager för regeringen som sin mening vad som
            anförs i motionen om att överväga möjligheten att införa en ny
            övergripande övervakningslag som samlar all lagstiftning på området
            och tydligt skyddar den personliga integriteten i syfte att underlätta
            för kameraövervakning som brottsförebyggande åtgärd och naturlig
            del i polisens brottsutredande arbete.
          </p>
        </div>
        <div xml:id="i-2PxQS5TEFHiHXzckgLy1rr" type="motContent">
          <head xml:id="i-TySh4jzEcwiq4ADWQnMBVw" type="h1">
            Motivering
          </head>
          <p xml:id="i-HjbpCynFnSroN5E3k7CMRp">
            Friheten och tryggheten för den enskilde att inte drabbas av
            brottslighet är en av statens viktigaste uppgifter att säkra.
            Likaså är det ett viktigt åliggande för staten att säkerställa
            upprättelse för brottsoffret när ett brott väl begås, liksom att
            förövaren tilldöms ett rättvist straff. Kameraövervakning är en
            alltmer tillämpad men också omdebatterad metod för att åstadkomma
            en ökad trygghet. Idag regleras detta inom ramen för lagen om
            allmän kameraövervakning som trädde i kraft den 1 juli 1998 i
            syfte att just med hjälp av kameraövervakning utreda och förhindra
            fler brott.
          </p>
          <p xml:id="i-FbazQ5ktNcJfMnWr8y24CD">
            Lagen innebär att länsstyrelsen beslutar om tillstånd till allmän
            kameraövervakning, det vill säga övervakning av ett område med
            kameror som kan riktas mot en plats dit allmänheten har tillträde.
            Tillstånd för övervakning av slutna områden krävs inte. Kameraövervakning
            i banklokaler, postkontor och butiker är undantagna från kravet
            på tillstånd. Denna förenkling har gjorts mot bakgrund av behovet
            av skydd mot rån och stölder i sådana lokaler. Tillståndsfri övervakning
            får ske under förutsättning att syftet med övervakningen är att
            förebygga brott. Samtidigt regleras övervakning vid en rad olika
            platser såsom lager, personalutrymmen i butik, skolmatsalar och
            de flesta andra skolutrymmen utom skolgårdar och skolentréer till
            skolexpedition av personuppgiftslagen.
          </p>
          <p xml:id="i-92b6dUDgKzep6Kpmsf4UUf">
            För att en kameraövervakning inte ska anses vara kränkande måste
            ändamålet och behovet av övervakningen väga tyngre än de övervakades
            intresse av skydd för den personliga integriteten. Det innebär
            att kameraövervakning inte kan användas som en standardåtgärd,
            utan starka skäl krävs för att intrånget i den privata sfären
            ska vara motiverad. Behovet behöver vara konkret.
          </p>
          <p xml:id="i-5Wzmw1Kp2oXGHtwXqdJEW6">
            Dagens lagstiftning på området lider av en rad problem och är
            därför i behov av reformering. Ett uppenbart sådant exempel är
            bristfälliga stringens och tydlighet i regelverket. Detta gagnar
            ingen.
          </p>
          <p xml:id="i-6vGmpc88dcEMepfLpCKuV3">
            Det andra problemet är att dagens övervakning i huvudsak är privat.
            Det är oftast frågan om privata företag som på olika sätt vill
            tillämpa övervakning som metod för att skydda den egna egendomen.
            Även om detta är förståeligt är syftet och det överordnade målet
            med övervakningen sällan, om någonsin, den allmänna tryggheten.
          </p>
          <p xml:id="i-XHioukHpMLjYwTKHqNVkiW">
            Detta skapar en rad problem. För det första går det att ifrågasätta
            om privat övervakning av allmän plats någonsin är önskvärd. Riskerna
            för missbruk eller att övervakningen anpassas till att tjäna privata
            egenintressen är påtaglig. Det kan till exempel handla om att
            skydda den egna personalen, såsom krogvakter som anklagas för
            misshandel. Många gånger är också kvaliteten på övervakningen
            tveksam då många privata aktörer inte vill spendera hutlösa summor
            på avancerad övervakningsutrustning. Det finns därför många exempel
            på privata övervakningskameror som inte fungerat när de behövs
            som mest, till exempel när en brutal misshandel äger rum utanför
            en butik. Därmed riskerar kameraövervakningen i Sverige att medföra
            endast de negativa sidoeffekterna i form av onödig monitorering
            av vanliga människors liv utan att finnas till när den verkligen
            behövs. Det är också svårare att säkerställa att övervakningsmaterialet
            inte missbrukas när det är frågan om privata aktörer som ansvarar
            för övervakningen.
          </p>
          <p xml:id="i-84NfTzfyefFs8e6mVwtfRv">
            Enligt Brå (Brottsförebyggande rådet) är de flesta svenskar positiva
            till kameraövervakning på offentlig plats för att förebygga brott.
            Det leder sannolikt till minskad brottslighet och bättre möjligheter
            att reda ut brott. Däremot är fler skeptiska till okontrollerad
            övervakning. Allt detta pekar på att Sverige är redo att ta ytterligare
            steg för ökad trygghet. Dagens regelverk är oklart utifrån vilka
            regler som gäller, men också otydligt utifrån vilken roll övervakningen
            bör ha i vårt samhälle.
          </p>
          <p xml:id="i-PHLEHiaNJf1zDqEyzKUqqk">
            Istället för slentrianmässig privat övervakning på allmänna platser
            bör offentliga miljöer uteslutande monitoreras av rättsväsendet
            eller myndigheter som arbetar i nära samarbete med rättsväsendet.
            Det skulle innebära en bättre fungerande, mer rättssäker, mer
            integritetsbeaktande, en mer kontrollerad och ändamålsenlig övervakning.
            Idag bidrar kameraövervakningen i väldigt liten utsträckning till
            att skapa en trygghet från att utsättas för våldtäkt, misshandel,
            rån eller värre. Många brott går ouppklarade i onödan på grund
            av otillräcklig och bristfälligt fungerande övervakning.
          </p>
          <p xml:id="i-CtHGpNYiBBL4DtiCHzXft2">
            Ett bra exempel på hur kameror kan öka tryggheten är Storbritannien.
            Där används CCTV cameras in constant operation som ett verktyg
            för att förebygga brott, med egen personal som följer kamerorna,
            och kan ge polisen omedelbar tillgång till bilderna. Detta har
            inneburit stora möjligheter att utreda både allvarliga och alldagliga
            brott. Bilderna är bindande bevis, men kan även rentvå oskyldiga.
            Sverige har inte behov av det stora antal kameror som Storbritannien
            använder, men har mycket att lära när det gäller att använda tekniken
            för att hålla människor trygga.
          </p>
          <p xml:id="i-Pmnf95CCEisQ9a3SfH5VPM">
            Kritiken mot utökad övervakning är ofta missriktad genom att
            allmänt referera till varje intrång i den personliga integriteten
            som ett avsteg från demokratin. En mer omfattande men tydligare
            reglerad övervakning med klara restriktioner för hur övervakningsmaterialet
            får användas är dock ofta mer skonsam mot den personliga integriteten
            än en mindre omfattande oreglerad övervakning. Sedan måste det
            lilla integritetsintrånget av en allmän reglerad övervakning vägas
            mot tryggheten den skapar. Fullt klart är att dagens situation
            är den sämsta av alla världar: att kunna övervakas och fångas
            på film varje gång du går in i en butik men inte skyddas från
            att bli misshandlad eller våldtagen av samma övervakning sekunden
            efter att du kliver ut ur butiken. Detta är knappast en rimlig
            avvägning mellan trygghet och integritet. Dagens övervakning tar
            bara tillvara företags intressen att skydda sin egendom, inte
            individers personliga trygghet. Individen får alltså offra sin
            integritet utan att få tillbaka trygghet som betalning.
          </p>
          <p xml:id="i-72hPoAG5tMRTJjzNXpFUQ5">
            Därför bör det övervägas att se över möjligheten till en övergripande
            övervakningslag som samlar all lagstiftning på området och tydligt
            skyddar den personliga integriteten i syfte att underlätta för
            kameraövervakning som brottsförebyggande åtgärd och naturlig del
            i polisens brottsutredande arbete.
          </p>
        </div>
        <div xml:id="i-PpvTGPrFD4THXqT1iU9BDm" type="motSignatures">
          <list xml:id="i-SS6FQtHd7M2iR2DxoYpJoY">
            <item xml:id="i-8Cv2JPBkdvpg2xv15vqGGj">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
