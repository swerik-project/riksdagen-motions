<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-01772">
  <teiHeader>
    <fileDesc>
      <titleStmt>
        <title>Fast förbindelse mellan Helsingör och Helsingborg</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1772 av Jonas Jacobsson Gjörtler m.fl. (M)</title>
          <idno type="rdwebb">H5021772</idno>
          <rs type="number">1772</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5021772/text</ref>
          <ref type="dokument_url_html">http://data.riksdagen.se/dokument/H5021772</ref>
          <ref type="dokumentstatus_url_xml">http://data.riksdagen.se/dokumentstatus/H5021772</ref>
          <ref type="docx">http://data.riksdagen.se/fil/C8C5D305-05FA-468D-BC6C-46412A25DACA</ref>
          <ref type="pdf">http://data.riksdagen.se/fil/95CFFE4A-8D5C-4DA5-891B-AA5C450D6773</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VeAd1zi8VAkUa5onPqEvo5" type="signed"/>
        <correspContext corresp="i-VeAd1zi8VAkUa5onPqEvo5">
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-BNPcdNmACXycfvLR8wqbHp"/>
        </correspContext>
        <correspAction xml:id="i-FZ2cVSjG7MqruRxbJxJuLc" type="submitted">
          <date when="2017-10-03"/>
          <time when="13:58:24"/>
        </correspAction>
        <correspAction xml:id="i-7QBAYpBQET3mEcGv7VTZEz" type="reviewed">
          <date when="2017-10-03"/>
          <time when="15:42:50"/>
        </correspAction>
        <correspAction xml:id="i-CwqHKCzhUhDsyAzEVShSDq" type="referred">
          <date when="2017-10-13"/>
        </correspAction>
        <correspAction xml:id="i-XQpXMDD9jJqeW9TCoJuMrp" type="assigned">
          <date when="2019-01-15"/>
          <time when="16:41:54"/>
        </correspAction>
        <correspContext corresp="i-XQpXMDD9jJqeW9TCoJuMrp">
          <ref type="assignedTo">Trafikutskottet</ref>
        </correspContext>
        <correspAction xml:id="i-2Tv5n4WjrQjXSZ4zVanEfk" type="behandlas_i"/>
        <correspContext corresp="i-2Tv5n4WjrQjXSZ4zVanEfk">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AQRodbpckJjQ5UfAnPjmjK" type="motHeader">
        <div xml:id="i-UimrpAaFRVSKq3xQdTcfJP" type="motTitle">
          Motion till riksdagen 2017/18:1772 av Jonas Jacobsson Gjörtler
          m.fl. (M) Fast förbindelse mellan Helsingör och Helsingborg
        </div>
      </div>
      <div xml:id="i-93taBXPDARLLSvvwkT5WJ5" type="motBody">
        <div xml:id="i-9wugrnGsErwZj5qhQobxK7" type="motProposal" subtype="förslag">
          <head xml:id="i-6hx6duqDfTqfkTgoSsa3Ca">
            Förslag till riksdagsbeslut
          </head>
          <list xml:id="i-6RDYopVBCiXDmFrWJXNyaN" style="ol">
            <item xml:id="i-XYV3Csu3rRhJpFhGvzBEri">
              Riksdagen ställer sig bakom det som anförs i motionen om att
              fortsätta arbetet med en fast förbindelse mellan Helsingborg och
              Helsingör och tillkännager detta för regeringen.
            </item>
            <item xml:id="i-EazqrEB2tCGk296yn6VgyF">
              Riksdagen ställer sig bakom det som anförs i motionen om att
              projektets karaktär, inte minst möjligheten till egenfinansiering,
              gör att det bör övervägas att den fasta HH-förbindelsen hanteras
              som ett separat projekt, exempelvis på motsvarande sätt som Öresundsbron,
              och detta tillkännager riksdagen för regeringen.
            </item>
          </list>
        </div>
        <div xml:id="i-X6KYwFJHpxh39KyJjrqvfa" type="motContent">
          <head xml:id="i-W8MH24Jg6Fv2ayKYARbiPf" type="h1">
            Motivering
          </head>
          <p xml:id="i-Y1oarrEdVjLoLm9umtaM17">
            Öresundsregionen är en succé. Regionen, som är Nordens största,
            har 3,8 miljoner invånare och står för mer än 27 procent av Sveriges
            och Danmarks sammanlagda BNP. Öresundsbron, som förbinder Malmö
            och Köpenhamn, öppnades år 2000 och är en av framgångsfaktorerna.
            Sedan bron invigdes har pendlingen över Öresund ökat med cirka
            600 procent. Dagligen pendlar upp emot 20 000 personer över sundet
            mellan bostad och arbetsplats. Samtidigt saknas inte utmaningar.
            Arbetslösheten i regionen är exempelvis högre än det nationella
            genomsnittet. Sverige är beroende av Öresundsregionen som stark
            tillväxtmotor, och tillväxten förutsätter bättre integration i
            hela regionen.
          </p>
          <p xml:id="i-SNXXooepkQ4FNPC59LZGyQ">
            Med kortare restider mellan tätbefolkade områden följer ökad
            arbetsmarknadsintegration, större bostadsmarknad och bättre tillgång
            till såväl utbildning och forskning som kultur och nöjen. Framgångssagan
            i Öresundsregionen sprids till ett större geografiskt område när
            integrationen fördjupas även i de norra delarna av regionen och
            upp i Halland och Småland. Enligt beräkningar från Region Skåne
            skulle en fast HH-förbindelse ge cirka 110 000 fler personer i
            norra Skåne och södra Halland en utökad lättillgänglig arbetsmarknad
            och dessutom ha positiva effekter för de företag som verkar i
            området. En fast förbindelse mellan Helsingborg och danska Helsingör
            är därför nästa naturliga steg.
          </p>
          <p xml:id="i-NJYwiLkBJ57c1quyTHuNUt">
            Öresundsregionen ingår samtidigt i en större region – Fehmarn
            Bält-regionen med nio miljoner invånare. När Fehmarn Bält-förbindelsen
            mellan Danmark och Tyskland är klar i slutet av 2020-talet knyts
            denna region ihop tydligare. Då ökar också trycket ytterligare
            i samtliga transportslag och den ökande trafiken kommer inte att
            kunna hanteras av de befintliga anläggningarna i Öresundsregionen.
          </p>
          <p xml:id="i-UdXynC2WQG1YcPfQPhuwmm">
            En fast HH-förbindelse blir en viktig del i ett robust och hållbart
            transportsystem. Förbindelsen bidrar till att eliminera flaskhalsproblem
            och förhindrar trafikproppar såväl inom regionen som till och
            från den. Den gynnar således både den regionala tillväxten och
            hela Sveriges handel med omvärlden. Det råder redan stor konsensus
            bland de berörda kommunerna och regionerna om att en fast förbindelse
            måste byggas. I en dansk-svensk viljeförklaring har tre regioner
            och 79 kommuner enats om att verka för att en fast HH-förbindelse
            ska byggas så snart som möjligt.
          </p>
          <p xml:id="i-2ZqXMj1tqmnCJWpFALvFzd">
            I Trafikverkets förslag till nationell infrastrukturplan för
            perioden 2018–2029 är en ny fast förbindelse mellan Helsingborg
            och Helsingör utpekad som en prioriterad brist i södra Sverige.
            Det innebär att ett färdigt åtgärdsförslag saknas och att projektet
            kräver stora insatser för att åtgärdas. För att Trafikverket ska
            prioritera att ta fram ett fördjupat underlag om HH-förbindelsen,
            måste regeringen ställa sig bakom förslagen till utpekade brister.
          </p>
          <p xml:id="i-KLkBuHFaSZx4e2iaFnkHG4">
            Utmaningen i stora infrastrukturprojekt är oftast kostnaderna,
            där många projekt konkurrerar om en begränsad mängd offentliga
            medel. Så är dock inte fallet med HH-förbindelsen. Flera studier
            visar att förbindelsen, vars kostnad beräknas till cirka 40 miljarder
            svenska kronor, kan finansiera sig själv via brukaravgifter, på
            samma sätt som Öresundsbron gör. Redan det nu befintliga transportflödet
            är tillräckligt för att brukaravgifter ska täcka kostnaderna för
            förbindelsen, med god marginal. Med ökat resande blir kalkylen
            ännu bättre. Projektet bör därför hanteras i separat ordning.
            För- och nackdelar med alternativa finansieringslösningar bör
            analyseras och övervägas.
          </p>
          <p xml:id="i-MBLKKePq1S9z7enr7x4r1H">
            Projektet omfattar en persontågförbindelse och en motorvägsförbindelse,
            där den sistnämnda bidrar till att finansiera den förstnämnda.
            Utsläppen från personbilsflottan minskar successivt när miljövänligare
            alternativ ökar i omfattning. För den tunga trafiken finns ny
            teknik, exempelvis elektrifiering i olika former, redo att implementeras,
            bland annat från de stora svenska aktörerna. Ett projekt som HH-förbindelsen
            vore utmärkt för att etablera sådana lösningar.
          </p>
          <p xml:id="i-F7vrM5HQVrnrnGrijsAT8c">
            Det är angeläget att arbetet med en fast förbindelse mellan Helsingborg
            och Helsingör inte stannar upp. En förbindelse som ska stå klar
            2030 måste börja planeras nu.
          </p>
        </div>
        <div xml:id="i-Qi24WAL3xxhiwVMykxAzpj" type="signatureBlock">
          <list xml:id="i-JFnuqJiZsLWAKwsYdYpE1C">
            <item xml:id="i-Gi2aZc1P1Bq2sCGQ32g3pU" type="signature">
              Jonas Jacobsson Gjörtler (M)
            </item>
            <item xml:id="i-6HdyAuxqi2XdghFrUV9C4c" type="signature">
              Thomas Finnborg (M)
            </item>
            <item xml:id="i-4qQSh93WZoM6k6A8Aevx6a" type="signature">
              Ann-Charlotte Hammar Johnsson (M)
            </item>
          </list>
        </div>
      </div>
    </body>
  </text>
</TEI>
