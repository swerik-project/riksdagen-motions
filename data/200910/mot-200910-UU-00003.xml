<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00003">
  <teiHeader>
    <fileDesc>
      <titleStmt>
        <title>med anledning av prop. 2009/10:38 Fortsatt svenskt deltagande i  den internationella säkerhetsstyrkan i Afghanistan (ISAF)</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:38 Fortsatt svenskt deltagande i  den internationella säkerhetsstyrkan i Afghanistan (ISAF)</title>
          <idno type="rdwebb">GX02U3</idno>
          <rs type="number">U3</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U3/text</ref>
          <ref type="dokument_url_html">http://data.riksdagen.se/dokument/GX02U3</ref>
          <ref type="dokumentstatus_url_xml">http://data.riksdagen.se/dokumentstatus/GX02U3</ref>
          <ref type="doc">http://data.riksdagen.se/fil/E468C522-3CB9-4BDF-970C-815646C78F68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Ez8HFByTbQQYapZ3cZWpn1"/>
        <correspContext corresp="i-Ez8HFByTbQQYapZ3cZWpn1">
          <ref>Proposition 2009/10:38</ref>
        </correspContext>
        <correspAction xml:id="i-2uSg9RjUfQtzVFpeEJQJjw" type="signed"/>
        <correspContext corresp="i-2uSg9RjUfQtzVFpeEJQJjw">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction type="referral" xml:id="i-StWdpnQJj6VBMAFEFT4E3u">
          <date when="2009-11-11"/>
        </correspAction>
        <correspAction type="referral" xml:id="i-Qb3VsMKqqVfxNfMAUr1Fad">
          <date when="2009-11-11"/>
        </correspAction>
        <correspAction type="dismissal" xml:id="i-JTdePRGJ4PpjpttUcAzZLR">
          <date when="2009-11-10"/>
        </correspAction>
        <correspAction type="dismissal" xml:id="i-6L3C6HeUfLZsva6XeocsBY">
          <date when="2009-11-10"/>
        </correspAction>
        <correspAction type="transfer" xml:id="i-9xE3TvywSMzkL4ueBveaSi">
          <date when="2009-11-09"/>
        </correspAction>
        <correspAction type="submission" xml:id="i-2geAEefrFppApfTQuxcZeP">
          <date when="2009-11-09"/>
        </correspAction>
        <correspAction type="assigned" xml:id="i-LNzHxQHv612L1NkdDBngpX"/>
        <correspContext corresp="i-LNzHxQHv612L1NkdDBngpX">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-57f8nMBNYJSJMfyJjWkMEC">
            Förslag till riksdagsbeslut
          </head>
          <list style="ol">
            <item xml:id="i-9cgq6uPg5jqogYAz7t6wMT">
              Riksdagen tillkännager för regeringen som sin mening vad som
              anförs i motionen om att det internationella samfundet, inklusive
              Sverige, ska öka det civila engagemanget i Afghanistan.
            </item>
            <item xml:id="i-mBvcvMzEfXiFidJYoMdvp">
              Riksdagen tillkännager för regeringen som sin mening vad som
              anförs i motionen om att den militära strategin för ISAF måste
              inriktas på skydd av civila.
            </item>
            <item xml:id="i-Y62m8XanK9P6iYCgCQWbyZ">
              Riksdagen tillkännager för regeringen som sin mening vad som
              anförs i motionen om hur Sverige ska verka för att det internationella
              samfundet utarbetar en strategi där det tydligt framgår att ett
              ansvarsfullt tillbakadragande ska inledas så snart förutsättningar
              för detta finns.
            </item>
            <item xml:id="i-EPn1LauUY4WXoUcbi1ECDk">
              Riksdagen tillkännager för regeringen som sin mening vad som
              anförs i motionen om att regeringen för riksdagen ska presentera
              en långsiktig och bred strategi för det svenska engagemanget i
              Afghanistan med en framtida ökad civil närvaro och minskad militär
              närvaro.
            </item>
          </list>
        </div>
        <div type="motContent">
          <head type="h1" xml:id="i-Av85P6NEbQ86wSdmfg8qUM">
            Motivering
          </head>
          <p xml:id="i-Cvuzo64KTxMPUQeYcNGLs9">
            Få länder är och har varit så hårt drabbade av krig och nöd som
            Afghanistan. Under de senaste årtiondena har befolkningen lidit
            under sovjetisk ockupation, inbördeskrig och talibanernas förtryck.
            På få andra platser i världen har kvinnors och flickors rättigheter
            varit så åsidosatta som i Afghanistan, framför allt under talibanregimens
            tid. Alla dessa umbäranden har lett till att afghanerna är ett
            av världens fattigaste folk. 40 % av befolkningen lever på mindre
            än en halv dollar per dag.
          </p>
          <p xml:id="i-EbfKzu15WpbmTamZ8juopA">
            Den politiska situationen i Afghanistan är svår. President Karzais
            regering har i många stycken misslyckats i sitt arbete för demokratisering
            och utveckling. Korruptionen utgör alltjämt ett mycket stort problem,
            situationen för de mänskliga rättigheterna är mycket kritisk,
            familjelagstiftningen som beskär kvinnors rättigheter och det
            utbredda valfusket i presidentvalet i augusti 2009 är andra exempel
            på tillkortakommanden. Säkerhetssituationen har förvärrats under
            de senaste åren. Hjälparbetare hotas och dödas, skolor bränns
            ned och såväl elever som lärare utsätts för våld och dödas.
          </p>
          <p xml:id="i-CtmnhXezFDnv3nSpyFhEyx">
            Utvecklingen gick framåt under de första åren efter talibanregimens
            fall. Under de senaste åren har dock problemen som beskrivs ovan
            och regimens oförmåga att åtgärda dem skapat en klyfta mellan
            de förhoppningar som många afghaner hyst och de resultat man fått
            se. Svikna förhoppningar och bristande framtidstro riskerar att
            gynna extrema grupperingar i det afghanska samhället.
          </p>
          <p xml:id="i-BPRUnjJXAhjUDvLdbX4gcT">
            Men vi ser också att framsteg görs. Nu går sex miljoner barn
            i skolan jämfört med en miljon under talibanstyrets sista år.
            I dag är dessutom många av dem flickor. Den förskräckande höga
            barnadödligheten minskar i snabb takt. 27 % av parlamentarikerna
            är i dag kvinnor. 80 % av befolkningen har nu tillgång till bassjukvård.
          </p>
          <p xml:id="i-2VNdrrvKx96yDCw6tyKZV4">
            Sverige har en lång tradition av solidaritet med Afghanistans
            folk, inte minst genom Svenska Afghanistankommittén som verkat
            i landet sedan början av 1980-talet. Sverige har också länge varit
            en stor biståndsgivare, både multilateralt och bilateralt. Sverige
            spelar en viktig roll i Afghanistan.
          </p>
          <p xml:id="i-49L3VSMkQyRyr4WqVGAiww">
            Säkerhetsläget för civilbefolkning, hjälparbetare och de egna
            styrkorna innebär en stor utmaning för såväl afghanska styrkor
            som internationella.
          </p>
          <p xml:id="i-VXhZefWEjb2YdcSrDAKXWC">
            Den svåra situationen för civilbefolkningen syns tydligt i statistiken.
            Unamas rapport för perioden januarijuni 2009 visar att de civila
            dödsfallen för de väpnade konflikterna ökar. Första halvåret 2009
            dödades 1 013 jämfört med 818 under samma period året innan. Talibaner
            och andra regeringsfientliga grupperingar är ansvariga för 59
            % av de civila dödsoffren och styrkor på regeringssidan för 30,5
            %.
          </p>
          <p xml:id="i-Vahb1tGH6QTqKkbg84UPqF">
            FN:s resolution 1890 (2009) som ger ISAF dess mandat är tydlig
            med att de internationella styrkorna ska fortsätta sina ansträngningar
            att minimera riskerna för civila offer och att skyddet av befolkningen
            måste vara ett centralt element i missionen.
          </p>
          <p xml:id="i-NywwsmDt7sXBtKmMAHL2tE">
            Det finns flera anledningar att kritisera hur kriget i Afghanistan
            har förts. När USA:s president Bush 2003 ändrade fokus och förde
            över trupp från Afghanistan till Irak, ett krig i strid med folkrätten,
            ledde det till minskad uppmärksamhet och minskade resurser till
            Afghanistan. Därmed och genom en rad misstag av framför allt OEF,
            kunde talibanerna åter vinna mark. En ytterligare konsekvens av
            truppminskningen i Afghanistan var att USA i allt högre grad använde
            sig av flygunderstöd en taktik som lett till många civila dödsoffer.
          </p>
          <p xml:id="i-4E3Ub7zGb7wNuw5Mr7DXue">
            Emellertid kan en viktig förändring nu vara på väg efter det
            amerikanska presidentvalet 2008.
          </p>
          <p xml:id="i-QxJgkMCycvBg3rmQNSAb2J">
            När det gäller Afghanistan har USA talat om behov av en ny strategi.
            Vår förhoppning är att den kommer att fokusera på att med kraft
            skydda civilbefolkningen och öka utvecklingssamarbetet. Det är
            ännu för tidigt att säga huruvida denna strategi får reellt genomslag.
            Om den genomförs förtjänar den stöd. Också Nato har beslutat om
            en ny strategi för ISAF, en strategi som går i denna riktning.
          </p>
          <p xml:id="i-DbsxNmyUHkL61bhLYsYTz6">
            Syftet med ISAF:s verksamhet är att bidra till säkerhet så att
            återuppbyggnad och utveckling kan ske. En mycket viktig uppgift
            för ISAF är också att utbilda afghansk polis och militär så att
            afghanska myndigheter själva ska kunna ansvara för säkerheten
            i sitt land. Sverige bör verka för att det internationella samfundet
            utarbetar en strategi där det tydligt framgår att ett tillbakadragande
            ska inledas så snart förutsättningar för detta finns.
          </p>
          <p xml:id="i-WsypwhWZX6nf17Y5Ja2njp">
            Vi vill här betona vikten av att FN:s roll stärks ytterligare
            i arbetet med att samordna de olika insatserna till stöd för Afghanistan,
            samt vikten av att det internationella samfundet arbetar med en
            regional ansats där inte minst Pakistan ingår. I strategin måste
            också rymmas möjligheter till dialog med alla parter i konflikten
            där målsättningen är fredsförhandlingar under FN:s överinseende.
          </p>
          <p xml:id="i-E21yguzmkEzmHWMTrLRLHE">
            Det råder obalans mellan militära och civila insatser. Även när
            den aviserade ökningen av det svenska biståndet genomförts fullt
            ut kommer obalansen att vara fortsatt stor. Detta måste förändras.
            Vi står bakom den beslutade ökningen av svenskt bistånd till Afghanistan
            men vill gå vidare och öka det svenska utvecklingssamarbetet till
            en nivå som åtminstone motsvarar kostnaderna för den militära
            insatsen.
          </p>
          <p xml:id="i-L8XbJfET9cnmViDTS5tNfi">
            Obalansen mellan de militära och civila insatserna gäller inte
            bara Sverige utan i högsta grad hela det internationella engagemanget
            i Afghanistan. Omvärlden måste visa det afghanska folket att man
            tar återuppbyggnad och reformering på allvar. De löften om civilt
            stöd som ställts ut måste också förverkligas.
          </p>
          <p xml:id="i-WE1SGgyt3Gt5QkRqF3EkeP">
            Mycket större åtaganden måste till för att möjliggöra verklig
            utveckling i Afghanistan. Det krävs större ekonomiska utvecklingsresurser
            men också en gemensam internationell agenda som motarbetar korruption
            och som leder till att biståndsmedel används på ett effektivt
            sätt.
          </p>
          <p xml:id="i-8h955EFB66x4kCGowNNtwJ">
            Ytterligare en frågeställning gäller vikten av åtskillnad mellan
            civila och militära insatser. Militärens uppgift och kompetens
            är helt olik biståndsorganisationernas. För oss är det viktigt
            att rollerna hålls isär. Det vore förödande för biståndets trovärdighet
            om militären delvis går in i biståndsarbetarens roll. Det skulle
            dessutom hota biståndsarbetarnas säkerhet.
          </p>
          <p xml:id="i-YAQQKSLBRvtVtWsESc2iBD">
            För svenskt vidkommande kräver vi att regeringen presenterar
            en långsiktig och bred strategi och en tydlig målsättning för
            det samlade svenska engagemanget i Afghanistan. Denna strategi
            ska syfta till en framtida ökad civil närvaro och en minskad militär
            närvaro. Inom ramen för strategin ska det också undersökas hur
            Sverige kan bidra till att söka en politisk lösning på konflikten
            i Afghanistan.
          </p>
          <p xml:id="i-SgujykShZznRJKdWwxnsMr">
            Strategin bör fokusera på civilt stöd för upprättande och förstärkningar
            av institutioner och strukturer som är nödvändiga för att utveckla
            en rättsstat som vilar på demokrati och respekt för mänskliga
            rättigheter. Vi vill i detta sammanhang lyfta fram den utsatta
            situationen för kvinnor i Afghanistan. Att den afghanska befolkningen
            har tilltro till den politiska och demokratiska processen och
            att denna ger ökad trygghet och ekonomisk utveckling är den enda
            framkomliga och långsiktigt hållbara vägen mot en framtid i fred
            och säkerhet.
          </p>
          <p xml:id="i-FkYtRw6YuWyKgcJt9p4daH">
            Långsiktig och hållbar säkerhet skapas främst genom att landet
            får hjälp med att bygga upp och utbilda sin egen armé, poliser,
            åklagare och domare samt ett fungerande rättsväsen. Kvinnornas
            och flickornas mänskliga rättigheter måste respekteras. Rättslösheten
            och korruptionen urgröper samhället. Det är ytterst afghanerna
            själva som ska utveckla sitt land men det internationella samfundet
            kan stödja denna utveckling avsevärt bättre än i dag. Vi vill
            att EU intensifierar ansträngningarna för att EU:s polisinsats
            ska kunna ge resultat.
          </p>
          <p xml:id="i-QgvNpgh19ByWH75agNZ5kx">
            Sverige kan, och bör, vara en aktiv aktör för fred, återuppbyggnad
            och utveckling i Afghanistan.
          </p>
        </div>
        <div type="motSignatures">
          <list>
            <item xml:id="i-FV227ETxGKbLGDRyjh37ui" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-Py1dVcH1ASM4vQxqyYqM1k" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-7cNNYvR4AMtoFu37XsfRWf" who="i-2EZPhWWR7yHztg3zN2aNvh">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
