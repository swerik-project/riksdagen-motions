<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--ak--00370">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__370/mot_1944__ak__370-001.pdf"/>
      <fw xml:id="i-MJyak4hZAfotB4PmpkDP8q">
        Motioner i Andra kammaren, nr 370. 15
      </fw>
      <div xml:id="i-5bc2kSkwqbHNAC339GJg4y" type="motHeader">
        <div xml:id="i-7yKECERYH7G94mT8BKpM8z" type="motTitle"/>
        <div xml:id="i-39pKvRtNZZvCbcCXJfKRz5" type="motSubmissionInfo"/>
      </div>
      <div xml:id="i-4ZSNydo6zJrHkEL6rpTjo6" type="motBody">
        <div xml:id="i-2cD7HuM9kksBun9s3QodQT">
          <p xml:id="i-PoLPcDQt9vPHoGVTcBeX9H">
            Nr 370.
          </p>
          <p xml:id="i-C7nbzSM38HqzA8qQ2hw9hp">
            Av herrar Hagberg i Luleå och Persson i Stockholm, om inrättande
            av ett institut för socialmedicinsk forskning.
          </p>
          <p xml:id="i-WkpsaKPA6kN7CYMXZANv61">
            Undervisning i socialhygien är ett gammalt krav. Det förekommer
            visser- ligen för närvarande undervisning om vissa avsnitt av
            det ämne, som sedan gammalt räknas till socialmedicinen. I rätts-
            och statsmedicin undervisas även om den medicinska lagstiftningen.
            Till ämnet hygien höra framför allt en del rent sanitära socialmedicinska
            frågor, såsom bostadshygien, vatten- och avloppsproblem, en del
            epidemiologi, skolhygien etc. Vissa ämnen som sedan gammalt räknats
            till socialmedicinen, nämligen yrkessjukdomar och närings- hygien,
            ha numera brutits ur ämnet och vederfarits särskilda professurer
            vid statens institut för folkhälsan. Men för övrigt förekommer
            i Sverige varken en systematisk undervisning för våra blivande
            läkare i ämnet socialmedicin eller någon egentlig forskningsverksamhet.
            Resultatet ser man bl. a. i de svenska läkarnas erkänt bristfälliga
            orientering i sociala angelägenheter, även sådana som borde höra
            direkt till deras intressesfär som läkare. Vad menas nu med socialmedicin?
            Begreppet har undergått en del för- skjutningar samtidigt med
            att vissa speciella grenar, som tidigare räknats dit, utrensats.
            Det är inte längre liktydigt med socialhygien. Stora delar av
            social- hygienen ha numera omdöpts till hygien blott och bart.
            I själva verket bör man kunna skilja på socialhygien och socialmedicin
            i trängre, mera specifik bemärkelse. Med socialhygien kan då menas
            alla de många uppgifter som nu framför allt åligga tjänsteläkare
            i stad och på land: bostadskontroll, brunns- hygien, avlopp och
            renhållning, livsmedelskontroll, epidemi, profylax och dessutom
            även yrkeshygien och näringshygien — de båda sista ämnena på gränsen
            till den kliniska medicinen. Till socialmedicin i trängre bemärkelse
            räknas däremot alla de medicinska problem, som ha att göra med
            individens anpassning i samhället och samhällets anpassning efter
            individen. Dit höra således icke de tekniska hygieniska frågorna,
            utan i stället frågor som ha med samhällets struktur att göra,
            samlevnaden mellan människorna och därav uppkommande socialt konstruktiva
            problem. Man skulle kanske i stället kunna kalla det sociologisk
            medicin. Till sociologisk medicin skulle därvid dels höra mentalhygieniska
            frågor, i den mån de ha med samhällets struktur att göra. Hit
            höra således frågorna om barnens anpassning i samhället och barnmiljöns
            anpassning efter barnens egenart. Den sociologiska medicinen måste
            därvid i lika hög grad studera miljön som barnen själva. Vidare
            böra dit höra frågor om skolans anpass- ning efter socialt och
            hygieniskt lämpliga krav. Därefter komma yrkes- rådgivning och
            yrkesval. Tesen om rätt man på rätt plats i samhället tarvar
          </p>
          <pb facs="riksdagen-motions-pdf/data/1944/mot_1944__ak__370/mot_1944__ak__370-002.pdf"/>
          <fw xml:id="i-Y3BN6YhbN9Pvz6MeYbX51Q">
            16 Motioner i Andra kammaren, nr 370.
          </fw>
          <p xml:id="i-9BtR5efK7nZYpJkw3kSgAa">
            kunskaper både om individens läggning och de olika yrkenas egenart
            och är således ett problem, som även socialt orienterade läkare
            måste syssla med. Bland andra problem, som kunna sägas höra hit,
            märkas de partiellt arbets- föras problem, neurotikernas sociala
            anpassningssvårigheter, alkoholistfrå- gan, sexualsvårigheter
            inom och utom äktenskapet, andra äktenskapliga anpassningssvårigheter
            etc. Kriminella och socialt missanpassade individers problem faller
            också delvis inom den sociologiska medicinens sfär. Detta som
            en exempelsamling. e Det centrala ämnet för den sociologiska medicinen
            är emellertid studiet av samhället och dess olika institutioner
            samt dessas inverkan på individernas psykiska och fysiska hälsa
            och utveckling. Ur praktisk synpunkt gäller det därvid att studera,
            hur samhället och dess olika inrättningar lämpligen böra förändras
            för att individens utveckling och hälsa skola bli så gynnsamma
            som möjligt. Därmed uppkommer problemet individens fysiologiska
            optimum på olika områden — hittills huvudsakligen känt från näringshygienen
            men ett begrepp som även borde kunna införas på andra områden.
            Utan tvivel finnas stora missförhållanden, som på otaliga sätt
            verka häm- mande på individens naturliga och sunda utveckling.
            Dessa saker böra syste- matiskt genomforskas och de blivande läkarna
            undervisas däri. Det är ett oförsvarligt slöseri med arbetskraft
            och social hälsa att inte studera även den sidan av det mänskliga
            samhället. Säkert skulle mycket stora vinster stå att notera för
            den mänskliga prestationsförmågan inom samhället, om sociala hinder
            av olika slag för den sunda utvecklingen kunde undanröjas. Vidare
            befinner sig samhället i en våldsam utveckling, tekniskt, socialt
            och ekono- miskt. Ständiga förändringar ske. Ett typiskt exempel
            härpå är den nya yrkessjukdom, som uppstålt genom gengasen, där
            förödande skador redan vållats utan att samhället kunnat i tid
            ingripa. Det måste vara viktigt att från sociologisk synpunkt
            undersöka dessa förändringars fortlöpande inverkan på de mänskliga
            individerna, så att i tid osunda och hälsovådliga tendenser kunna
            stoppas. En stor del av samhällets åtgärder i form av lagstiftning,
            sociala hjälpåt- gärder, direkt sjukvård, skolundervisning o.
            s. v. äro antingen felaktiga eller undermåliga på grund av att
            de kommit till stånd utan socialmedicinsk för- beredelse. Tag
            vår sanatorievård, som ur rent klinisk synpunkt i regel står i
            höjd med vetenskapens nuvarande nivå men genom bristen på social
            anknyt- ning blivit ett slag i luften. Att tillfriskningsutsikterna
            för en lungsjuk i vårt svenska samhälle måste te sig så föga lovande
            beror mindre på sanatorievår- dens kvarstående brister än på det
            faktum, att han för det första sällan tas om hand, innan allvarliga
            symptom på sjukdomen gett sig till känna, och för det andra vid
            utskrivningen tvingas återvända till den ekonomiska ställning,
            de bostads- och näringsförhållanden, det arbete, som utgöra den
            indirekta orsaken till hans sjukdom. Tag vår abortlagstiftning,
            vilken kriminaliserar en social
          </p>
          <pb facs="riksdagen-motions-pdf/data/1944/mot_1944__ak__370/mot_1944__ak__370-003.pdf"/>
          <fw xml:id="i-GfcyXBZitdQbTp9YAzwvMi">
            Motioner i Andra kammaren, nr 370. 17
          </fw>
          <p xml:id="i-X8GbLBbYDsKxgJmJ5SFirw">
            sjukdom och utgör ett monument över det efterblivna tänkande,
            som med hotelser och moraliserande vill ersätta bristen på sexuell
            upplysning för ung- domen, barnkrubbor åt de yrkesarbetande mödrarna,
            bostäder åt dem som önska bilda eget hem. Tag det stora fattigvårdsproblemet,
            som aldrig utretts ur socialmedicinsk synpunkt, trots att understödstagarna
            i tider med ”nor- mala” arbetslöshetssiffror till fem sjättedelar
            bestå av människor, som genom psykisk eller fysisk sjukdom fastnat
            i sitt ekonomiska nödläge. Socialt an- svarskännande läkare ha
            upprepade gånger anmärkt på samhällets sätt att låta friska människor
            bli sjuka på grund av ekonomiska svårigheter och sedan med hjälp
            av ett knappt understöd konservera deras ohälsa och därmed också
            deras socialt låga ställning. Skulle man inte kunna undersöka,
            i vad mån sjukdom kan förebyggas genom åtgärder på ett tidigt
            stadium? Erfaren- heter från bl. a. amerikanska forskningar och
            försök ge vid handen, att man med hälsoskyddande verksamhet inte
            bara förhindrar otaliga människors nedsjunkande till en eländig
            tillvaro, utan också vilket för många med- borgare förefaller
            vara det viktigaste av allt — mångdubbelt sparar in de medel,
            som en sådan verksamhet kostar. Genom små understöd från privata
            fonder och genom ett tidsödande och ekonomiskt uppoffrande arbete
            av enskilda forskare ha vissa socialmedi- cinska områden de senaste
            åren bearbetats. De väldiga problem, som här vänta på sin vetenskapliga
            kartläggning, måste emellertid göras tillgängliga för systematisk
            forskning. I andra länder är samhällsforskningen ett viktigt ämne.
            I vårt land har den knappast börjat. Det finns inga akademiska
            läro- stolar i sociologi. Även medicinen har i flera andra länder
            fått en bestämd sociologisk inriktning. Storbritannien må här
            nämnas som exempel. Likaså och framför allt Sovjetunionen, där
            den medicinska undervisningen är upp- delad på tre linjer, varav
            en profylaktisk. Med hänsyn till de väsentliga miss- förhållanden,
            som på detta håll kunna undanröjas genom systematisk forsk- ning,
            och på grund av den oerhört snabba utvecklingen av samhället,
            som kan väntas efter kriget, och slutligen med hänsyn till nödvändigheten
            av att vårt land håller sig å jour med den senaste utvecklingen
            ute i världen, föreslås,
          </p>
          <p xml:id="i-XeGnWvrLJTq3J6y4b9Ub92">
            att riksdagen i skrivelse till Kungl. Maj:t anhåller om skynd-
            sam utredning och förslag i syfte att ett institut för socialmedicinsk
            forskning inrättas under chefskap av en professor i ämnet samt
            att denna nyinrättade professur anknytes till karolinska in- stitutet
            och ges en bestämd funktion i läkarutbildningen.
          </p>
          <p xml:id="i-7z5EzSRP2xE27BuQbAzVKN">
            Stockholm i januari 1944.
          </p>
          <p xml:id="i-KHiChqNmyynJViDaG9p5E7">
            H. Hagberg. Set Persson.
          </p>
        </div>
      </div>
    </body>
  </text>
</TEI>
