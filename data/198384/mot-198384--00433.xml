<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00433">
  <teiHeader>
    <fileDesc>
      <titleStmt>
        <title>Enskilda människors frihet och integritet</title>
        <author>Ulf Adelsohn m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Enskilda människors frihet och integritet</title>
          <idno type="rdwebb">G702433</idno>
          <rs type="number">433</rs>
          <ref type="dokument_url_text">http://data.riksdagen.se/dokument/G702433/text</ref>
          <ref type="dokument_url_html">http://data.riksdagen.se/dokument/G702433</ref>
          <ref type="dokumentstatus_url_xml">http://data.riksdagen.se/dokumentstatus/G702433</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Pe1ftVDt68xexZMLUFEKsL</idno>
            <name>ULF ADELSOHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>LARS TOBISSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>ROLF DAHLBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>CARL BILDT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>ROLF CLARKSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R2TFYzGxVT2B4sEK3VAPwx" type="signed"/>
        <correspContext corresp="i-R2TFYzGxVT2B4sEK3VAPwx">
          <note type="signatory" corresp="i-Pe1ftVDt68xexZMLUFEKsL"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__433/mot_198384__433-001.pdf"/>
      <fw xml:id="i-Vpx5rodTDdoTnZEtZA94SH">
        Mot. 1983/84:433
      </fw>
      <div xml:id="i-2BMBT4ruJCjvURipXzeL7T" type="motHeader">
        <div xml:id="i-CXVx5mt9Hn5ii3qGw3BCit" type="motTitle"/>
        <div xml:id="i-f6NgmDXqZFbVUzDQqT6uh" type="motSubmissionInfo"/>
      </div>
      <div xml:id="i-rBkSMkfdGYMG7zxvzCLm9" type="motBody">
        <div xml:id="i-EZvcdycVaYRFx3JSwCeRLp">
          <fw xml:id="i-Std2FAEv23sc8X2txRVg2Z">
            Motion 1983/84:433
          </fw>
          <p xml:id="i-9f1S3rkEi99223pZ1RZSu9">
            Ulf Adelsohn m. fl. Enskilda människors frihet och integritet
          </p>
          <p xml:id="i-FGai1cD2S84zDcKxKm4DqT">
            För den enskildes frihet
          </p>
          <p xml:id="i-VRWuWoCukH3JQy5xqPQTJs">
            Fria medborgare är det demokratiska samhällets grundval. Demokratin
            förhindrar att ett fåtal förtrycker flertalet, men den syftar
            för den skull inte till att ge flertalet en total bestämmanderätt
            över fåtalet. Ett demokratiskt samhälle måste därför bygga på
            respekt för den enskilde medborgarens integritet och frihet. Ett
            samhälle som vill ta till vara det bästa hos människan måste lämna
            ett stort utrymme för de enskilda individernas särart, behov,
            ambitioner och önskemål. Respekten för människan fordrar öppenhet
            och tolerans för individen. Det samhälle blir omänskligt som frånhänder
            sig den dynamik som ligger i enskilda människors olikhet och den
            pluralism som skapas när olikheter får leva sida vid sida. Enskilda
            människors idéer, initiativ och arbete måste tas till vara om
            Sveriges ekonomiska problem skall kunna lösas. Då måste också
            medbor- garna ges en stark ställning som individer. Detta är viktigt
            för var och en i samhället. Det är inte viktigare för dem som
            redan i dag på grund av ekonomi, begåvning eller samhällelig ställning
            står starka gentemot andra. En förstärkning av den enskildes ställning
            gynnar framför allt dem som känner en hopplöshet inför möjligheten
            att påverka barnens skola, dem som inte kan eller vågar ta strid
            mot en myndighet som gör fel, dem som inte orkar eller vågar opponera
            sig mot en organisation och alla dem som på grund av att de inte
            känner lagen säkert inte heller känner säkerhet inför lagen. Den
            frihet för den enskilde som vi förespråkar är varken en oinskränkt
            frihet eller den starkes frihet. Det är frihet att ta ansvar.
            Den som är sjuk skall veta att han kan få vård men också att han
            kan få välja vård. Den som behöver stöd skall veta att han kan
            få stöd utan att han skall tvingas anpassa sig till en livsstil
            som prioriteras av politiker. Den som är sjuk, gammal eller handikappad
            och därför har behov av vård, omsorg och service skall inte därför
            omyndigförklaras. Tvärtom är det kanske då viktigare än någonsin
            att det finns goda möjligheter att välja mellan olika alternativ
            så att boendet, vården och servicen kan tillgodose den enskilda
            människans önskemål och behov. Samhället bör vara så organiserat
            att alla medborgares frihet är en garanti för vars och ens trygghet.
            Där är staten stark men begränsad. Stark nog att stödja men begränsad
            för att inte styra den enskildes vardag. Stark att stå
          </p>
          <p xml:id="i-6UqQUAPYHbYs8TmPSajiNC">
            1 Riksdagen 1983/84. 3 saml. Nr 433
          </p>
          <p xml:id="i-SpaYUdG6Aq6rQ4LhJNR4zC">
            FT
          </p>
          <pb facs="riksdagen-motions-pdf/data/198384/mot_198384__433/mot_198384__433-002.pdf"/>
          <fw xml:id="i-YYtkaoNaNU5b5fTg7AU4TB">
            Mot. 1983/84:433 2
          </fw>
          <p xml:id="i-CWeTvLk4sE2fPbCnKaFobW">
            emot påtryckningar men begränsad för att ge uttryck åt mångfald
            och pluralism. Det är med den inriktningen vi kan skapa ett samhälle
            av fria medborgare i en social gemenskap där stat och kommun inte
            bara garanterar den enskildes trygghet utan också värnar hans
            frihet. Det moderna västerländska samhället såg sin födelse i
            att människor gavs fri- och rättigheter i egenskap av enskilda
            individer. Därmed lämnades åt historien de samhällssystem som
            byggde på att människors rätt var beroende av om de tillhörde
            ett skrå, ett stånd eller en bysamfällighet. Människan gavs sin
            huvudroll som individ, inte som en del i ett kollektiv. Därigenom
            lades grunden inte bara för demokratin och marknadsekonomin utan
            också för den respekt och tolerans som det öppna och fria samhället
            representerar. I det samhälle som moderata samlingspartiet eftersträvar
            har människor rättigheter och friheter i egenskap av enskilda
            individer. Vi avvisar en samhällsutveckling som i praktiken innebär
            en återgång till forna tiders ordning där rättigheter och friheter
            var beroende av vilket kollektiv man tillhörde. Friheten och integriteten
            blir beroende av andras välvilja. Orden förlorar till slut sitt
            innehåll. Moderata samlingspartiet anser att det är den enskilde
            medborgarens livsvillkor som skall stå i fokus för varje politiskt
            beslut. Vi menar att den enskildes rätt och integritet är förmer
            än olika myndigheters och organisa- tioners intressen av effektivitet,
            kontrollkrav och s. k. övergripande plane- ring. Det är därför
            nödvändigt både att öka friheten för de enskilda medborgarna och
            att stärka den enskildes integritet och oberoende gentemot de
            kollektiv — offentliga och andra — som blivit allt starkare under
            de senare decennierna. Men den enskildes frihet kan givetvis aldrig
            bli absolut. Den enskildes handlingsfrihet måste givetvis alltid
            begränsas av hänsynen till medmänniskan. Endast i ett samhälle
            där den enskilde har rätt att ta ansvar för sig själv och de sina
            kan ansvaret utvidgas till att också avse andra människor. Ytterst
            är det statens uppgift att se till att den enes frihet inte medför
            den andres ofrihet. ; Denna ideologiska grund präglar de förslag
            som moderata samlingspartiet i olika motioner för fram till 1983/84
            års riksdag. Många av våra förslag medför att den enskildes frihet
            ökar samtidigt som den politiska maktsfären minskar. När vi föreslår
            besparingar i statens och kommunernas finanser gör vi det inte
            enbart av tvingande ekonomiska skäl utan också för att vi ser
            vissa av besparingarna i den offentliga sektorn som investeringar
            i enskildas skaparkraft och arbetsvilja. När vi föreslår privatisering
            av offentlig verksamhet gör vi det inte bara för att skapa konkurrens
            och kostnadspress utan också för att ge den enskilde medborgaren
            det oberoende och den trygghet som valfrihet innebär. När vi föreslår
            minskningar av offentlig byråkrati gör vi det för att därmed öka
            de enskilda människornas frihet och beslutsutrymme. Den enskilde
            har rätt att förvänta sig att myndigheter och olika
          </p>
          <pb facs="riksdagen-motions-pdf/data/198384/mot_198384__433/mot_198384__433-003.pdf"/>
          <fw xml:id="i-SJMSyb8qYbdwBUuSoeifbo">
            Mot. 1983/84:433 3
          </fw>
          <p xml:id="i-RG3d8xkGe5DGoTsJneyR8V">
            organisationer behandlar honom så som han förväntas behandla
            andra medborgare. Det medborgaren inte får göra skall inte heller
            tillåtas myndigheter, med mindre än att detta uttryckts i lag.
            Det allmännas främsta uppgift måste bestå i att vara ett värn
            för den enskilde medborgaren. I denna motion lägger vi förslag
            om hur den enskildes ställning skall stärkas. Syftet är inte att
            ge en fullständig bild av moderat politik utan att visa på vikten
            av en genomtänkt politik som inom olika områden försvarar och
            stärker den enskildes frihet och integritet. Våra ställningstaganden
            i olika sakpolitiska frågor framgår av skilda parti- och kommittémotioner.
          </p>
          <p xml:id="i-W3CpepuhaBdJ2F3FB9ZDcr">
            Kollektivismen i det svenska samhället
          </p>
          <p xml:id="i-LpzU7n7K9rPbSZCjiGqq8P">
            Sverige har under lång tid präglats av en kollektivistisk samhällsutveck-
            ling. Den märks tydligast i det förhållandet att den offentliga
            sektorn nu disponerar ungefär 70 70 av våra resurser. Genom den
            ökade kollektivise- ringen har individuell skaparkraft trängts
            undan till förmån för ökad byråkrati. Reaktionen har inte uteblivit.
            Den strömning som kom att kallas ”den nya individualismen” har
            präglat den politiska debatten under 1970-talet och början av
            1980-talet. Det parti som konsekvent tagit den enskildes ställning
            — moderata samlingspartiet — har också fått ett betydligt ökat
            väljarstöd under denna period. Den intellektuella basen för den
            nya individualismen har manifesterats både inom det kulturella
            livet och i den ekonomiska debatten. Raden av kulturpersonligheter
            som varnat för likformning, statiskt tänkande, kontrollsamhälle
            och byråkrati är lång. Det finns ingen anledning att betrakta
            varje beskrivning som sann. Det är inte heller kulturskaparens
            främsta ambition. Däremot finns det all anledning att ta intryck
            av mängden av varningsord. Inom den ekonomiska debatten är det
            i dag få som förnekar marknads- ekonomins överlägsenhet som ekonomiskt
            system. Marknadsekonomin har givits ett intellektuellt erkännande,
            som dess värre inte påverkat den faktiska utvecklingen. Människors
            krav på ökad frihet, att själva kunna välja form för barnomsorg,
            att kunna välja sjukvård, att få bestämma över eget husbyg- gande
            och att i högre grad kunna forma den egna vardagen och framtiden
            har därför inte bara stöd i den allmänna opinionen. Den nya individualismen
            har en stark idémässig grund. Ett tecken på den nya individualismens
            intellektuella framgång är att socialdemokraterna ansett sig nödsakade
            att påstå att t. o. m. socialistiska löntagarfonder stärker marknadsekonomin.
            Ett annat tecken är socialdemo- kraternas fåfänga försök att framställa
            sig som ett parti för frihet och decentralisering.
          </p>
          <p xml:id="i-88o9VDFPFpcRxpzG4GGWoy">
            1” Riksdagen 1983/84. 3 saml. Nr 433
          </p>
          <p xml:id="i-JbJitWMK3GTzRE8qQsdaGv">
            EE AR
          </p>
          <pb facs="riksdagen-motions-pdf/data/198384/mot_198384__433/mot_198384__433-004.pdf"/>
          <fw xml:id="i-FmsQFyZEkmCNnCSPhp1VKs">
            Mot. 1983/84:433 4
          </fw>
          <p xml:id="i-8bbvoH6kbeDuZnA8Vw79RE">
            Socialdemokraterna sitter, till synes ohjälpligt, fast i en kollektivistisk
            samhällssyn. I praktisk handling värnar de mer om organisationers
            och myndigheters frihet och rätt än enskilda medborgares. Och
            trots den nya individualismens framgångar är kollektivismen —
            tron på att mänskliga problem bäst löses på kollektiv bas — så
            stark att medborgarnas rimliga krav på att själva få ta mer ansvar
            kallas för ”den nya egoismen”. Enligt moderata samlingspartiets
            uppfattning finns det ingen egoism i viljan att som självständig
            medborgare ta ett större ansvar för sig och de sina. Den nya egoismen
            finns snarare hos dem som inom olika kollektiv och myndigheter
            värnar om att få behålla den befintliga makten att bestämma över
            andra.
          </p>
          <p xml:id="i-8eRuE7ASg8x7eLYo6LHiDH">
            Kollektivismens grepp
          </p>
          <p xml:id="i-VcxqA4RbEkhRwh6zULpD8C">
            Kollektivismens grepp över det svenska samhällets struktur är
            betydande. En stor del av välfärden finansieras kollektivt genom
            skatter. Därigenom minskar möjligheten för den enskilde att genom
            sin efterfrågan själv avgöra innehållet och kvantiteten i en stor
            del av den välfärd som erbjuds. Inom betydande och viktiga områden
            som barnomsorg, skola, sjukvård och äldreomsorg råder i praktiken
            offentliga monopol. Frånvaron av konkurrens omöjliggör valfrihet
            inom de områden som kanske är de mest angelägna för människor.
            Mängden av lagar och regler är ett uttryck för kollektivets vilja
            att reglera den enskildes vardag och livsvillkor. Mängden av bestämmelser
            påverkar därför direkt den enskildes frihet till fördel för kollektivets
            makt, samtidigt som de försvårar decentralisering och flexibilitet.
            Även andra kollektiv än de offentliga har fått ökad makt och betydelse.
            Organisationer av skilda slag har fått ökad makt och representerar
            enskilda människor. Därigenom har den enskildes ställning som
            individ försvagats. Korporativismen har kommit att få ett starkt
            grepp om det svenska samhället. Utredningsväsendet, de statliga
            verkens styrelser, MBL inom den offentliga liksom inom den privata
            sektorn samt partssammansatta dom- stolar är några exempel bland
            många andra på hur organisationer fått inte bara det inflytande
            som hör var och en till i ett öppet samhälle utan också en offentlig
            ställning som till stora delar kolliderar med demokratins krav
            på att medborgarna skall företrädas av representanter valda i
            fria val. Kollektiviseringen av det svenska samhället lämnar alltför
            litet åt den enskilde att bestämma över. Friheten är inte stor
            om man vill ha en annan skola åt sina barn, vill välja en annan
            barnomsorg, vill bygga ett egenhändigt ritat hus, vill servera
            glass på en badstrand eller vill bestämma själv hur och var man
            skall bo. Om man inte vill vara med i den organisation som givits
            laglig rätt att representera en är den enskildes frihet heller
            inte stor. Inom område efter område står individen i beroende
            till kollektiven, trots att det borde vara tvärtom. Det är detta
            som den nya individualismen reagerar mot.
          </p>
          <pb facs="riksdagen-motions-pdf/data/198384/mot_198384__433/mot_198384__433-005.pdf"/>
          <fw xml:id="i-MNEnNVLY4nzUtXaUJb8Kvc">
            Mot. 1983/84:433 5
          </fw>
          <p xml:id="i-RAzSxNz9zjCsS2FEGijmFe">
            Kollektivismen hotar integriteten
          </p>
          <p xml:id="i-Wc1XjLZN4rFszSTE1hYePg">
            Kollektivismen hotar den enskildes integritet. När välfärden
            utformas så att den enskilde står i beroende till stat och kommun
            skapas krav på uppgifter, insyn och kontroll. Kollektivismen skapar
            ett behov av statistik och kunskap om den enskilde för att framtiden
            skall kunna planeras. Det kräver uppgifter om den enskildes privatliv.
            Kollektivismen skapar en föreställning hos medborgare och myndigheter
            att kollektivets intressen går före den enskildes rätt. Som en
            följd därav anses uppgifter om den enskilde vara något det offentliga
            nästan automatiskt har rätt till. Vi delar inte denna inställning.
            Det är viktigare att hävda den enskildes rätt än olika kollektivs
            intressen. Det är den enskilde medborgaren som har den främsta
            rätten att bestämma över vem som skall förfoga över uppgifter
            om den egna personen. Det är mot denna bakgrund som debatten om
            datorer och dessas hot mot integriteten skall ses. Datasystemen
            är i detta sammanhang en sorts välfärdssystemets informationssystem.
            I ett fritt och öppet samhälle innebär datorer inget hot mot den
            enskildes integritet. I ett slutet och kontrollerat samhälle kan
            datorerna betjäna dem som vill kontrollera och övervaka medborgaren.
            Därför skall inte arbetet för att värna om människors integritet
            leda till teknikfientlighet och restriktioner för ny teknik. I
            stället är det den enskildes rätt och frihet som skall hävdas.
            Det saknas inte exempel på hur enskilda människors integritet
            är i fara: En offentlig utredning föreslår att en enskild myndighet
            skall ges rätten att själv bestämma över om samkörningar av känsliga
            personregister skall tillåtas. En kronofogdemyndighet bedriver
            flygspaning mot medborgarna. Försök diskuteras, som innebär att
            posten skall rapportera sina kunders förlängningar av tillfälliga
            adressändringar. Kvinnor utfrågas var de tillbring- ar sin dygnsvila.
            En statlig kommission föreslår att i vissa fall skall den enskilde
            tvingas bevisa sin oskuld för att betraktas som hederlig. Två
            unga kvinnor ställs i praktiken rättslösa mot en kommun som vill
            stämpla dem som prostituerade. Fastighetstaxeringen genomförs
            genom att den enskilde får redovisa innehållet i sitt hem. Datasamkörningar
            av personregister ökar. Privata företag skall tvingas lämna ut
            ytterligare uppgifter om den enskilde till nya samkörningar. Kommuner
            ställer inträngande frågor till skolbarn och till daghemsföräldrar.
            Uppgifter om inkomst önskas samkörda med mantal- skrivnings- och
            sjukförsäkringsregister. Enskilda medlemmar utesluts ur ett fackförbund
            för att de vill studera på fritiden. Fackliga register önskas
            samkörda med skatteregister. Myndigheter planerar för stora datorbaserade
            folkräkningar. Enskilda som vill lämna ett fackförbund vägras
            utträde. Kollektivanslutningen till det socialdemokratiska partiet
            fortgår. Fackliga
          </p>
          <pb facs="riksdagen-motions-pdf/data/198384/mot_198384__433/mot_198384__433-006.pdf"/>
          <fw xml:id="i-Dy89dk9SSGCnxwPVLyz128">
            Mot. 1983/84:433 6
          </fw>
          <p xml:id="i-287GsztqhQkHKzXiMptWe4">
            organisationer agerar polis mot små- och enmansföretag. Enskilda
            hyresgäs- tertvingas betala ersättning till en organisation de
            inte vill vara medlemmar i. Kommissionen mot ekonomisk brottslighet
            föreslår en lång rad nya samkörningar av personregister. Friheten
            att starta och driva företag inskränks av fackliga organisationers
            vetorätt, fackliga avtal och fackliga blockader. Statliga myndigheter
            uppmanas att ange misstänkta medborgare och vidarebefordra uppgifter
            om den enskilde till andra myndigheter. Exempel skulle kunna göras
            fler. Moderata samlingspartiet anser att det är oundgängligen
            nödvändigt att inom politikens alla områden stärka den enskildes
            ställning gentemot offentliga myndigheter och olika organisationer.
            Riksdagen bör ge regering- en detta till känna.
          </p>
          <p xml:id="i-HGCMd1A3qUABPkLeT3vAqi">
            En fri ekonomi
          </p>
          <p xml:id="i-8WCzvzfZrNozTCud1JDz6D">
            En fri ekonomi är en förutsättning för välfärd och full produktiv
            sysselsättning. En fri ekonomi är dock mer än så. Marknadsekonomin,
            som vi känner den, är också en förutsättning för demokrati och
            frihet. Ingenstans där marknadsekonomin avskaffats har friheten
            och demokratin kunnat fortleva. Skälet till detta är uppenbart.
            När ägandet, kreditgivningen och produk- tionsmedlen samlas hos
            politiska instanser uppstår en anpassning till de politiska värderingar
            som präglar dessa. Pluralismen och olikheten byts ut mot likformighet.
            En sammanslagning av den ekonomiska och den politiska makten ger
            makthavarna en total makt, som gör all opposition beroende av
            de styrandes välvilja. Några formella inskränkningar av demokratin
            behövs inte för att demokratins vitalitet då skall gröpas ur inifrån.
            När det inte finns kommersiella vägar att finansiera en ny tidning
            blir det den politiska makten som ensam avgör pressens ekonomiska
            förutsättningar. Pressen blir helt beroende av dem som har som
            främsta uppgift att kontrollera. Statens förmåga att oväldigt
            värna de enskilda människornas rätt försvagas om den överallt
            har egna ekonomiska intressen att hävda. När den ekonomiska makten
            förs samman med den politiska, minskas utrymmet för olikhet. I
            stället måste människor anpassa sig. I den processen växer det
            fram en planering för den enskildes liv och en kontroll över hans
            göranden och låtanden som leder till ofrihet. Marknadsekonomins
            vitalitet är nödvändig för välfärd och ekonomisk tillväxt. I annan
            partimotion redovisar vi utförligt de åtgärder som enligt vår
            mening är nödvändiga för att uppnå balans i statens finanser och
            för en återupprättad marknadsekonomi. Här visar vi enbart på några
            av marknads- ekonomins funktioner som gör den nödvändig i ett
            samhälle där den enskildes integritet och frihet värnas.
          </p>
          <pb facs="riksdagen-motions-pdf/data/198384/mot_198384__433/mot_198384__433-007.pdf"/>
          <fw xml:id="i-A8A4ceFRcgP5kYrSYcKtGt">
            Mot. 1983/84:433 2
          </fw>
          <p xml:id="i-GFHKUXuHXU7EKZ2ggtkamF">
            Den fria konkurrensen och avtalsfriheten ger de enskilda medborgarna
            möjlighet att välja mellan olika varor och tjänster — utan att
            styras av någon annan — och att själva fatta de beslut som fortlöpande
            tas i en ekonomi. Marknadsekonomin ger därmed medborgarna en suverän
            ställning som inget annat ekonomiskt system kan ge dem. I marknadsekonomin
            är beslutsfat- tandet spritt till varje enskild konsument. Konsumenten
            är stark i marknads- ekonomin till skillnad från där ingen valfrihet
            och ingen konkurrens finns. Friheten att starta företag är en
            omistlig del i marknadsekonomin. Just genom möjligheten att pröva
            olika idéer skapas inte bara pluralism utan också nytänkande och
            utveckling. Möjligheten att genom eget initiativ skapa sig en
            försörjning är en rättighet som borde vara självklar. Inskränkningar
            i näringsfriheten kan inte utan mycket tungt vägande skäl och
            efter särskild prövning accepteras. Det finns många exempel på
            skilda slag av etablerings- kontroll som bör avskaffas. Några
            av dem beskrivs nedan. Kommunikationssektorn kännetecknas av åtskilliga
            regleringar och monopol som är oförenliga med näringsfriheten.
            Ett av de mer uppenbara exemplen är regleringen av taxitrafiken.
            När t.ex. ett taxiföretag i Stockholm nekades rätten att använda
            sig av en egen växel förvägrade man också företaget rätten att
            konkurrera med service åt sina kunder. Varken trafiksituationen
            eller passagerarnas villkor kan sägas ha förbättrats på detta
            sätt. Vi anser att den som önskar bedriva taxitrafik — under de
            regler och åtaganden som givetvis måste gälla för yrkesmässig
            passagerartrafik — också skall få göra det. Regleringen av såväl
            taxitrafiken som andra viktiga kommunikationsområden bör liberaliseras.
            För tandläkare råder i dag etableringskontroll. För den enskilde
            tandlä- karen innebär detta en begränsning i möjligheten att få
            välja var han eller hon skall arbeta. Etableringskontrollen medför
            också en betydande svart marknad i handel med praktiker. En konstgjord
            arbetslöshet uppstår. I annan motion redovisar vi utförligt skälen
            för ett avskaffande av etablerings- kontrollen för tandläkare.
            Sjukförsäkringssystemet innebär en begränsning av möjligheten
            att erbjuda patienter vård i enskild regi. Varken patienter eller
            sjukvårdshu- vudmän har något att vinna på denna begränsning av
            näringsfriheten. Vi anser att alla privata vårdgivare som uppfyller
            kompetenskraven skall ha rätt att ansluta sig till den allmänna
            försäkringen med en för nyetablering och drift erforderlig taxenivå.
            Ersättningen från försäkringssystemet bör utgå så att offentlig
            och fristående sjukvård får likvärdiga ekonomiska villkor. Förbudet
            mot nybyggnad av djurstallar försvårar en sund konkurrens inom
            jordbruket. Det innebär för den enskilde jordbrukaren en inskränkning
            inte bara i näringsfriheten utan också av möjligheten att driva
            ett lönsamt jordbruk. Problemet med överproduktion måste lösas
            genom andra åtgär- der, bl. a. genom förändringar i prissystemet.
            Den enskilde jordbrukaren måste kunna vidta de åtgärder som ett
            rationellt och lönsamt jordbruksfö-
          </p>
          <p xml:id="i-TYHmkKTBmYcuHFdZFiGxV4">
            1"" Riksdagen 1983/84. 3 saml. Nr 433
          </p>
          <p xml:id="i-F3s6fxwq4k5j3BEPJGYugJ">
            FOA ge ARE a a le RE SR
          </p>
          <pb facs="riksdagen-motions-pdf/data/198384/mot_198384__433/mot_198384__433-008.pdf"/>
          <fw xml:id="i-XsyQmYJs23bhytDCUydWFt">
            Mot. 1983/84:433 8
          </fw>
          <p xml:id="i-Dtb3XTE61GsioVCGQqFdhS">
            företag kräver och som näringsfriheten bör ge honom rätt till.
            Förbudet mot investeringar i nya djurstallar bör därför upphävas
            av riksdagen. Jordförvärvslagen har kommit att användas som ett
            sätt att inskränka både näringsfriheten och egendomsrätten. För
            den som vill överta en jordbruks- fastighet är lagen i många fall
            ett hinder. För den som vill sälja en jordbruksfastighet innebär
            lagen en avsevärd urholkning av egendomsrät- ten. Jordförvärvslagen
            bör ändras så att både den enskilde säljarens och köparens ställning
            stärks. Prövningen av utskänkningstillstånd för restauranger har
            kommit att användas som ett medel för etableringskontroll. I många
            kommuner har fackliga organisationer i praktiken vetorätt mot
            nya etableringar. För rättssäkerheten är det utomordentligt viktigt
            att sådan prövning sker enbart utifrån alkoholpolitiska hänsyn
            och enligt utskänkningslagen. De principer som präglar det svenska
            rättsväsendet ställer krav på att ingen skall behöva bevisa sin
            oskuld för att inte betraktas som skyldig till brott. Vi vänder
            oss därför mot förslag som förts fram med anledning av debatten
            kring ekonomisk brottslighet. Vi avvisar förslag om ”företagarkörkort”
            eller ”företagarlicens”. Friheten att starta företag skall inte
            berövas hederliga medborgare. Kampen mot den ekonomiska brottsligheten
            skall riktas mot dem som är skyldiga till brott, inte mot dem
            som är oskyldiga. Fler och fler lagar och regler drabbar laglydiga
            medborgare i stället för dem lagarna riktas mot. Fler lagar leder
            inte till färre lagbrott utan i stället till ökad byråkrati för
            den hederlige företagaren och fler lagbrott av den ohederli- ge.
            I samband med den nya grundlagen diskuterades ingående frågan
            om grundlagsskyddad näringsfrihet. Argumenten mot har framför
            allt baserats på praktiska svårigheter. Vi anser emellertid att
            näringsfrihetens betydelse är så central i en marknadsekonomi
            att den bör skyddas i grundlag. Detta gäller också egendomsrätten.
            Rätten att äga är nödvändig för mångfalden, rättssäkerheten och
            medborgarnas oberoende och trygghet. Den enskildes integritet
            och oberoende ställer krav på att eventuella inskränkningar i
            egendomsrätten måste ha ett klart stöd i lagstiftning. Den enskildes
            egendomsrätt skall inte kunna inskränkas som ett resultat av politiska
            värderingar. I andra länder har egendomsrätten givits ett starkare
            skydd än i Sverige. I annan motion redovisar vi utförligare motiven
            för en grundlagsfäst näringsfrihet och egendomsrätt samt former
            för hur detta skall ske. Moderata samlingspartiet har länge visat
            på vägar för hur ägandet kan spridas. Möjligheten att spara till
            och äga en egen bostad bör förstärkas. Det framgångsrika skattefondssparandet
            bör återinföras. Företagsanknutna vinstdelningssystem är ett reellt
            sätt att sprida ägandet bland de anställda i företagen. Lägre
            marginalskatter lämnar större utrymme för sparande och gör det
            också ekonomiskt meningsfullt. Enklare regler för reavinstbeskatt-
            ningen underlättar för den enskilde att spara i aktier. Ett avskaffande
            av
          </p>
          <pb facs="riksdagen-motions-pdf/data/198384/mot_198384__433/mot_198384__433-009.pdf"/>
          <fw xml:id="i-2YiB8JjSKhFusdoQkBsWkB">
            Mot. 1983/84:433 9
          </fw>
          <p xml:id="i-TyQQPURdUGDVF49Fn5KjJs">
            dubbelbeskattningen på aktier är ytterligare ett sätt. Exemplen
            kan mångfaldigas. Det enskilda ägandet är av avgörande vikt för
            att säkerställa medborgarnas oberoende. Ett spritt ägande ger
            en vidare bas för marknadsekonomins mångfald och förnyelse. Det
            ger medborgarna en personlig trygghet som offentliga insatser
            aldrig kan ge. Det innebär en större möjlighet för enskilda att
            starta företag. Det ger individen den handlingsfrihet som vi anser
            bör vara ett ekonomiskt-politiskt mål av samma övergripande karaktär
            som ekono- misk balans, full sysselsättning och stabilt penningvärde.
            Moderata samlingspartiet anser att en fri marknadsekonomi är en
            nödvändig grund för demokratin och för respekten för den enskildes
            frihet och integritet, att kommunikationssektorn skall liberaliseras,
            att etableringskontrollen för näringsutövare i princip skall avskaffas,
            att privata vårdgivare skall arbeta under likvärdiga villkor med
            den offentliga sjukvården, att förbudet mot nybyggnad av djurstallar
            skall upphävas, att jordförvärvslagen skall förändras så att den
            enskilde säljarens och köparens ställning stärks, att endast alkoholpolitiska
            hänsyn skall påverka prövningen av utskänk- ningstillstånd, att
            näringsfriheten och egendomsrätten skall grundlagsskyddas, samt
            att ettspritt enskilt ägande skall vara ett av huvudmålen för
            den ekonomiska politiken.
          </p>
          <p xml:id="i-LFx1xaMXmCBjVFVEw8QkRW">
            Den enskilde och välfärden
          </p>
          <p xml:id="i-NK4aD8vwGaB64sRhxwfY4f">
            Allt fler i Sverige har svårigheter att klara sig på sina arbetsinkomster.
            För att få ekonomiskt bistånd från det allmänna förutsätts att
            man hos den eller de myndigheter som beviljar stöd redovisar sin
            situation ingående. De hjälpsökandes integritet och självständighet
            blir kringskuren och självkäns- lan urholkas. Ju fler som får
            försörjningsproblem, desto större blir kollektivets inflytande.
            Politikernas makt ökar och byråkratin sväller. Den enskilda människan
            kommer i kläm. I den socialistiska politiken finns föga utrymme
            för den enligt vår mening nödvändiga insikten att de politiska
            besluten skall syfta till fria och självständiga samhällsmedborgare.
            Den socialdemokratiska regeringens skatte- och bidragspolitik
            leder till motsatsen. I synnerhet får barnfamiljerna sitta emellan.
            Att svenska barnfamiljer lever under besvärliga ekonomiska förhållanden
            beror inte i första hand på arbetslöshet och låga löner utan på
            att familjerna beskattas utan hänsyn till försörjningsbördan.
            Skatten på en inkomst är lika hög oberoende av om en familj har
            inget eller många barn och oberoende av om de har höga kostnader
            för barntillsyn eller
          </p>
          <pb facs="riksdagen-motions-pdf/data/198384/mot_198384__433/mot_198384__433-010.pdf"/>
          <fw xml:id="i-Ef63CZRzU4Q8Cs7kvdMBk3">
            Mot. 1983/84:433 10
          </fw>
          <p xml:id="i-RZN7RqMD28ME2N4JhPFHYT">
            inga kostnader alls. Genom den starkt progressiva statliga skatteskalan
            tar inkomstskatten mestadels 30-50 96 mer ju ojämnare inkomsten
            är fördelad inom hushållet. Hårdast slår den för dem som huvudsakligen
            lever på en enda inkomst. Samtidigt blir hemarbete på heltid eller
            kort deltid vanligare ju fler barnen blir. Att skatten på en och
            samma hushållsinkomst stiger med barnantalet är därför dagens
            bistra verklighet, i bjärt kontrast till talet om skatt efter
            förmåga. I syfte att styra familjen mot förvärvsarbete för båda
            föräldrarna och kommunal omsorg om barnen har således utformats
            ett skattesystem som står i klar motsättning till kravet på den
            enskilda familjens integritet. Inkomstskatten tar ingen hänsyn
            till den ekonomiska bärkraften, tvärt- om. Straffbeskattningen
            av barnfamiljerna har tvingat fram ett allt större beroende av
            inkomstprövade bostadsbidrag, existensminimibidrag och socialbidrag,
            vilket skapat en ”fattigdomsfälla” för många barnfamiljer. Hur
            de än bär sig åt kan de inte av egen kraft förbättra sin situation.
            Att hindra barnfamiljerna från att genom eget arbete förbättra
            sin standard och i stället göra dem alltmer beroende av bidrag
            är på olika sätt demoraliserande. Den enskildes ansvarskänsla
            motverkas. Familjegemenskapen blir svagare när allt färre problem
            kan lösas inom familjens ram. Vidare inbjuder de orättvisa skatte-
            och bidragssystemen till fiffel, fusk och skenskilsmässor med
            åtföljande krav på kontroll och insyn i privatlivet. Samkörning
            av olika dataregister med personuppgifter blir allt vanligare
            för att kontrollera olika inkomstuppgifter. Det är ingen tillfällighet
            att en lång rad kommuner vill samköra personuppgifter avseende
            sjukförsäkrings- grundande inkomst med inkomstuppgifter som används
            för att bestämma barndaghemstaxor. Förespråkare för ökad övervakning
            försvarar kontrollapparatens utbygg- nad med att kontroller aldrig
            skadar de hederliga medborgarna. Mot detta finns två vägande invändningar.
            För det första är alltid kontrollåtgärder av den typ som nu mer
            och mer börjar införas i vårt land behäftade med risker för att
            oskyldiga kan komma att misstänkas för olagligheter. Dataregister
            är inte så sällan behäftade med felaktigheter. För det andra —
            och detta är än viktigare — har den politiska majoriteten brutit
            mot grundläggande principer i ett fritt samhälle, när den låtit
            den politiska sfären alltmer tränga in på områden som skall vara
            fredade för politik och politiska majoritetsbeslut. Önskan att
            styra familjernas arbets- fördelning och omsorg om i första hand
            de mindre barnen har tagit överhand. Effekterna syns nu inte minst
            i framväxten av övervaknings- och kontrollsamhället, som egentligen
            ingen borde vilja ha. Enda sättet att vända utvecklingen är att
            ändra skatte- och bidragsreglerna. Samtidigt måste konkurrens
            med den kommunala och landstingskommunala servicesektorn välkomnas.
          </p>
          <pb facs="riksdagen-motions-pdf/data/198384/mot_198384__433/mot_198384__433-011.pdf"/>
          <fw xml:id="i-6c6JBuZbPbusHGhjWbLUQ4">
            Mot. 1983/84:433 1
          </fw>
          <p xml:id="i-WEEdb6cmL7bjpNy4eEwK8F">
            Nedan anges några av de åtgärder som krävs för att den politiska
            sektorn återigen skall ges den begränsade dimension som är förenlig
            med individers och familjers fria val av livsform. Skall familjepolitiken
            verkligen innebära ett stöd, en trygghet och en bättre utjämning
            mellan en familjs olika åldrar — inte främst ett instrument att
            dirigera barnfamiljerna med — måste vid beskattningen hänsyn tas
            till barnfamiljernas sämre ekonomiska bärkraft. Beroendet av inkomstprövade
            bidrag eller existensminimibidrag med dess hårda marginaleffekter
            och av socialbidrag med dess ofta förödande konsekvenser för självkänslan
            skulle starkt minska. Vård av barn måste alltid betraktas som
            ett värdefullt arbete, oberoende av om det utförts av föräldrarna
            eller av en privat eller kommunal ersättare. Det barnomsorgsstöd
            som bedöms erforderligt bör fördelas så att det ger familjerna
            trygghet och valfrihet, inte efter var barnen vårdas. Föräldrarna
            måste myndigförklaras genom att betros med att själva kunna avgöra
            arbetsfördelningen sinsemellan. Detta kräver en mer proportionell
            skatt, som inte som nu styr föräldrarnas inbördes arbetsfördelning.
            Med en sådan grundläggande rättvisa i botten skulle stödet betydligt
            bättre kunna inriktas på dem som har störst behov av det allmännas
            insatser, inte till att tvinga familjerna att leva efter föråldrade
            jämlikhetsdoktriner eller under ett ofta förödmjukande bidragsberoende.
            I en särskild partimotion redovisar vi utförligare motiv för och
            förslag till förändringar av familjepolitiken. Inom sjukvård och
            äldreomsorg bör varje möjlighet tas till vara att stärka den enskilde
            patientens valfrihet och integritet. Med hjälp av den allmänna
            försäkringen bör privat sjukvård göras tillgänglig för patienterna
            på samma ekonomiska villkor som offentlig sjukvård och försäkringens
            etableringsbe- gränsningsregler upphävas. Vi avvisar bestämt den
            socialdemokratiska regeringens planer på att ytterligare inskränka
            arbetsmöjligheterna för privata vårdgivare. Moderata samlingspartiet
            anser att den enskilde genom sina arbetsinsatser själv skall kunna
            påverka sin inkomst efter skatt och eventuella bidrag, att skattereglerna
            måste ändras så att de blir förenliga med principen skatt efter
            bärkraft, att samma bidragsregler bör gälla för privat barnomsorg
            som för den kommunala, samt att ytterligare inskränkningar i arbetsmöjligheterna
            för privata vårdgivare skall avvisas.
          </p>
          <p xml:id="i-UxdLE8nmtJkbF5eBFQkYn4">
            Den enskilde och rättssäkerheten
          </p>
          <p xml:id="i-QVVEFHoRJt1cbapEUmdD9M">
            I ett rättssamhälle har staten som sin viktigaste uppgift att
            slå vakt om den enskildes rätt och integritet.
          </p>
          <pb facs="riksdagen-motions-pdf/data/198384/mot_198384__433/mot_198384__433-012.pdf"/>
          <fw xml:id="i-LC5n626n1x6B4NvJVjNeFe">
            Mot. 1983/84:433 12
          </fw>
          <p xml:id="i-DR81hYn7LS9QVJqzBhGsAe">
            Det är lika viktigt att slå vakt om den enskildes rätt gentemot
            staten själv som gentemot andra individer och organisationer.
            I uppgiften att värna den enskildes rätt ställs i själva verket
            starkare krav på att rättssäkerhetens principer upprätthålls i
            konflikter mellan individ och stat, eftersom staten också fungerar
            som dömande part. Brott gentemot det offentliga får inte bedömas
            som allvarligare än motsvarande brott mot enskilda medborgare.
            Snarare är det angelägnare att staten värnar enskildas rätt än
            sin egen, eftersom den enskilde befinner sig i en svagare position
            än vad staten gör. Principen att var och en skall betraktas som
            oskyldig tills motsatsen bevisats får inte frånträdas av det skälet
            att det misstänkta brottet riktar sig mot det offentliga. Vi avvisar
            därför de förslag till omvänd bevisbörda i vissa mål som föreslagits
            av kommissionen mot ekonomisk brottslighet. Kontroll och förhör
            av enskilda medborgare skall grundas på att misstanke om brott
            föreligger. Allmänna lösliga påståenden eller uppfattningar får
            inte ligga till grund för polisiära åtgärder. Spaningsarbete får
            inte bedrivas så att enskilda medborgare utan att vara misstänkta
            för brott tvingas bevisa sin oskuld. När en kronofogdemyndighet
            utnyttjar flygspaning och videokameror samt deltar i poliskontroller
            för att kontrollera om den hejdade bilisten fullgjort sina skulder
            är detta ett uttryck för en överhetsattityd, som inte hör hemma
            i ett samhälle där myndigheterna är till för medborgarna och där
            rättssäkerheten härskar. Moderata samlingspartiet avvisar den
            typen av spaningsmetoder. Det finns ytterligare ett skäl för detta.
            Myndigheters kontakter med medborgarna får inte vara baserade
            på tekniska kontrollin- strument. Inte minst i sådana känsliga
            ärenden som t. ex. kronofogdemyn- digheter hanterar, är det av
            vikt inte bara att rättssäkerheten respekteras utan också att
            det finns utrymme och flexibilitet att ta mänskliga hänsyn. Samkörningar
            av dataregister med olika typer av uppgifter är lockande att använda
            som ett medel att kontrollera medborgarnas hederlighet. Sådana
            samkörningar innebär dock ingrepp i den enskildes integritet.
            De innebär att personuppgifter används till annat än vad de avsetts
            för. De ger myndigheter och myndighetspersoner en inblick i människors
            privatliv. De kan också skapa en betydande rättsosäkerhet. Kvaliteten
            på olika dataregister varierar, definitionen på olika begrepp
            varierar, uppgifternas tillkomst i tiden varierar. Detta medför
            att samkörningar lätt kan redovisa avvikelser mellan samma typ
            av uppgifter i olika register. Det kan då ankomma på den enskilde
            att utan att vara misstänkt för brott förklara avvikelsen. På
            så sätt skapas en omvänd bevisbörda som är betungande för den
            enskilde, eftersom datorns förmåga att registrera och bevara uppgifter
            överträffar den enskildes. Detta gäller inte minst uppgifter som
            ligger bakåt i tiden. Av detta skäl och av hänsyn till respekten
            för den enskildes integritet avvisar vi principiellt en kontroll
            av medborgarna som bygger på datasam- körningar. Sådana kan skapa
            ett förhållande mellan myndigheter och
          </p>
          <pb facs="riksdagen-motions-pdf/data/198384/mot_198384__433/mot_198384__433-013.pdf"/>
          <fw xml:id="i-GzGght9MWJ6JqpbNcNcUiY">
            Mot. 1983/84:433 13
          </fw>
          <p xml:id="i-8PKZhcNrKhYGC8vTrdQwDH">
            enskilda som inte är förenligt med moderat samhällssyn. Det är
            medborgarna som skall kontrollera det offentliga — inte tvärtom.
            Aktuella förslag till samkörningar i kontrollsyfte är bl. a. att
            låta skattemyndigheter få tillgång till bankernas dataregister
            över personkonton för att samköra dessa med taxeringsmyndigheternas
            register. Kommissionen mot ekonomisk brottslighet har fört fram
            en lång rad andra förslag till kontroll av medborgarna genom datasamkörningar.
            Förutom att samkör- ningar framkallar undanmanövrar hos dem som
            har något att dölja innebär de ett intrång i den enskildes integritet.
            De baseras på den felaktiga föreställningen att medborgare skall
            betraktas som potentiella lagbrytare tills antingen kontroll eller
            egen redovisning visat motsatsen. Lagstiftningen måste vara så
            överblickbar och så formulerad att den enskilde medborgaren själv
            skall känna till lagarna och kunna förstå de lagar som han eller
            hon väljer att sätta sig ini. Vi är väl medvetna om de svårigheter
            som här föreligger. Kravet på överblickbarhet bör föranleda en
            restriktivitet vad gäller stiftande av nya lagar liksom en genomgång
            av nu gällande lagstiftning. Regeringen bör genomföra en översyn
            av framför allt de lagar som berör enskilda i deras egenskap av
            privatpersoner samt till riksdagen lägga förslag till hur en förenkling
            av dessa kan ske. Den utvidgade generalklausulen mot skatteflykt
            är ett exempel på en lag vars omfattning varken lagstiftarna eller
            de enskilda medborgarna känner. Lagen skapar rättsosäkerhet för
            den enskilde genom att till synes lagliga handlingar kan komma
            att betraktas som olagliga och genom att motparten — staten —
            också är den dömande parten. Bevissäkringslagen ger myndigheter
            vittgående befogenheter att genom- föra husrannsakan och beslagta
            egendom som sätter den enskildes rätt på undantag. Vi anser att
            lagen skall ersättas med en ny lag som ger den enskilde en starkare
            ställning. Den s. k. angiverilagen har givits en ny utformning,
            men inte heller med nuvarande lydelse kan vi acceptera dess innehåll.
            Det kan inte vara rimligt att av privatpersoner kräva bokföring
            och uppgiftsrapportering som gränsar till vad som krävs i professionell
            verksamhet. Angiverilagen bör därför avskaffas. Den kommunala
            förköpsrätten innebär att en kommun ges en exklusiv ställning
            som köpare av fastigheter, eftersom den medger att en kommun går
            in och bryter ett avtalat köp. Den stärker ytterligare kollektivets
            makt på individens bekostnad. Den stimulerar till socialisering
            av mark och fastigheter. Det strider mot rättssäkerheten att skilda
            köpare inte behandlas likvärdigt. Lagen om kommunal förköpsrätt
            bör därför avskaffas. Mark- och konkurrensvillkoren försämrar
            möjligheterna för enskilt byggande. De ger kommunerna möjlighet
            att bedriva kommunal planhus- hållning. I praktiken har villkoren
            därigenom försvårat byggande i privat regi. Detta har minskat
            konkurrensen inom byggsektorn och därmed lett till högre kostnader
            och mindre konsumentstyrd produktion. Den minskade
          </p>
          <p xml:id="i-4GoCcJyQywaSdjLNoDfv2w">
            (ES DE EE So NR RE Rs rn Er FE RE PS S
          </p>
          <pb facs="riksdagen-motions-pdf/data/198384/mot_198384__433/mot_198384__433-014.pdf"/>
          <fw xml:id="i-RqKEjax84GKnFBC8Rb3Bqs">
            Mot. 1983/84:433 14
          </fw>
          <p xml:id="i-2ebBztLc1c4L2NoK9EcvV2">
            konkurrensen leder tili högre kostnader samt mindre valfrihet
            för de boende och mindre utrymme för privata initiativ. Mark-
            och konkurrensvillkoren ger kommunerna ett rättsligt övertag gentemot
            de enskilda som strider mot kravet på att alla skall behandlas
            lika inför lagen. Mark- och konkurrens- villkoren bör därför avskaffas.
            Enskilda personer får i dag betala rättegångskostnaderna i skattemål
            oavsett om de vinner målet eller ej. Vi anser att möjligheterna
            att ersätta den enskilde för dennes rättegångskostnader i de fall
            hans talan vinner bifall skall utredas. Den enskilde måste kunna
            lita på att de uppgifter om sina personliga förhållanden som han
            lämnar till skattemyndigheterna inte blir offentliga. Sekretesslagen
            bör ändras så att detta tillgodoses. Rättssäkerheten kräver att
            det är lagar och inte olika partsintressens styrka som avgör rättsliga
            mål. Inom arbetsmarknaden och hyresmarknaden finns i dag partssammansatta
            domstolar. När den enskilde kommer i konflikt med den part som
            han eller hon förutsätts vara representerad av finns det ingen
            som för den enskildes talan. Partssammansatta domstolar innebär
            att man i praktiken erkänner att partsintressen skall påverka
            rättskipningen. Av rättssäkerhetsskäl och för att motverka parallella
            rättssystem bör tvister mellan medborgare sinsemellan eller mellan
            enskilda och organisationer handläggas i vanlig domstol. Behovet
            av de partssammansatta domstolarna och deras funktion bör övervägas.
            Moderata samlingspartiet anser att principen skall vara att var
            och en betraktas som oskyldig till dess att motsatsen bevisats,
            att datasamkörning och teknisk spaning som ett sätt att kontrollera
            medborgarna i princip skall avvisas, att en översyn skall göras
            av de lagar som framför allt berör enskilda i deras egenskap av
            privatpersoner i syfte att förenkla lagarna, att generalklausulen
            i skattelagstiftningen skall avskaffas, att bevissäkringslagen
            ersätts med en ny lag som ger den enskilde en starkare ställning,
            att den s. k. angiverilagen skall avskaffas, att den kommunala
            förköpsrätten skall avskaffas, att mark- och konkurrensvillkoren
            skall avskaffas, att möjligheterna att ersätta den enskilde för
            dennes rättegångskostnader i de fall hans talan vinner bifall
            skall utredas, att sekretesslagen ändras så att uppgifter om den
            enskildes personliga förhållanden i taxeringsprocessen skyddas,
            samt att tvister mellan medborgare sinsemellan eller mellan enskilda
            och organisationer bör handläggas i vanlig domstol.
          </p>
          <pb facs="riksdagen-motions-pdf/data/198384/mot_198384__433/mot_198384__433-015.pdf"/>
          <fw xml:id="i-Jn7DWmi1qSVFEeyCU17LTj">
            Mot. 1983/84:433 15
          </fw>
          <p xml:id="i-5tMkZnfuz7xVesLmwBeRj7">
            Den enskilde och massmedia
          </p>
          <p xml:id="i-BKhMXmD16MkEkydT3XBEix">
            Ett fritt samhälle värnar yttrande- och informationsfriheten.
            Den enskil- des rätt att sprida och motta information tillhör
            demokratins hörnstenar. Media skall stå fria från den offentliga
            makten i den enskilde medborgarens tjänst. Etableringsfriheten
            är i vårt land grundlagsskyddad i fråga om tryckta skrifter. Vem
            som helst har rätt att i tryckt skrift ge till känna vad som helst
            med de exklusiva undantag som tryckfrihetsförordningen anger.
            Radio-TV-monopolet bryter principen om etableringsfrihet. Det
            brukar motiveras med att en helt fri rätt att sända radio- och
            TV-program inte är möjlig tekniskt sett. Begränsningar av detta
            slag kan emellertid aldrig anföras som stöd för att det sändningsutrymme
            som ändå finns skall vara reserverat för en enda företagsgrupp
            under statens direkta kontroll. Radio-TV-monopolet bör således
            brytas. Etableringsregler måste fristäl- las som — med de tekniska
            restriktioner som finns — bringar etermedia så nära tryckfrihetsförordningens
            motsvarande etableringsfrihetsregler som möj- ligt. Några tekniska
            argument för etableringsbegränsningar i fråga om kabel- media
            kan inte uppställas. En på tryckfrihetsförordningen baserad rätt
            såväl att anlägga kabelnät som att sända bör därför införas utan
            dröjsmål. I yttrandefrihetsutredningens nyligen avlämnade förslag
            Värna yttrande- friheten klarläggs att reklambudskap i princip
            inte är av annan karaktär än andra budskap. Reklamen bör således
            skyddas av tryckfrihetsförordningen och av en ny yttrandefrihetsgrundlag.
            En i sak svårförsvarbar eftergift gör utredningen genom att öppna
            för reklamförbud i radio och television. Moderata samlingspartiet
            har länge hävdat den ståndpunkt yttrandefri- hetsutredningen ger
            uttryck för i huvudfrågan, nämligen att också reklam skall vara
            grundlagsskyddad. Utifrån en sådan grundsyn är det ohållbart att
            exkludera vissa media där grundlagen plötsligt inte skall anses
            gälla. Dagens reklamförbud för Sveriges Radio-koncernen bör mot
            denna bakgrund upphävas. De nya medier som nu håller på att få
            sitt genombrott — video, kabel-TV, text-TV, teledata och satellit-TV
            — får inte bli medier i den offentliga maktens tjänst. I stället
            skall de ges sådana arbetsvillkor att de kan tjäna den fria opinionsbildningen
            och medverka i den kritiska samhällsdebatten. Medias uppgift är
            inte att ge möjlighet att genomdriva snäva kulturpolitiska önskemål
            från den politiska majoritetens sida utan att bidra till att
          </p>
          <p xml:id="i-F88zS9d2HBuzDBixVooyzC">
            informationsförmedling och kulturskapande sker oberoende av den
            politiska makten.
          </p>
          <p xml:id="i-KcwE2Pfhcr8HAwhkxpEAnL">
            Moderata samiingspartiet anser att media skall stå fria från
            den offentliga makten, att radio- och TV-monopolet skall brytas,
          </p>
          <pb facs="riksdagen-motions-pdf/data/198384/mot_198384__433/mot_198384__433-016.pdf"/>
          <fw xml:id="i-M131JMM7nnXLQCWAHTVkYc">
            Mot. 1983/84:433 16
          </fw>
          <p xml:id="i-Lnob9dkH4dbMFhUkLV4ua3">
            att en på tryckfrihetsförordningen baserad rätt att anlägga kabelnät
            bör införas, samt att förbudet mot reklam i radio och TV skall
            upphävas.
          </p>
          <p xml:id="i-88C3rmTkWe9JGwMC9sJqFk">
            Lika för kvinnor och män
          </p>
          <p xml:id="i-2pvmRa7iJmULWPQfEVLJ5X">
            Respekten för den enskilde medborgarens integritet kräver att
            han eller hon i all myndighetsutövning och i alla kontakter med
            det offentliga i första hand betraktas som en individ, oavsett
            kön. Barnomsorgen är en viktig del i dessa förutsättningar. För
            den normala familjen fungerar dagens system så att om man av något
            skäl inte har plats i den kommunala barnomsorgén är man hänvisad
            till att själv, utan någon form av stöd, svara för barntillsynen.
            Detta görs antingen till mycket höga kostnader, vilka till följd
            av skattesystemet kan bäras av få, eller genom att den ena maken
            stannar hemma. Så länge detta oftast är kvinnan innebär därför
            bristen på alternativ att barnomsorgens ekonomiska förutsättningar
            blir ett hinder för jämställdhet. Kvotering vid antagning till
            utbildning innebär att den enskildes kön blir viktigare än de
            individuella meriterna och förutsättningarna. Detta är oförenligt
            med en reell jämställdhetspolitik. Samma sak gäller vid tillsättande
            av offentliga tjänster och ledamöter i offentliga utredningar.
            Varje individ har rätt att kräva att få bli bedömd på grundval
            av sina meriter och förutsättningar. Föräldraledigheten får inte
            utformas så att familjen påtvingas ett beslut om vem som skall
            utnytja den. Föräldrarna sinsemellan är inte bara mer skickade
            att bedöma vem som bör ta ut föräldraledigheten, de är också i
            sin rätt att själva få avgöra detta, utan inblandning från riksdag
            och regering. Respekten för föräldrarnas och familjens integritet
            kräver att sådana beslut fattas inom familjen. Moderata samlingspartiet
            anser att de olika ekonomiska förutsättningarna för skilda typer
            av barnomsorg är ett hinder för jämställdhet mellan könen, att
            könskvotering till olika utbildningsvägar är oförenlig med en
            politik för jämställdhet mellan könen, att ingen könsdiskriminering
            får ske vid tillsättande av offentliga tjänster och offentliga
            utredningar, samt att kvoteringar för föräldraledighet inte skall
            göras.
          </p>
          <p xml:id="i-Wy4DyTQTwfwXLKK8W9Cbmp">
            Den enskilde och byråkratin
          </p>
          <p xml:id="i-3m3MmHG9vsheeHB7SgdWpN">
            Under 1970-talet stiftades eller ändrades en lag var åttonde
            timme. Mängden av lagar, regler och planer skapar en tröghet och
            en stelhet i samhällsstrukturen. Den enskildes möjlighet att med
            egna medel påverka sin egen vardag och med egna insatser ha inflytande
            över samhällsutvecklingen minskar. I stället ökar behovet av offentlig
            planering.
          </p>
          <pb facs="riksdagen-motions-pdf/data/198384/mot_198384__433/mot_198384__433-017.pdf"/>
          <fw xml:id="i-2E3hjYhmmQED9Jz5sTsBNC">
            Mot. 1983/84:433 17
          </fw>
          <p xml:id="i-RhWNg8Sg9fGdFLnvQFzjtm">
            Den statliga och kommunala planeringen består i princip av nivåplanering,
            t. ex. länsplanering, och sektorsplanering, t. ex. barnomsorgsplanering
            och bostadsförsörjningsplanering. Nivå- och sektorsplanering ökar
            riskerna för stora felsatsningar. Fel i prognoserna eller i analysen
            får en utomordentligt stor genomslagskraft. Detta får i sin tur
            två negativa konsekvenser. För det första försöker planerare och
            politiker kräva bättre styrmöjligheter för att samhällsplaneringen
            skall underlättas. Samtidigt skapar planeringens misslyckande
            än mer krav på planering och kontroll. Allt fler beslut förs därigenom
            bort från de enskilda människorna för att avgöras genom kollektiva
            beslut. För det andra kräver planerna mer och mer utbyggda system
            för att kartlägga enskilda människors och företags förhållanden
            för att, som man tror, förbättra prognoserna. Kraven har under
            senare år börjat gälla heltäckande datasystem, typ Fobalt. Moderata
            samlingspartiet anser att om föreskrifter om obligatorisk kommunal
            planering skall finnas, bör dessa ges i lag. Statliga myndigheter
            skall endast ha rätt att utfärda rekommendationer. Om sådana utfärdas
            skall det klart framgå att det är fråga om rekommendationer. Krav
            eller näst intill krav på sektorsplanering finns bl. a. i följande
            lagar: — Bostadsförsörjningslagen om kommuners ansvar att upprätta
            och faststäl- la bostadsförsörjningsprogram. — Socialtjänstlagen
            om barnomsorgsplanering. — Folktandsvårdskungörelsen om folktandvårdsplan.
            — Lagen om psykiskt utvecklingsstörda och omsorgsplanering. —
            Lagen om statsbidrag till kommersiell service i glesbygd. Kommunernas
            verksamhet skulle med största sannolikhet bättre anpassas till
            de lokala förhållandena om behovet av planering avgjordes av dem
            själva. Vi anser därför att de ovan nämnda lagarna bör ändras
            i syfte att avskaffa kraven på planering. Samhällets planeringskostnader
            reduceras och behoven av heltäckande datasystem minskar samtidigt
            som den kommunala verksam- heten förenklas. Länsplaneringen utgör
            ett exempel på statlig nivåplanering. Länsprogram- men skall innehålla
            myndigheternas bedömningar av hur arbetet skall bedrivas i länet
            för att målen för länsutvecklingen skall infrias. Det går emellertid
            inte att formulera enkla mål för komplexa problem. Målformu- leringarna
            blir svepande och allmänt välmenande — god sysselsättning, god
            miljö och god service skall erbjudas alla och överallt i hela
            länet. Dessutom är det omöjligt att med någon precision ställa
            upp detaljerade befolkningsra- mar, detaljerade krav på sysselsättning,
            utförliga planer för service m. m. i ett dynamiskt samhälle. Vi
            anser att länsplaneringen i sin nuvarande form skall avskaffas.
          </p>
          <pb facs="riksdagen-motions-pdf/data/198384/mot_198384__433/mot_198384__433-018.pdf"/>
          <fw xml:id="i-WwovBhoaKa8iviw6EWCkqn">
            Mot. 1983/84:433 18
          </fw>
          <p xml:id="i-6Z9bHNA4sdKVbdGKQBHBAu">
            Inom byggnads- och bostadsområdet finns en lång rad bestämmelser
            som försvårar för den enskilde och skapar krav på en dyrbar kommunal
            byråkrati. Den fysiska riksplaneringen visar att fritidsbebyggelse
            kan släppas fram problemfritt i stora delar av vårt land. Undantag
            måste emellertid göras för fritidsbebyggelse i vissa områden,
            som redan är hårt exploaterade eller är känsliga för påverkan
            från friluftsliv. Värdet av orörd natur bör också hävdas när det
            gäller områden som genom sin karaktär har särskilt intresse. Den
            enskilde skall inte heller förbjudas att bygga det hus med den
            standard han önskar av det skälet att kommunen är rädd att ställas
            inför orimliga servicekrav. I stället kan kommunen från början
            ange att den kommunala servicen i området kommer att vara begränsad.
            Rätten att bygga i utomplansområden — där den största delen av
            nya fritidshus kan byggas — måste slås fast. Oavsett bebyggelsens
            karaktär skall utgångspunkten vara att det skall vara tillåtet
            att bygga. Kommunen skall kunna vägra byggnadslov endast om den
            kan visa varför bygget inte skall få komma till stånd. Härigenom
            minskar inte enbart byråkratin kring bygg- nadsärenden. Man ger
            också den enskilde en starkare ställning i relation till myndigheterna.
            Ett system med ägarlägenheter stärker den enskildes boendeställning.
            Det skapar ett alternativ för dem som vill äga sin bostad i flerfamiljshus.
            Människor får de lägenheter de vill ha och som de kan bestämma
            över. I annan motion redovisar vi hur ett system med ägarlägenheter
            kan tillskapas. Bostadsrätten är för många en bra boendeform.
            Den ger ett inflytande över den egna boendemiljön och ekonomiskt
            ansvar till den boende. Vi avvisar reglering av bostadsrätter
            genom s.k. hembudsskyldighet och prisreglering. Bostadsanvisningslagen
            gör det till byråkraters sak att bedöma människors bostadsbehov
            och anvisa dem bostad. Vi menar att detta bäst löses — utan byråkrati
            — genom samspelet mellan hyresgäster och hyresvärd. Ett avskaffande
            av bostadsanvisningslagen skulle dessutom snarare medföra att
            fler lägenheter blir tillgängliga för de sökande än färre. Friheten
            att välja bostad är viktig. Det är den boende som efter sina önskemål
            och behov skall välja bostad och påverka utbudet. I annan motion
            redovisar vi vår politik för en friare hyresmarknad. En radikal
            minskning av normer och regler för hur bostäder skall se ut stärker
            den enskildes möjlighet att utforma och välja mellan olika bostadsmiljöer.
            Ett marknadsanpassat hyressättningssystem skapar ett utbud av
            hyresbostäder som vad gäller pris svarar mot de boendes efterfrågan.
            Det statliga bostadslånesystemet innehåller ett nätverk av regleringsme-
            kanismer. Speciella krav ställs på standard och utformning av
            bostäderna. Lånereglerna styr genom sin utformning det som byggs.
            Därigenom minskas
          </p>
          <pb facs="riksdagen-motions-pdf/data/198384/mot_198384__433/mot_198384__433-019.pdf"/>
          <fw xml:id="i-HsSJ6h3NNagMKaP79P27ZQ">
            Mot. 1983/84:433 19
          </fw>
          <p xml:id="i-48pkKiW2cbnKM6qUwhWZSY">
            de enskilda människornas möjlighet att genom sina önskemål påverka
            byggandet. Enligt vår uppfattning bör nuvarande byråkratialstrande
            bostadslån ersättas med lån som utgår efter schablonmässiga regler
            i form av enhetslån per bostad. Kostnader som inte täcks av lånet
            får finansieras på kreditmark- naden. Den byggande skall ha en
            större frihet att anpassa det byggda till bostadskonsumenternas
            önskemål. Härmed öppnas möjligheten att avveck- la länsbostadsnämnder
            och bostadsstyrelse. Den enskilde bostadskonsu- mentens ställning
            stärks. I den av statens planverk utarbetade Svensk byggnorm (SBN)
            blandas bindande föreskrifter med råd och exempel. Varje år kan
            massmedia redovisa fall där de kommunala byggnadsnämnderna utnyttjar
            sin ställning genom att kräva lösningar i enlighet med byggnormens
            exempel. För det andra är nu gällande bindande föreskrifter alltför
            omfattande och detaljrika. Enligt vår uppfattning bör SBN ersättas
            med enkla tekniska funktionskrav och ett fåtal bindande bestämmelser.
            I en särskild partimotion redovisar vi utförligare motiv för och
            förslag till förändringar av bostadspolitiken. Medan regleringar
            av viktiga områden kan vinna medborgarnas respekt, åtminstone
            för sina syften, leder förbud i småfrågor oftast bara till misstro
            mot politiker och allmänt missnöje. En orsak till misstro mot
            politiker är just att dessa stundtals sökt lösa svåra problem
            genom enkla förbud. Restriktioner och förbud är snarare ägnade
            att skapa dramatik kring det förbjudna och utrymme för en svart
            marknad. De grupper som förbuden riktar sig mot kringgår oftast
            förbuden medan de laglydiga och skötsamma medborgarna drabbas.
            Lördagsstängda systembu- tiker är ett exempel på en sådan åtgärd,
            förbudet att i kvälls- och helgöppna butiker sälja folköl ett
            annat. De plastskynken som vid dessa tider tas fram ter sig bara
            som en meningslös inskränkning av konsumenternas frihet. En del
            av de förbud som införts de senaste åren bygger på en förmyndarmentalitet
            som vi inte kan dela. De är farliga eftersom de kan inge dem som
            fattar besluten — politikerna — tron att svåra problem kan lösas
            genom politiska beslut. Lagen om flipperapparater och lagen om
            s.k. enarmade banditer är sådana exempel. Överenskommelsen om
            krigslek- saker mellan leksakshandeln och konsumentverket, vilken
            genomfördes under hot om lagstiftning, är ett annat. Moderata
            samlingspartiet anser att nivå- och sektorsplaneringen radikalt
            bör minskas, att möjligheterna att bygga på egen mark skall förbättras,
            att ett system med ägarlägenheter skall införas, att någon ytterligare
            reglering av bostadsrätter inte skall ske, att bostadsanvisningslagen
            skall avskaffas, att antalet normer och regler för hur bostäder
            skall se ut skall radikalt minskas,
          </p>
          <pb facs="riksdagen-motions-pdf/data/198384/mot_198384__433/mot_198384__433-020.pdf"/>
          <fw xml:id="i-R3qkQgvhaFUgQtaGdCDN8t">
            Mot. 1983/84:433 20
          </fw>
          <p xml:id="i-9FY7TaxPU4h8xD1VbC75AS">
            att Svensk byggnorm skall ersättas med enkla tekniska funktionskrav
            och ett fåtal bindande bestämmelser, att förbud — mot företeelser
            som t. ex. s. k. flipperspel, enarmade banditer, försäljning av
            folköl på kvällar och helger — inte fyller någon funktion.
          </p>
          <p xml:id="i-VeptVuEdcw7iy73npL1qr7">
            Den enskilde och myndigheterna
          </p>
          <p xml:id="i-8yFtQGg4cm2zrfkSTbskvQ">
            Datatekniken har gett myndigheter och andra organisationer betydande
            möjligheter att insamla och behandla information. Detta tillsammans
            med den ökade möjligheten att sammanställa information har lett
            till att uppgifter, som tidigare kunnat anses vara harmlösa var
            för sig, nu kan ställas samman till en för den enskilde medborgaren
            avslöjande helhet. I grunden är detta inte en konsekvens av datatekniken
            som sådan. Många olika uppgifter om den enskilde kan även manuellt
            insamlas och samman- ställas. Datatekniken har däremot gett dem
            som vill och har rätt att insamla och sammanställa information
            möjlighet att göra detta i stor skala. Informationsinsamlingen
            och sammanställningen behöver därför inte vara av samma angelägenhetsgrad
            som om den gjordes manuellt. Den avgörande frågan för människors
            integritet är inte datateknikens användande eller ej utan vilken
            rätt en myndighet har att kräva uppgifter av den enskilde, registrera
            dessa, vidarebefordra dem till andra myndigheter och lagra dem
            för obestämd tid. Omvänt kan detta beskrivas som frågan hur stor
            rätt till sitt privatliv den enskilde medborgaren har gentemot
            myndigheter. Det behövs därför en klarare reglering av vilken
            typ av uppgifter om den enskilde som en viss myndighet har rätt
            att begära. Myndigheter har inte automatiskt rätt till information
            om den enskilde. Den enskilde skall ha stor självbestämmanderätt
            över uppgifter om den egna personen. Kommunala eller statliga
            myndigheter skall därför inte själva få avgöra vilka uppgifter
            man skall insamla. Av samma skäl bör inte den enskilda myndigheten
            ha rätt att fatta beslut om att registrera uppgifter om den enskilde.
            Klara och restriktiva regler bör gälla för vilka uppgifter en
            enskild myndighet har rätt att inkräva och registrera och för
            hur lång tid de får lagras. Olika typer av personuppgifter bör
            bedömas olika för olika myndigheter. Som en konsekvens av detta
            skall myndigheter inte vidarebefordra uppgifter om den enskilde
            till andra myndigheter. Vi avvisar bestämt t. ex. tanken på att
            posten skall fungera som angivare åt andra myndigheter. Varje
            myndighet har att i första hand ta hänsyn till den enskildes rätt
            till integritet. Den enskilde skall veta vilka uppgifter som en
            myndighet har om honom. Uppgifter som lämnas in för ett ändamål
            skall inte användas i ett annat. Datalagstiftningen bör därför
            tillämpas med stor restriktivitet. Som princip bör samkörningar
            av dataregister med olika typer av information vara
          </p>
          <pb facs="riksdagen-motions-pdf/data/198384/mot_198384__433/mot_198384__433-021.pdf"/>
          <fw xml:id="i-FJmgLpAV4rPtiE6eib5JUK">
            Mot. 1983/84:433 21
          </fw>
          <p xml:id="i-LwmgQBu2TKCGwBBaPgqTzo">
            förbjudna. Undantag från detta förbud skall endast kunna medges
            av datainspektionen, såvitt det inte är angivet i lag. Under de
            senaste åren har olika typer av storregister diskuterats. Eftersom
            dessa förutsätter en uppbyggnad genom samkörningar avvisar vi
            dem. Vi menar dock att frågan också bör ställas hur stor mängd
            uppgifter om den enskilde som bör finnas i ett register, liksom
            hur många individer som skall kunna finnas i ett enskilt register.
            Både för den enskildes integritet och från sårbarhetssynpunkt
            bör detta noga prövas. På grund av den viktiga funktion som ett
            dataregister kan ha för den enskilde kan ett fel orsaka stora
            problem. Erfarenheten visar också att det ofta har varit svårt
            att få till stånd en rättelse. En sådan bör dock ske snabbt. Varje
            dataregister bör därför ha en särskilt utsedd registerförare med
            ett ansvar gentemot den enskilde medborgaren. I många register
            finns uppgifter om den enskilde medborgaren som är av känslig
            natur. De kan vara känsliga på grund av rena sekretesskäl. De
            kan också vara känsliga av det skälet att ett fel i uppgiften
            får konsekvenser för myndigheternas agerande och behandling av
            den enskilde medborgaren. Mot den bakgrunden är sårbarheten hos
            olika dataregister av vitalt intresse att följa och bevaka. Det
            är lika viktigt att se till att inga obehöriga kan ta sig in i
            dataregister och den vägen få ut uppgifter om enskilda medborgare.
            Förslag till förstärkt skydd av enskilda dataregister gentemot
            obehörigt intrång bör därför föreläggas riksdagen. Personnummer
            har kommit att symbolisera möjligheten att registrera medborgare.
            Enligt vår uppfattning har användningen av personnummer blivit
            alltför omfattande. Den ger bl. a. alltför stora möjligheter och
            inbjuder till samkörningar av olika typer av register, offentliga
            och enskilda. Det kan knappast heller vara rimligt att ifyllt
            personnummer skall vara en förutsätt- ning för att ett månadskort
            inom kollektivtrafiken skall vara giltigt. Bibliotek behöver inte
            utnyttja personnummer. Det är ingen självklarhet att banker, försäkringsbolag
            eller enskilda organisationer har en automatisk rätt att använda
            eller kräva personnummer. Användningen av personnumren bör vara
            restriktiv. Det bör vara förbehållet vissa offentliga myndigheter
            att utnyttja personnummer som registerbegrepp. Rätten att lämna
            ut personnummer tillsammans med andra datauppgifter bör begränsas.
            Regeringen bör överväga hur en minskad användning av personnumren
            kan åstadkommas och hur regler för deras användning skall utformas.
            Datatekniken har skapat en direkt konflikt mellan offentlighetsprincipen
            och sekretesslagstiftningen. I ett fritt och öppet samhälle är
            det av vitalt intresse att medborgarna har god insyn i det offentligas
            verksamhet och de uppgifter som det offentliga har om medborgarna.
            Samtidigt är det för den enskilde medborgaren av stor vikt att
            känsliga uppgifter som han eller hon har lämnat till en offentlig
            myndighet behandlas med sekretess. I kontakten med myndigheter
            intar ofta den enskilde medborgaren en
          </p>
          <pb facs="riksdagen-motions-pdf/data/198384/mot_198384__433/mot_198384__433-022.pdf"/>
          <fw xml:id="i-3JZVZe7nhwYWd7ZddX3eXA">
            Mot. 1983/84:433 22
          </fw>
          <p xml:id="i-8Xbm5m5teBzQHXLiu2cGMT">
            svagare position. Som regel är myndighetens beslut ett av många
            rutinären- den för myndigheten, men för den enskilde kan beslutets
            innebörd ha vital betydelse. Myndighetsutövningen måste ske korrekt
            och oväldigt. Det ansvar som det innebär att företräda en myndighet
            ställer särskilda krav på myndighetsutövaren. Enligt vår mening
            bör tjänstemannaansvaret återinfö- ras. Medborgarna skall veta
            att om en myndighet har behandlat en fel så skall man snabbt kunna
            få rättelse. Efter framställan skall myndighet i ökad utsträckning
            kunna undanröja ett felaktigt beslut, vilket skulle reducera antalet
            överklaganden till högre instans. I umgänget mellan medborgare
            och myndigheter bör klarare regler införas som preciserar att
            myndigheter som kräver medborgare på svar inom viss tid också
            själva har skyldighet att lämna svar inom viss tid. Justitieombudsmannen
            fyller en viktig funktion som medborgarnas kontrollant av myndigheter.
            I dag utnyttjar JO i praktiken sällan sina maktmedel —t. ex. rätten
            att väcka åtal — och i alltför begränsad omfattning. Den utredning
            som nu arbetar med en översyn av JO-ämbetet bör inrikta sitt arbete
            på att öka JO:s sanktionsmöjligheter. Åtalsmöjligheten bör användas
            i större utsträckning och inspektionsverksamheten intensifieras.
            Moderata samlingspartiet anser att myndigheters rätt att insamla,
            vidarebefordra, registrera och lagra personuppgifter skall vara
            begränsad, att myndigheternas rätt att begära uppgifter om den
            enskilde klarare skall regleras, att regler som begränsar storleken
            på enskilda dataregister skall införas, att samkörningar av dataregister
            med olika typer av information i princip skall vara förbjudna,
            att en ansvarig registerförare skall utses för varje dataregister,
            att skyddet av dataregister gentemot obehöriga intrång bör förstärkas,
            att användningen av personnummer skall begränsas, att tjänstemannaansvaret
            bör återinföras, att möjligheterna att få rättelse gentemot en
            myndighet skall förbättras, att myndigheter skall ha skyldighet
            att lämna svar till enskilda medborgare inom viss tid, samt att
            JO:s maktbefogenheter skall ökas.
          </p>
          <p xml:id="i-E9F3Yrevg4XNsaS3C5Hhed">
            Den enskilde och organisationerna
          </p>
          <p xml:id="i-5F7Dr4NVn8wzyQsYn8E8wb">
            Organisationer av olika slag spelar en betydelsefull roll i det
            pluralistiska och öppna samhället. De bildar en grund för människors
            gemensamma opinionsbildning. De företräder olika gruppers intressen.
            De utgör en viktig del av den gemenskap och den trygghet som måste
            finnas i ett välfärdssam- hälle. Organisationernas styrka ligger
            i medlemmarnas engagemang. När inflytandet i stället ges organisationerna
            genom lagstiftning handlar det inte
          </p>
          <pb facs="riksdagen-motions-pdf/data/198384/mot_198384__433/mot_198384__433-023.pdf"/>
          <fw xml:id="i-JVsPgEXkjmaPpan64LbmGW">
            Mot. 1983/84:433 23
          </fw>
          <p xml:id="i-QdWZyoGm4oHsquyid9zuGm">
            om fördjupad demokrati utan om en framväxande korporativism.
            Inom bostads- och arbetsmarknadsområdet är inslagen av korporativism
            påfallan- de många. Även inom andra områden har medborgarnas rätt
            till inflytande givits till organisationer i stället för till
            individer. Ibland tillåts vissa organisationer representera en
            hel grupp av människor. Regeringens diskussion med ”pensionärerna”
            är ett exempel. Ett nytt språkbruk har vuxit fram. Med ”löntagarna”
            menas inte de enskilda människorna utan löntagaror- ganisationer
            som LO och TCO. De ”handikappade” står för socialdemo- kratin
            närstående handikapporganisationer. ”Hyresgästerna” avser den
            socialdemokraterna närstående hyresgäströrelsen. Ytterst bygger
            denna typ av språkbruk på en kollektivistisk människosyn, där
            individen mer ses som en deli ett kollektiv än som en fri och
            oberoende medborgare. Organisationerna betyder mer och individen
            mindre. Moderata samlingspartiet delar inte denna människosyn.
            För oss är varje medborgare en individ värd att lyssna till, oavsett
            vilken grupp man anses tillhöra. För oss har varje individ en
            rätt till egen integritet och ett eget beslutsfattande som måste
            stå obrutet från organisationers krav på makt. När organisationerna
            inte bara deltar i den politiska debatten utan gör anspråk på
            att få betyda mer än andra uppstår en konflikt med den politiska
            demokratin såsom den uttrycks med orden ”en man — en röst”. Det
            innebär ett intrång i det demokratiska beslutsfattandet som inte
            kan rättfärdigas av organisationernas styrka, att de inom ett
            antal områden givits en egen representation. Detta kan gälla utredningar,
            verksstyrelser eller t. o. m. politiska församlingar. Det är den
            enskilde väljarens integritet som drabbas när folkets suveränitet
            att vara basen för den politiska makten därmed tunnas ut. Det
            är den enskilde medlemmens integritet som drabbas när de stora
            organisationerna uttalar sig å hans eller hennes vägnar inom områden
            där medlemmen hellre ser sina åsikter representerade inom ramen
            för den politiska representationen än inom t. ex. den fackliga.
            Det frivilliga engagemang som är organisationernas styrka och
            legitimitet urholkas när medlemskap blir en fråga om tvång. I
            ett demokratiskt samhället finns ingen organisation med ett sådant
            högre värde som motiverar eller ger någon rätten att kräva medlemskap
            av enskilda individer. När organisationers ideal eller uppgifter
            inte räcker till för att skapa engagemang för medlemskap, får
            tvång inte bli ett sätt att ersätta engagemanget. Statsmakterna
            har inte tillräckligt skyddat de enskilda människornas rätt gentemot
            organisationerna. I stället har man i alltför stor utsträckning
            givit vissa organisationer en legitimation som inte motsvarats
            av den enskildes syfte med medlemskapet. När organisationer genom
            avtal med andra organisationer i praktiken eliminerar rättigheter
            och friheter som det offentliga har skyldighet att värna är detta
            inte bara ett övergrepp gentemot den enskilde medborgaren utan
            också mot den politiska demokratin. Ingen organisation skall ha
            rätt att
          </p>
          <p xml:id="i-AiVGSEwr5tah7jixrkRdF6">
            Fr
          </p>
          <pb facs="riksdagen-motions-pdf/data/198384/mot_198384__433/mot_198384__433-024.pdf"/>
          <fw xml:id="i-23dmarde77ew3m3aYB4TC6">
            Mot. 1983/84:433 24
          </fw>
          <p xml:id="i-Ki8FodAksZaYMBQBa1W6rN">
            genom avtal förhandla bort den förenings- och näringsfrihet vi
            anser självklar, vare sig för medlemmar eller icke-medlemmar.
            Statsmakterna har en skyldighet att hävda lagarna gentemot den
            typen av avtal. Organisationernas starka ställning innebär för
            många människor att det är nödvändigt att vara medlem. Mångas
            arbetssituation gör det dessutom angeläget för dem att vara med
            i en organisation. Den dominans som vissa organisationer har fått,
            framför allt på arbetsmarknaden, gör det nu nödvändigt att pröva
            hur den enskildes situation gentemot den egna organisationen skall
            stärkas. Kollektivanslutningen av fackliga medlemmar till socialdemokraterna
            är ett övergrepp mot den enskildes frihet att själv bestämma sin
            politiska tillhörighet och graden av engagemang. Kollektivanslutningen
            kan tvinga den enskilde att avslöja en del av sin valhemlighet
            eller att kvarstå och betala medlemsavgift till ett politiskt
            parti som han inte sympatiserar med. Formen för anslutning av
            medlemmar — kollektivt medlemskap — säger en hel del om den socialdemokratiska
            människosynen. Det finns inget försvar för kollektivanslutningen.
            Den är ett skamligt ingrepp i den enskildes integritet. I en demokrati
            är det den enskilde som röstar. Därför är endast individuellt
            medlemskap i politiska partier förenligt med den respekt för den
            enskilde som demokratin bygger på. Vissa fackliga organisationer
            har i dag administrativa rutiner och regler för medlemskap som
            gör det i praktiken omöjligt att utträda ur organisationen. Det
            är oacceptabelt att en organisation förvägrar den enskilde den
            suveräna rätten att själv avgöra om han vill vara medlem eller
            ej. Såväl näringsfriheten som föreningsfriheten är inom vissa
            områden på den svenska arbetsmarknaden inskränkta genom intresseorganisationers
            avtal. Inom ett flertal arbetsområden finns s. k. organisationsklausuler
            inskrivna i avtalen mellan arbetsgivar- och arbetstagarorganisationer.
            Dessa organisa- tionsklausuler förpliktigar arbetsgivaren att
            i första hand anställda fackligt anslutna arbetstagare. Detta
            innebär att den som söker arbete i praktiken tvingas till medlemskap
            i facklig organisation. Ett införande av negativ föreningsrätt
            i enlighet med vad som yrkasi annan motion skulle väsentligt stärka
            den enskildes ställning i detta hänseende. För den enskilde företagaren
            är ofta kollektivavtal nödvändigt. Detta gäller framför allt småföretagare
            som är beroende av entreprenader. Under det senaste året har ett
            antal fackliga organisationer utnyttjat den fackliga vetorätten
            i MBL till att förvägra små- och enmansföretag entreprenader.
            Motiveringen har varit att de av den fackliga organisationen ansetts
            vara ”icke-seriösa”. Som sådana har ibland räknats enmansföretag,
            företag utan kollektivavtal och företag som har skatteskulder
            eller andra skulder till det allmänna. Det kan inte anses ha varit
            lagstiftarens syfte att vetorätten i MBL skulle ge en facklig
            organisation en möjlighet att utöva konkurrensbegräns- ning. Fackliga
            organisationer har också utnyttjat omfattande blockadåtgärder
          </p>
          <pb facs="riksdagen-motions-pdf/data/198384/mot_198384__433/mot_198384__433-025.pdf"/>
          <fw xml:id="i-Mbot4KPvZMEWqKhYbjmJ9c">
            Mot. 1983/84:433 25
          </fw>
          <p xml:id="i-BJP5zkPBBCV2acUbx7MuMw">
            för att tvinga enmansföretag och andra företag utan fackligt
            ansluten personal att skriva under kollektivavtal. Moderata samlingspartiet
            anser det vara av stor betydelse att arbetsmarknadsorganisationer
            har en betydande frihet att lösa konflikter sinsemellan. Denna
            frihet får dock inte utnyttjas till att tvinga på företag kollektivavtal
            som varken de anställda eller arbetsgi- varen vill ha. Blockadvapnet
            blir då ett sätt att begränsa konkurrensen och inskränka näringsfriheten.
            Näringsfriheten bör därför stärkas i det avseen- det. Motsvarande
            regler som gäller konkurrensbegränsning för enskilda företag bör
            också gälla för fackliga organisationer. Flera kollektivavtal
            innehåller begränsningar av storleken på de arbeten den enskilde
            företagaren får åta sig. Kombinerat med blockadhotet är denna
            typ av avtal inte förenliga med näringsfriheten. Den enskilde
            företagarens näringsfrihet och den enskilde arbetstagarens föreningsfrihet
            bör lagfästas i de avseenden som berörts här ovan. MBL bör inte
            kunna användas som ett vapen mot utomstående företag. Avtal som
            inskränker i lag givna rättigheter kan inte accepteras. Undertecknande
            av kollektivavtal får t. ex. inte innebära att man därmed påtvingas
            en restriktion för omfattningen av de arbeten man som företagare
            får utföra. Medbestämmandelagen bör reformeras så att den ger
            de anställda ett mer direkt inflytande. Framför allt i mindre
            företag finns exempel på att de anställda representeras av en
            facklig ombudsman som inte har anknytning till företaget. Vi menar
            att information och inflytande inte nödvändigtvis behöver ske
            genom en facklig organisation. Framför allt på arbetsplatser där
            ingen fackklubb finns eller där ingen facklig förtroendeman är
            utsedd bör inflytande utövas i mer direkt kontakt mellan de enskilda
            arbetstagarna och arbetsgivaren. Hyresgästernas riksförbund representerar
            en minoritet av hyresgästerna. Trots detta har man genom hyresförhandlingslagen
            i praktiken givits ensamrätt att företräda samtliga hyresgäster.
            Vi anser att enskilda hyresgäster i en fastighet skall garanteras
            rätten att få välja sina egna företrädare och få sin egen förhandlingsordning.
            Med stöd i hyresförhandlingslagen har Hyresgästernas riksförbund
            genom avtal med motparten givits en förhandlingsersättning från
            alla hyresgäster, oavsett om dessa är medlemmar eller ej. Denna
            förhandlingsersättning står inom den allmännyttiga sektorn i direkt
            proportion till hyran och blir därmed högre ju sämre hyresförhandlingarna
            utfaller för hyresgästerna. Med de allmännyttiga bostadsföretagen
            har Hyresgästernas riksförbund slutit avtal som innebär att man
            får ersättning från samtliga hyresgäster — oavsett om de är medlemmar
            eller ej — för ”inflytandeverksamhet” och ”fritidsverksamhet”.
            Ersättningen uttaxeras över huvudet på hyresgästen, som oftast
            inte heller är medlem i hyresgästföreningen. Två avtalsslutande
            parter avtalar med
          </p>
          <pb facs="riksdagen-motions-pdf/data/198384/mot_198384__433/mot_198384__433-026.pdf"/>
          <fw xml:id="i-YBzBzD2o1uRpV1gJqtV1wR">
            Mot. 1983/84:433 26
          </fw>
          <p xml:id="i-7RZ78zEKYWn8qFiGWPQTzs">
            andra ord om att en tredje part skall tvingas betala pengar till
            en av de avtalsslutande parterna. Det finns knappast något annat
            område där en sådan tvångstaxering skulle accepteras. Moderata
            samlingspartiet anser det självklart att de som inte är medlemmar
            i en organisation inte heller skall tvingas betala till denna
            organisation. De organisationer som har givits lagstadgad förhandlingsrätt
            har fått ett privilegium av staten. Deras verksamhet är därigenom
            av stor betydelse för den enskilde. Det är därför stötande när
            en facklig organisation utesluter medlemmar för att de av eget
            intresse bedrivit studier inom det egna yrkesområdet på sin fritid.
            Lika stötande är det när hyresgäster nekas insyn i hur deras inbetalade
            pengar har använts. Den enskilde medlemmens ställning gentemot
            de organisationer som givits särskilda rättigheter bör därför
            regleras i lag. Detta gäller särskilt frågor som rör insyn, inflytande,
            uteslutningar och rätten till utträde samt rätten att stå utanför
            verksamhe- ten. Under senare tid har exempel framkommit på hur
            fackliga organisationer påtagit sig en rättsvårdande uppgift.
            MBL utnyttjas för att utestänga vissa företag som av en facklig
            organisation utmålas som ”oseriösa” från entreprenader. Undersökningar,
            patruller med fackliga ombudsmän och svepande anklagelser gentemot
            dem som inte underkastar sig kontroll och bevisar sin oskuld har
            också kommit att höra till denna verksamhet. Justitieministern
            har inför riksdagen sagt sig vilja uppmuntra denna senare typ
            av aktivitet så länge den inte är olaglig. Moderata samlingspartiet
            tar avstånd från detta synsätt. Kampen mot ohederlighet skall
            föras lika konsekvent och kompromisslöst inom alla områden. I
            ett rättssamhälle skall det vara förbehållet de rättsvårdande
            myndigheterna att svara för de rättsliga funktionerna. Det är
            det enda sättet att garantera att medborgarna behandlas i enlighet
            med offentlig lag och under offentlig kontroll. Moderata samlingspartiet
            anser att riksdagen skall förbjuda kollektivanslutning till politiskt
            parti, att riksdagen skall lagstifta om negativ föreningsrätt,
            att MBL inte skall kunna användas som ett vapen mot utomstående
            företag, att MBL skall reformeras så att den ger de anställda
            ett mer direkt inflytande, att enskilda hyresgäster skall ha rätt
            att välja sina egna företrädare och få egen förhandlingsordning,
            att avgifter till hyresgäströrelsen, och andra liknande organisationer,
            skall vara frivilliga, att medlemmarnas ställning i sådana organisationer
            som givits lagstadgad förhandlingsrätt skall regleras i lag, samt
            att rättssäkerheten kräver att organiserad verksamhet mot brottslighet
            skall ske genom offentliga myndigheter och offentlig kontroll.
          </p>
          <pb facs="riksdagen-motions-pdf/data/198384/mot_198384__433/mot_198384__433-027.pdf"/>
          <fw xml:id="i-4J3YUqeJrDFjY3MgryETdV">
            Mot. 1983/84:433 2
          </fw>
          <p xml:id="i-DaVzWdUk1ja27k1hyZwxBf">
            Det fria samhället
          </p>
          <p xml:id="i-JZMY4aUDy9fkAuUMAjKhzE">
            I ett fritt och öppet samhälle är frihet inte något som måste
            motiveras. I stället är det inskränkningarna av friheten som skall
            motiveras och kritiskt granskas. För socialdemokraterna har ordet
            frihet kommit att bli något som kan ges ett innehåll som gör det
            likgiltigt vilket samhällssystem man lever i. Arbete, välfärd
            och social trygghet kan nämligen ges även ofria människor. Till
            skillnad från fria medborgare får däremot den ofrie inte välja
            eller påverka sitt arbete, inte forma sin välfärd och inte heller
            påverka villkoren för den sociala tryggheten. Den socialdemokratiska
            frihetssynen utgår ifrån den felaktiga föreställ- ningen att kollektivet
            är samhällets grund och att allt som ges den enskilde är en nåd
            och en frihet. Det är en frihetssyn som utgår från kollektivets
            rätt. I den frihetssynen är välfärden kollektivets, makten kollektivets,
            rätten kollektivets och integritet vad kollektivet väljer att
            inte ta reda på. Tillstånd att bygga kolonistugor kan då framställas
            som en frihetsreform. Men detta är eni grunden felaktig frihetssyn.
            Den bygger på att den enskilde underordnas kollektivet och har
            att be om tillstånd. Det är inte vad vi menar med orden frihet
            och respekt för integritet. För moderata samlingspartiet är frihet
            och integritet värdeord med en djup och konkret innebörd. Med
            frihet menar vi inte arbete, trygghet och välfärd utan den enskilde
            individens rätt att fatta egna beslut, baserade på olika alternativ
            samt att som medborgare också ta ansvar för de egna besluten,
            på gott och ont. Det är endast när man själv får ta ansvar för
            sina egna beslut som man har kontroll över den egna tillvaron.
            Det är endast när man får ta ansvar som man själv kan påverka
            sin tillvaro. Den friheten vill vi skall bli det svenska samhällets.
            Då återskapas också integriteten för den enskilde medborgaren.
            Då grundläggs också förutsätt- ningarna för arbete, trygghet och
            välfärd. Då skapas också ett utrymme för människors personliga
            ansvarstagande för varandra. Den friheten är inte den starkes
            rätt utan allas rätt att i lagbundna former och med en social
            trygghet i grunden förverkliga sig själv. Så skapas ett samhälle
            av fria medborgare i social gemenskap. Formella yrkanden i denna
            motion ställs endast vad avser konstitutions- utskottets verksamhetsområde.
            För övriga yrkanden hänvisas till andra motioner.
          </p>
          <p xml:id="i-osWk865xcdpd37vu681TJ">
            Hemställan
          </p>
          <p xml:id="i-Qk5jDcWDZBNP93T3eKUDes">
            Mot bakgrund av vad som ovan anförts hemställs 1. attriksdagen
            som sin mening ger regeringen till känna att den
          </p>
          <pb facs="riksdagen-motions-pdf/data/198384/mot_198384__433/mot_198384__433-028.pdf"/>
          <fw xml:id="i-5T19dfAf3ktArRJitcr11z">
            Mot. 1983/84:433 28
          </fw>
          <p xml:id="i-X2DFB5mRKAQW99ve93fF7g">
            enskildes ställning gentemot offentliga myndigheter och olika
            organisationer på alla områden måste stärkas, 2. att riksdagen
            som sin mening ger regeringen till känna vad i motionen anförts
            om begränsningar i myndigheters rätt att begära, insamla, vidarebefordra,
            registrera och lagra person- uppgifter, 3. attriksdagen som sin
            mening ger regeringen till känna vad som i motionen anförts om
            begränsning av storleken på enskilda dataregister, 4, att riksdagen
            som sin mening ger regeringen till känna vad i motionen anförts
            om samkörning av dataregister med olika typer av information,
            5. att riksdagen som sin mening ger regeringen till känna att
            ansvarig registerförare skall utses för varje dataregister, 6.
            attriksdagen hos regeringen anhåller om utredning beträffande
            begränsning av användningen av personnummer.
          </p>
          <p xml:id="i-KpcAWswtUp8JwSeDn1Q12k" type="date">
            Stockholm den 16 januari 1984
          </p>
          <div xml:id="i-7avcSsG1aNpL7qt5PTC17B" type="signatureBlock">
            <p who="i-Pe1ftVDt68xexZMLUFEKsL" type="signature">
              ULF ADELSOHN (m)
            </p>
          </div>
          <p xml:id="i-GiESnoX7FcE1tgYdwz88ZM">
            LARS TOBISSON (m) INGEGERD TROEDSSON (m) ANDERS BJÖRCK (m) CARL
            BILDT (m) ROLF DAHLBERG (m) NILS CARLSHAMRE (m) PER PETERSSON
            (m) ROLF CLARKSON (m) ARNE ANDERSSON (m) INGRID SUNDBERG (m) i
            Ljung
          </p>
          <p xml:id="i-SnjYennwuL3nYQ8vfnSwzy">
            GOTAB 77546 Stockholm 1984
          </p>
        </div>
      </div>
    </body>
  </text>
</TEI>
