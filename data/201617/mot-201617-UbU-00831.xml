<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-00831">
  <teiHeader>
    <fileDesc>
      <titleStmt>
        <title>En högskolepolitik för framtiden</title>
        <author corresp="i-7j9zqwa59cSRps4Te6ek4E">av Stefan Jakobsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:831 av Stefan Jakobsson m.fl. (SD)</title>
          <idno type="rdwebb">H402831</idno>
          <rs type="number">831</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H402831/text</ref>
          <ref type="dokument_url_html">http://data.riksdagen.se/dokument/H402831</ref>
          <ref type="dokumentstatus_url_xml">http://data.riksdagen.se/dokumentstatus/H402831</ref>
          <ref type="docx">http://data.riksdagen.se/fil/A4C452B4-DA21-4EDA-9AFE-8A00739A26DA</ref>
          <ref type="pdf">http://data.riksdagen.se/fil/60C20280-6027-44B3-A700-3DC601FA6344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7j9zqwa59cSRps4Te6ek4E</idno>
            <name>Stefan Jakobsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Uo5rA13M2Hmd72ncqemKU3" type="signed"/>
        <correspContext corresp="i-Uo5rA13M2Hmd72ncqemKU3">
          <note type="signatory" corresp="i-7j9zqwa59cSRps4Te6ek4E"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-YMY1gwKfUakvKPP3ogvT7m"/>
        </correspContext>
        <correspAction xml:id="i-4it5X42oFuxwrh7Twjq7RX" type="submitted">
          <date when="2016-10-03"/>
          <time when="15:22:08"/>
        </correspAction>
        <correspAction xml:id="i-72gAZqkAzvwTFu6yY8c8Js" type="reviewed">
          <date when="2016-10-03"/>
          <time when="16:42:45"/>
        </correspAction>
        <correspAction xml:id="i-BPaZDikxqJMxXnZKNH37ei" type="referred">
          <date when="2016-10-14"/>
        </correspAction>
        <correspAction xml:id="i-WJuTGCs8DoDzjhRhDDjGNA" type="assigned">
          <date when="2018-09-24"/>
          <time when="11:02:50"/>
        </correspAction>
        <correspContext corresp="i-WJuTGCs8DoDzjhRhDDjGNA">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-8pzJtx4Xasv6TBYV3XmJnM" type="behandlas_i"/>
        <correspContext corresp="i-8pzJtx4Xasv6TBYV3XmJnM">
          <ref type="uppgift">2016/17:UbU18</ref>
          <ref type="ref_dok_id">H401UbU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU18</ref>
          <ref type="ref_dok_titel">Skolväsendet - lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T3mVvnLGTayLNRMgRM1Sbq" type="behandlas_i"/>
        <correspContext corresp="i-T3mVvnLGTayLNRMgRM1Sbq">
          <ref type="uppgift">2016/17:UbU1</ref>
          <ref type="ref_dok_id">H401UbU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Nks8NdUbgDi2MNCkQsqPoE" type="behandlas_i"/>
        <correspContext corresp="i-Nks8NdUbgDi2MNCkQsqPoE">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C5siMMxP7vPCshdtZvazE8" type="behandlas_i"/>
        <correspContext corresp="i-C5siMMxP7vPCshdtZvazE8">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V6DX7HekEnG6F4opgTxR2Y" type="behandlas_i"/>
        <correspContext corresp="i-V6DX7HekEnG6F4opgTxR2Y">
          <ref type="uppgift">2017/18:UbU19</ref>
          <ref type="ref_dok_id">H501UbU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU19</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9aDUHnetGbwEifYgpVGaQH" type="motHeader">
        <div xml:id="i-NvJtiogPVVKUg92QywNPpp" type="motTitle">
          Motion till riksdagen 2016/17:831 av Stefan Jakobsson m.fl. (SD)
          En högskolepolitik för framtiden
        </div>
      </div>
      <div xml:id="i-UE3XMMb17fYtc3xEQiY19k" type="motBody">
        <div xml:id="i-H7xDt8zHNN26SUbPVB7hEU" type="motProposal" subtype="förslag">
          <head xml:id="i-Q5bv27mHvnF7YkD4X37vCT">
            Förslag till riksdagsbeslut
          </head>
          <list xml:id="i-PvtbpjWdate2qAq6yXwYG9" style="ol">
            <item xml:id="i-TN5QawuLAk6Bux2QmUCmQV">
              Riksdagen ställer sig bakom det som anförs i motionen om att
              öka anslagen till den högre utbildningen i enlighet med vad Sverigedemokraterna
              föreslår i sin budgetmotion för att öka kvaliteten på undervisningen
              och tillkännager detta för regeringen.
            </item>
            <item xml:id="i-KF6vPTFEjf3uz85EBgPpuT">
              Riksdagen ställer sig bakom det som anförs i motionen om att
              öka studenternas anställbarhet efter examen och säkerställa relevant
              forskning genom en ökad skyldighet för högskolorna att samverka
              med det omgivande samhället och tillkännager detta för regeringen.
            </item>
            <item xml:id="i-AT3eii7maoRAweF22qbMSZ">
              Riksdagen ställer sig bakom det som anförs i motionen om att
              en del av elevpengen för högskolestudier betalas ut när studenten
              erhållit anställning och tillkännager detta för regeringen.
            </item>
            <item xml:id="i-EFSitYUuc666u9cLtBh8WZ">
              Riksdagen ställer sig bakom det som anförs i motionen om att
              utreda hur ett finansieringssystem för högskolan kan bli mer kvalitetsdrivande
              och tillkännager detta för regeringen.
            </item>
            <item xml:id="i-PohvwS3ZvCY7yGJeLbbEaY">
              Riksdagen ställer sig bakom det som anförs i motionen om att
              slå ihop administrationen hos vissa lärosäten samt att effektivisera
              det svenska utbildningsväsendet och tillkännager detta för regeringen.
            </item>
            <item xml:id="i-LfJGW8H2CYqmaUx9t4JJHe">
              Riksdagen ställer sig bakom det som anförs i motionen om att
              avskaffa produktivitetsavdraget inom högskoleväsendet och tillkännager
              detta för regeringen.
            </item>
            <item xml:id="i-46nYG9vnHdft89g1wj6H9U">
              Riksdagen ställer sig bakom det som anförs i motionen om att
              en översyn av lärarutbildningar ska ske där staten äger rätt att
              ge bindande direktiv och tillkännager detta för regeringen.
            </item>
            <item xml:id="i-23ysQy5bHyKq8LevLkyNP8">
              Riksdagen ställer sig bakom det som anförs i motionen om lärares
              kompetens, vidareutbildning och karriärmöjligheter och tillkännager
              detta för regeringen.
            </item>
            <item xml:id="i-AMKnQj19fubEK69HhXSgfT">
              Riksdagen ställer sig bakom det som anförs i motionen om att
              ta bort möjligheterna till undantag från reglerna om legitimation
              och betygsättning i fråga om lärarlegitimationen och tillkännager
              detta för regeringen.
            </item>
            <item xml:id="i-CZM8ZcYhfqpv2VpBYesufN">
              Riksdagen ställer sig bakom det som anförs i motionen om att
              akademiker med naturvetenskaplig examen ska erbjudas två terminers
              betald pedagogisk utbildning för att bli behöriga gymnasielärare
              och tillkännager detta för regeringen.
            </item>
          </list>
        </div>
        <div xml:id="i-PhSG19q3Pf8RvAYzxmPfqz" type="motContent">
          <head xml:id="i-2Hr24XDQCFQXZJV8Km7wjD" type="h1">
            Motivering
          </head>
          <p xml:id="i-MdFZ1S1hCiZWrSPFiN5Heo">
            Alla politiska aktörer är överens om vikten av att kvaliteten
            på vårt högskolesystem håller hög klass för vårt framtida välstånd,
            vår position som framgångsrik modern nation och för att föra vår
            civilisation framåt. Det som skiljer de olika politiska åsikterna
            åt är snarare hur vi skapar en högskola av högsta klass. Vi anser
            att ett minimum av lärarledd tid införs för våra utbildningar
            och vi anser att resurstilldelningssystemet förändras för att
            göra detta möjligt. Den lärarledda tiden blir självfallet olika
            beroende på vilken utbildning det gäller. Detta eftersom kraven
            och typen av studier skiljer ju sig åt på ett markant sätt.
          </p>
          <p xml:id="i-Zw2NM8FC6ci24Tv2mUZRs">
            Eftersom samhällets resurser är begränsade, kommer resurserna
            för högskolesystemet också att vara det. Då gäller det att använda
            befintliga resurser på ett bra sätt, men också att dessa resurser
            samordnas. Vi vill betona vikten av att prioritera kvalitet i
            stället för ensidigt kvantitet. Vi är öppna för att kurser med
            påfallande brister i vetenskaplig relevans inte får något statsbidrag.
            Vidare måste vi också se över statsbidragen till utbildningar
            som helt saknar samhällsrelevans.
          </p>
          <head xml:id="i-CbNK3S9DwZG4dFasLFCBHr" type="h2">
            Högre utbildning av hög kvalitet
          </head>
          <p xml:id="i-Htvs2MssHFYxDGr9dsk4UV">
            1) Sverigedemokraterna ser med oro på att resurstilldelningen
            till den högre utbildningen urholkats de senaste tjugo åren. Rapporter
            vittnar om kurser med så få lärarledda lektioner och så pass stora
            studentgrupper att den viktiga interaktionen mellan lärare och
            elev i det närmaste är helt eliminerad. Lärare vittnar i sin tur
            om många timmar obetald arbetstid, arbetsgivare vittnar om svårigheter
            med att behålla kompetent personal på grund av bristande konkurrensfördelar
            rörande såväl lön som arbetsmiljö, och såväl studenter som deras
            organisationer vittnar om allt större undervisningsgrupper och
            allt färre lektioner.
          </p>
          <p xml:id="i-535FEAgQB4rDv1UyxnsAJY">
            Detta leder till att den viktiga interaktionen mellan lärare
            och elev i det närmaste är helt eliminerad. Sammantaget innebär
            det en kraftig sänkning av utbildningskvaliteten.
          </p>
          <p xml:id="i-Dy47XLjfLwwG2FNW9awNvj">
            Kostnadsnivån har under den senaste tjugoårsperioden överstigit
            anslagsnivån för den högre utbildningen, i synnerhet vad avser
            naturvetenskapliga ämnen. Den så kallade Grundbultens beräkningar
            om minsta godtagbara undervisningsnivå – det vill säga för att
            nå upp till 1994/95 års köpkraft – indikerar ett tillskottsbehov
            till de högre lärosätena.
          </p>
          <p xml:id="i-C1eTdDq2LKnbsHrv9vf3kX">
            Sverigedemokraterna väljer därför att satsa extra resurser i
            enlighet med vad som framkommer i budgetmotionen. Framförallt
            skall satsningen ske med fokus på områdena naturvetenskap och
            teknik, för att öka lärartätheten i den högre utbildningen med
            ett långsiktigt syfte att komma till rätta med resursbristen vid
            våra högskolor och universitet enligt den så kallade Grundbultens
            beräkningar.
          </p>
          <head xml:id="i-T3TTLU5HaHDSwstgVZLk8Z" type="h2">
            Samverkan med det omgivande samhället
          </head>
          <p xml:id="i-Y9A9gMeq6VrmpDHSqcS5Je">
            2) I högskolelagen står det att läsa att det ingår i högskolornas
            uppgift att samverka med det omgivande samhället och informera
            om sin verksamhet samt verka för att forskningsresultat tillkomna
            vid högskolan kommer till nytta. Enligt Riksrevisionens rapport
            RiR 2009:28 följs dock inte denna paragraf på ett tillfredsställande
            sätt, samtidigt som man menar att utrymmet för enskilda tolkningar
            är för stort. Detta är allvarligt.
          </p>
          <p xml:id="i-BX51r1thToHxNximYJK1Wb">
            Det är av största vikt att högskolor och universitet samarbetar
            med det omgivande samhället med syftet att forskningsbaserad kunskap
            ska komma till nytta. Lika viktigt är att lärosätena klarar av
            att utforma utbildningarna i syfte att säkerställa studenternas
            anställbarhet efter avslutad utbildning samt att lärosätena klarar
            av att samarbeta och föra dialog med det omgivande samhället och
            presumtiva arbetsgivare i syfte att öka anställbarheten hos studenterna
            efter avslutad utbildning.
          </p>
          <p xml:id="i-3FkojeTYXcExP2wqZtHDWY">
            För att säkerställa att relevanta utvärderingar görs fortlöpande,
            vill vi att en passus införs i högskolelagen där det framgår att
            lärosätena inte bara samarbetar med det omgivande samhället med
            syftet att forskningsbaserad kunskap ska komma till nytta, utan
            att de även har en skyldighet att fortlöpande följa upp examinerade
            studenter avseende hur de upplevt sin utbildning och dess lämplighet
            för arbetsmarknaden, samt vilken framgång som de rönt på arbetsmarknaden
            efter avslutad utbildning.
          </p>
          <head xml:id="i-5p33zdfd1oTYyY2nEg7Ea5" type="h2">
            En studentpeng som betalas ut vid anställning
          </head>
          <p xml:id="i-FNZQoo78twoRLgu2sLo8HL">
            3) Sverige har internationellt sett en mycket hög andel av befolkningen
            som genomgår någon form av teoretiska/konstnärliga högskolestudier.
            Det har setts som viktigt med en hög utbildningsnivå för att Sverige
            skall behålla sin plats som framstående industri- och kunskapsnation
            på den internationella marknaden.
          </p>
          <p xml:id="i-LJ1p6kJRAixgXSbt4d9o2A">
            Ett problem som uppmärksammats är emellertid anställbarheten
            efter avslutad utbildning. Alla utbildningar leder inte till relevanta
            arbeten efter examen. Även om många studenter väljer utbildning
            enbart efter eget intresse så finns det också ett samhällsintresse
            att utbildningarna skall vara meningsfulla. Studenternas eget
            intresse och samhällsintresset måste balansera varandra i ett
            fungerande utbildningssystem. I annat fall fungerar inte heller
            utbildning som ett sätt att behålla vår plats i den internationella
            konkurrensen, som de flesta debattörer ändå lyft fram som ett
            incitament för våra stora satsningar på högskolan.
          </p>
          <p xml:id="i-N4TMcf27PVp8S74ESVj5Dc">
            Vi föreslår härmed att en del av studentpengen betalas ut när
            studenterna erhållit anställning.
          </p>
          <head xml:id="i-Jfg4qXr88ii7a1ni1yjxQS" type="h2">
            Ett kvalitetsdrivande finansieringssystem för högskolan
          </head>
          <p xml:id="i-XhQvQJpQmT8gArHmYqwfqQ">
            4) Vi har i dag ett finansieringssystem med studentpeng. Detta
            premierar i hög grad kvantitet, så många studenter som möjligt,
            i stället för kvalitet i utbildningarna. Finansieringssystemet
            skall reformeras så att kvalitet premieras mer. Vi har redan i
            dag nått upp till höga mål vad gäller antalet studenter bland
            befolkningen. Tyvärr finns det indikationer på att kvaliteten
            blivit lidande. Dessutom vill vi att en utredning sjösätts om
            att avskaffa studentpengen helt för att i stället gå över till
            rena utbildningsanslag. Alternativt kan ett finansieringssystem
            införas där vi kombinerar anslag med studentpeng. Högskolan får
            utbildningsanslag för ett visst antal studenter på skilda linjer,
            och får därutöver en peng för varje examen och vid fast anställning.
          </p>
          <head xml:id="i-FVhCfVtV4qwQ4Gd87iLopM" type="h2">
            En reform av högskoleväsendet
          </head>
          <p xml:id="i-S4cXquuqLjnRwapMYGGoH2">
            5) Sverige har ett decentraliserat system med universitet och
            högskolor på relativt många orter. I princip bör dessa lärosäten
            bli kvar. Det är viktigt att kunna erbjuda högre utbildning där
            den efterfrågas, alltså även utanför de större universitetsstäderna.
            Inte minst ser vi en stor potential för lokala industrier och
            andra arbetsgivare att lokalt samverka med högre lärosäten. Vi
            ser också problem med brist på till exempel bostäder i de större
            universitetsstäderna, varför utbildning måste kunna erbjudas över
            hela landet.
          </p>
          <p xml:id="i-DWmQMaM6ga5La2ZtZpNM6r">
            Vi vill driva fram administrativa sammanslagningar av mindre
            högskolor för att använda samhällets och högskolornas resurser
            mer effektivt. Med detta vinner vi administrativa resurser samt
            optimerar resurserna i hela högskolesystemet. I Danmark har man
            gjort just detta med stor framgång.
          </p>
          <head xml:id="i-RxQF5iHEw1R1VoJbZrhX3t" type="h2">
            Avskaffa produktivitetsavdraget
          </head>
          <p xml:id="i-Ko8URgrGXBeQCa6JitAitS">
            6) Under 1990-talet infördes ett produktivitetsavdrag för högskoleväsendet
            som innebar att anslagen till högskolorna skulle få ett avdrag
            med den summan den privata tjänstesektorn lyckats effektivisera
            sin verksamhet de senaste 10 åren. Tanken bakom produktivitetsavdraget
            var sannolikt att utbildningarna skall vara effektiva och att
            vi inte skall slösa med skattemedlen. En tanke vi i princip ställer
            oss bakom. Däremot är produktivitetsavdraget i längden orimligt
            då det är svårt, för att inte säga omöjligt, att effektivisera
            undervisning med bibehållen kvalitet.
          </p>
          <p xml:id="i-8mAnUTJZTRJbmbJxRbdWvs">
            Med införandet av produktivitetsavdraget inom högskoleväsendet
            har vi fått ett osunt volymtänkande där antalet studenter premieras
            i stället för kvaliteten på utbildningen. Antalet lärarledda undervisningstimmar
            har minskat och studenterna har i högre grad lämnats åt sig själva.
            Redan SOU 2007:81 slår fast att produktivitetsavdraget sänker
            utbildningens kvalitet och bör avskaffas. Samma utredning slår
            dessutom fast att incitamentet att inte bedriva undervisningen
            med för många tomma stolar tillgodoses redan med studentpengen.
            SOU 2005:48 visar att ersättningsbeloppet per helårsprestationen
            då minskade med ungefär 18 procent på grund av produktivitetsavdraget.
            En avsevärd urholkning av resurser. Antagandet att minskningen
            av resurser är ungefär lika stor i dag som när SOU 2005:48 skrevs
            ligger nära till hands.
          </p>
          <p xml:id="i-R9hS2xG567ytngf1Vuj4v1">
            Vi vill att produktivitetsavdraget för den högre utbildningen
            avskaffas enligt här deklarerad motivering.
          </p>
          <head xml:id="i-8xCcY1pkcMFFD61uVSZsf1" type="h2">
            En översyn av lärarutbildningen
          </head>
          <p xml:id="i-VZKgwThiNxEnzA9ihhirwk">
            7) För att möjliggöra en ökning av lärarkårens kompetens krävs
            i första hand att läraryrkets attraktionskraft höjs, så att fler
            vill utbilda sig till lärare. Dessutom måste utbildningarnas kvalitet
            utvärderas och höjas.
          </p>
          <p xml:id="i-Qqp5MP95pnTgSqJVbBghhH">
            Enligt OECD:s rapport behövs en översyn av Sveriges lärarutbildningar.
            Detta för att ta reda på hur de står sig i jämförelser med varandra
            och hur det går för dem som tar examen vid respektive läroverk.
            I Sverige finns lärarutbildningar där intagningspoängen är chockerande
            låg, vilket väcker frågan om kvalitén på dem som tar examen och
            i nästa led utbildningarnas existensberättigande.
          </p>
          <p xml:id="i-3i7Md2pHy7t2Y9rHY8vWUf">
            De lärosäten som har en bristande lärarutbildning bör i första
            hand få en anmärkning. Rättas inte bristerna skall staten äga
            rätt att ge bindande direktiv om kvalitetsförbättringar. Fullföljs
            inte direktiven äger staten rätt att dra in studentpengen för
            att ge annat lärosäte uppdraget att driva lärarutbildningen, vilket
            i realiteten kan innebära en sammanslagning.
          </p>
          <p xml:id="i-SdxL24eoDJ8pwyAcudwg7j">
            Givet en förväntad lärarbrist finns det samtidigt anledning att
            bibehålla lärarutbildningar även utanför de stora universitetsorterna.
            Vi vill i detta sammanhang balansera behovet av ett i viss mån
            decentraliserat högskoleväsende med krav på kvalitet.
          </p>
          <head xml:id="i-WGL4eouawvsXTmxhAfMdcr" type="h2">
            Ämneskunskaper, vidareutbildning och karriärmöjligheter hos lärare
            i svenska skolan
          </head>
          <p xml:id="i-2UUZA2B743v3sMSz93a5jx">
            8) Kompetensen hos lärarna är mycket viktig, vi vill att varje
            ämneslärare skall ha en examen i det ämne han/hon undervisar i,
            vilket byggs på med pedagogik. Övrig lärarutbildning vill vi utreda
            för att se hur den kan bli bättre. Sverigedemokraterna anser dock
            redan idag att en ny lärarutbildning skall ge de blivande lärarna
            en mycket bättre kompetens, förståelse och förmåga att hantera
            digitala arbetssätt, pedagogik och andra verktyg än vad som är
            fallet idag. Samtidigt poängterar vi att de digitala verktygen
            och möjligheterna, kombineras med traditionella undervisningsmetoder.
            Denna kombination är vi övertygade om ger absolut bäst pedagogisk
            effekt.
          </p>
          <p xml:id="i-MBrymRqESFErTbZpH1QAGp">
            Vidareutbildning av lärare skall ske regelbundet så att lärarna
            får ökad kompetens, inte bara vidmakthåller den kunskap de fick
            under sin lärarutbildning. Vi föreslår att denna vidareutbildning
            finns på två nivåer; en basnivå och en mer avancerad nivå. Där
            basnivån är obligatorisk och den avancerade är frivillig.
          </p>
          <p xml:id="i-ASd4PEcgAZN9bbm3MQaPXw">
            Lärare som önskar få vara kvar där de är idag, kan göra så, men
            måste genomföra den obligatoriska vidareutbildningen på basnivå.
            Lärare som önskar få djupare kunskaper men även önskar få möjlighet
            att framöver bli mentorer för nyare kollegor, genomför den fördjupade
            utbildningen. Denna genomförs externt på högskola och universitet.
            Efter avslutad utbildning blir läraren certifierad på en ny högre
            nivå i utbildningstrappan.
          </p>
          <p xml:id="i-5yJdY5FTiSASpz38xufWRL">
            Varje år skall samtliga lärare (inklusive de som valt fördjupad
            vidareutbildning) genomgå ett antal timmars intern utbildning,
            den så kallade basnivån. Denna sker exempelvis via it-baserade
            system och/eller föreläsningar. Utöver dessa utbildningar skall
            forskning uppmuntras. Dessa möjligheter till vidareutbildning
            och forskning finansieras genom att kommun/friskola söker bidrag
            från staten. Likt Shanghai vill vi att besök på andra lärares
            lektioner – med återkoppling efteråt – skall bli en naturlig del
            av vardagen för lärare i skolan. Att delge varandra och få återkoppling
            hur du är i lärarrollen är viktigt för att kunna utvecklas. Vi
            vill även att rektorerna skall få regelbunden fortbildning och
            återkoppling.
          </p>
          <p xml:id="i-T8cc4ggUJSPyYszjTapP1w">
            Varje genomförd extern utbildning som enskild lärare genomfört
            skall innebära att han/hon därefter kommer komma ett steg upp
            i en utbildningstrappa. Steget uppåt innebär också att läraren
            certifieras på den nivån. För att få komma vidare uppåt i trappan
            krävs att läraren tar det ansvar som förväntas efter genomförd
            utbildning. Tanken är att denne skall stötta kollegor som befinner
            sig lägre ner på trappan med återkoppling. Ingen lärare skall
            kunna klättra till toppen av trappan utan att man har tagit ansvar
            på respektive nivå – för att komma till toppen av trappan krävs
            det att du som lärare deltagit i de team som skickats till skolor
            med sämre resultat.
          </p>
          <p xml:id="i-4K72cp39GGKKLJ9sxawb67">
            För att kunna komma ifråga som medlem till ett team, krävs det
            att du har avancerat till de högre nivåerna i trappan, och har
            mycket god kunskap och erfarenhet i rollen som lärare och ledare.
            Teamets uppgift blir relativt omfattande: de skall se över utbildningsbehovet
            på skolan och äga hela utbildningsansvaret. Det blir alltså teamet
            som kartlägger och styr upp fortbildningen på arbetsplatsen. Detta
            för att vända resultaten – samtidigt som den personal som de ersatt
            får gå bredvid för att lära sig.
          </p>
          <p xml:id="i-LGREuArc4VXoF5SX5kStW2">
            Lönen är en del av att öka attraktionskraften för att bli lärare,
            en god individuell lönesättning är därför viktig samt nödvändig
            för att kunna konkurrera med näringslivet. För varje steg som
            läraren tar uppåt följer också ett större ansvar. Om det av någon
            anledning blir så att läraren inte vill/kan ta detta utökade ansvar,
            utgår också lönehöjningen som annars skulle följt med uppgiften.
            För de lärare som väljer att endast utbilda sig internt tillkommer
            mindre löneökning. Att delta som del i de team som stöttar andra
            skolor skall vara extra meriterande och ge klart höjd lön.
          </p>
          <p xml:id="i-TcVLGvWSGgk7c75ozEMguX">
            Skolinspektionen ges i uppdrag att genomföra inspektioner – och
            skriva rapport efteråt – av såväl kommunala skolor som friskolor.
            Rapporterna syftar till att elever och föräldrar lättare skall
            kunna ta del av respektive skolas betygsnivå men också annan viktig
            information som antal lärare anställda, utbildningsnivå på dessa,
            hur övrig organisation ser ut. Alla rapporter skall vara offentliga
            och publiceras på såväl Skolinspektionens hemsida som på kommunens
            och berörd skolas hemsida.
          </p>
          <head xml:id="i-KVWjGhSnEm11ma2gNUtnhy" type="h2">
            En lärarlegitimation utan undantagsregler
          </head>
          <p xml:id="i-6cz4ChtmvQ5ryNdaV9tUv5">
            9) Enligt nya regler ska endast lärare och förskollärare som
            har legitimation få anställas utan tidsbegränsning. Några grupper
            har trots detta beslut undantagits från kravet på legitimation.
            Beslutet angående de nya reglerna togs för att säkerställa jäklighet
            över hela landet samt att garantera kvaliteten på undervisningen,
            därför ställer sig Sverigedemokraterna negativa till dessa undantag.
          </p>
          <p xml:id="i-PYBqQFTBiB8ZAu594nRqR7">
            Vi har förståelse för att det under en övergångsperiod inte går
            att följa regelsystemet fullt ut, men inom en snar framtid måste
            det fungera. Sverigedemokraternas uppfattning är att inga undantag
            från kravet på legitimation ska tillåtas, annat än under en kortare
            övergångsperiod och vid vissa yrkesutbildningar
          </p>
          <head xml:id="i-HtzVd5xnaU6Qn2EmvGnU1j" type="h2">
            Betalt snabbspår för akademiker
          </head>
          <p xml:id="i-MnGuPbDQmTcZrtfQE2L6zx">
            10) Vi står idag inför en brist på lärare både i grundskolan
            och på gymnasiet, en brist som visar alla tecken på att förvärras.
            En uppenbar orsak till bristen är det enorma inflödet av asylsökande
            i skolåldern, vilket självfallet ökat behovet av både lärare,
            skollokaler och ekonomiska resurser. Sannolikt är bristen av sådant
            slag att lönerna kommer att pressas uppåt vilket i någon mån kommer
            att korrigera underskottet på sikt.
          </p>
          <p xml:id="i-PgG9V4z7eEtnf8kZXwEt5o">
            Emellertid är bristen på behöriga lärare inom matematik, teknik
            och naturvetenskapliga ämnen av sådant slag att vi behöver vidta
            särskilda åtgärder för att snabbt få fler kompetenta och behöriga
            lärare i dessa ämnen.
          </p>
          <p xml:id="i-GaZ3XQmpDiPyWKjqT3ZK6L">
            Det finns matematisk, teknisk och naturvetenskaplig kompetens
            att tillgå i form av personer med examina i dess ämnen som söker
            arbete. Många av dessa matematiker, tekniker och naturvetare betraktar
            läraryrket som ett alternativ. Dock är man ofta ovillig att ägna
            sig åt tre terminers obetalda studier, som man idag behöver för
            att bli behörig lärare, givet att man har relevant examen. Dessa
            personer har ofta andra möjligheter på arbetsmarknaden och även
            om lärarlönerna ökar så tjänar man inte in tre terminers obetalda
            studier inom överskådlig tid.
          </p>
          <p xml:id="i-PfnfmdAfGBupa2wR7oHfcP">
            Sverigedemokraterna vill att personer med masterexamen i ovan
            nämnda ämnen ska erbjudas en två terminer lång pedagogikutbildning
            vid ett flertal av landets lärosäten, vilket i kombination med
            masterexamen enligt ovan ska leda till lärarbehörighet för högstadiet
            och gymnasiet. Under dessa två terminer betalas en studielön på
            25 000 i månaden, vilket finansieras av staten.
          </p>
        </div>
        <div xml:id="i-KRYrJuzhTrg7xQMjAonodE" type="signatureBlock">
          <list xml:id="i-VF3fzwAF8rab2k93K9yPcC">
            <item xml:id="i-BWhaV9RTxdf6G8LQCwrBRC" type="signature">
              Stefan Jakobsson (SD)
            </item>
            <item xml:id="i-WzGtscyaMkruY6nXWfThJM" type="signature">
              Robert Stenkvist (SD)
            </item>
            <item xml:id="i-N7Z6ZoPz85zBQs5n7k5k2j" type="signature">
              Carina Herrstedt (SD)
            </item>
            <item xml:id="i-3KtrobB4hyGLY6cxgTr6M5" type="signature">
              Richard Jomshof (SD)
            </item>
            <item xml:id="i-5xD4e87595m1iMuoa3p5dR" type="signature">
              Christina Östberg (SD)
            </item>
          </list>
        </div>
      </div>
    </body>
  </text>
</TEI>
