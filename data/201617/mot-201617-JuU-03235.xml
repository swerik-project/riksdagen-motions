<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03235">
  <teiHeader>
    <fileDesc>
      <titleStmt>
        <title>Krafttag mot bedrägerier</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3235 av Beatrice Ask m.fl. (M, C, L, KD)</title>
          <idno type="rdwebb">H4023235</idno>
          <rs type="number">3235</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023235/text</ref>
          <ref type="dokument_url_html">http://data.riksdagen.se/dokument/H4023235</ref>
          <ref type="dokumentstatus_url_xml">http://data.riksdagen.se/dokumentstatus/H4023235</ref>
          <ref type="docx">http://data.riksdagen.se/fil/564C72D6-0CA0-454B-9DC0-96777E17C766</ref>
          <ref type="pdf">http://data.riksdagen.se/fil/4B7A68EC-D619-4853-8700-743EAE4CF814</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TSXrtHQE12p95FWQQvSXJC" type="signed"/>
        <correspContext corresp="i-TSXrtHQE12p95FWQQvSXJC">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-UcGA4zE4EsZ8PBKkb3r49S" type="submitted">
          <date when="2016-10-05"/>
          <time when="15:39:09"/>
        </correspAction>
        <correspAction xml:id="i-Hf6ZBVP7T6jpEbUa7BYAax" type="reviewed">
          <date when="2016-10-05"/>
          <time when="16:48:21"/>
        </correspAction>
        <correspAction xml:id="i-4emq5WNwnMsuzsCw5qjhTg" type="referred">
          <date when="2016-10-14"/>
        </correspAction>
        <correspAction xml:id="i-WPA4N6FRUwMzPNtivzG763" type="assigned">
          <date when="2017-06-20"/>
          <time when="10:55:48"/>
        </correspAction>
        <correspContext corresp="i-WPA4N6FRUwMzPNtivzG763">
          <ref type="assignedTo">Justitieutskottet</ref>
        </correspContext>
        <correspAction xml:id="i-BG4JJybafVu8e4AgNY9vLA" type="behandlas_i"/>
        <correspContext corresp="i-BG4JJybafVu8e4AgNY9vLA">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DMirNYvNBxJPQSSm7hUYZ7" type="behandlas_i"/>
        <correspContext corresp="i-DMirNYvNBxJPQSSm7hUYZ7">
          <ref type="uppgift">2016/17:SfU1</ref>
          <ref type="ref_dok_id">H401SfU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AELGWrg229DpzgndN1CLe6" type="behandlas_i"/>
        <correspContext corresp="i-AELGWrg229DpzgndN1CLe6">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T2ya1WdGzWXAxNqQAZDMoA" type="motHeader">
        <div xml:id="i-TLDi8Zi4Hfi1yxB5mrKdwd" type="motTitle">
          Motion till riksdagen 2016/17:3235 av Beatrice Ask m.fl. (M,
          C, L, KD) Krafttag mot bedrägerier
        </div>
      </div>
      <div xml:id="i-RYupqAyGnc8rDNDSiB6AmR" type="motBody">
        <div xml:id="i-KpmF2XLuwQACdjnjir3fxy" type="motProposal" subtype="förslag">
          <head xml:id="i-P3KeVWEU5zoKZMfqoYk99C">
            Förslag till riksdagsbeslut
          </head>
          <list xml:id="i-T5d9RJdAht9S3CDUyd5B1W" style="ol">
            <item xml:id="i-4FjaJUxj61EfznEAuSv4vg">
              Riksdagen ställer sig bakom det som anförs i motionen om att
              prioritera en stärkt förmåga inom polisorganisationen att utreda
              bedrägeribrott och tillkännager detta för regeringen.
            </item>
            <item xml:id="i-Uy9dLWGQuW8TsWsiJwwRTV">
              Riksdagen ställer sig bakom det som anförs i motionen om att
              se över antalet id-handlingar och kvaliteten på dessa för att
              på så vis minska möjligheten att utnyttja annans identitet, och
              detta tillkännager riksdagen för regeringen.
            </item>
            <item xml:id="i-3xnMoX4vik2vovjdXg9oEh">
              Riksdagen ställer sig bakom det som anförs i motionen om en utredning
              om ökad samordning och information mellan myndigheter i arbetet
              mot id-intrång, och detta tillkännager riksdagen för regeringen.
            </item>
            <item xml:id="i-PYf2uMSrGhHTJjLzTQiH4U">
              Riksdagen ställer sig bakom det som anförs i motionen om att
              utvidga myndigheternas underrättelseskyldighet vid misstanke om
              felaktig utbetalning och tillkännager detta för regeringen.
            </item>
            <item xml:id="i-LAvFQrZYi7zURx8xG1GVsQ">
              Riksdagen ställer sig bakom det som anförs i motionen om att
              bidragsbrottslagen bör ändras till att omfatta felaktiga utbetalningar
              till företag och organisationer, och detta tillkännager riksdagen
              för regeringen.
            </item>
          </list>
        </div>
        <div xml:id="i-MnJbYqcarchZcQfi6So7ez" type="motContent">
          <head xml:id="i-4n6sQy5fkY1a51hha2H8y3" type="h1">
            Motivering
          </head>
          <p xml:id="i-BARJU3Zak3ujZJPg5y4Xun">
            Bedrägerier är ett vanligt förekommande brott. Enligt Brå anmäldes
            cirka 185 000 bedrägeribrott år 2015. Det vanligaste är att det
            handlar om någon form av bedrägeri via internet, vilka utgör 44
            procent av de anmälda brotten. Enligt Brå har de anmälda bedrägeribrotten
            mer än tredubblats (+223 procent) under den senaste tioårsperioden.
            Polisens senaste siffror visar att antalet anmälda bedrägeribrott
            har ökat med över 20 procent under årets första sju månader. Enligt
            polisen har antalet anmälda datorbedrägerier ökat med 78 procent
            under samma tid, jämfört med samma period förra året.
          </p>
          <p xml:id="i-BhFykQuRvWwwkRhACy72uf">
            Internetanvändandet i samhället har ökat vilket har lett till
            många positiva effekter. Det har dock också fått till följd att
            en ny arena har öppnat upp sig för kriminalitet. Den teknologiska
            utvecklingen i kombination med anonymiteten i användandet gör
            att kontroll och kartläggning av de brott som sker online är svåra
            att hantera. Möjligheten att kunna begå brott från ett långt avstånd
            samt att slippa möta den utsatte öga mot öga lockar många kriminella
            att begå den här typen av brott. Många bedrägerier kan spåras
            utomlands vilket minskar möjligheterna att klara upp brotten.
            Ökat internationellt polisiärt samarbete är därför viktigt för
            att kunna lagföra många av de som står bakom bedrägeribrottsligheten
            via internet.
          </p>
          <p xml:id="i-Qr7PeZZAZAMTnAHLQkpJun">
            I den nationella trygghetsundersökningen mäts utsattheten för
            brott hos personer mellan 16 och 79 år. När det gäller bedrägeri
            ställs följande fråga: Blev du som privatperson på ett brottsligt
            sätt lurad på pengar eller andra värdesaker under förra året (2014)?
            Som svar på frågan uppger 3,1 procent, vilket motsvarar ungefär
            230 000 personer av befolkningen att de har blivit utsatta för
            den här typen av bedrägeri under 2014. Normalt sett är det en
            något större andel män än kvinnor som utsätts för bedrägeri, men
            2014 är andelarna i princip lika stora (3,1 procent för män jämfört
            med 3,0 procent för kvinnor). Utsatthet för bedrägeri är relativt
            jämnt fördelat mellan åldersgrupperna men vanligast i åldersgruppen
            45–54 år. Personer som är utrikesfödda eller har utrikesfödda
            föräldrar har en högre andel utsatta för bedrägeri jämfört med
            personer som är födda i Sverige och som har minst en inrikesfödd
            förälder. Särskilda insatser – exempelvis information och kunskapsinhämtning
            – kan minska utrikesföddas utsatthet för den här brottstypen.
          </p>
          <p xml:id="i-XB43v1hrh126ooCp6bHmW2">
            Många av de brott som sker i dag handlar om bedrägerier som blir
            möjliga med hjälp av en kapad identitet. Gärningsmännen utnyttjar
            då någon annans identitet för att ta lån och/eller göra inköp
            på kredit från flera olika ställen. Brottsoffret får ägna mycket
            tid och möda åt att ringa runt till flera olika banker och näringsidkare.
            Riksdagen har beslutat om ett tillkännagivande till regeringen
            om en brottsofferportal för personer som utsätts för id-kapningar
            eller bedrägerier. Förutom att få samlad information borde den
            drabbade också kunna spärra sina identitetsuppgifter på ett och
            samma ställe. Alliansen är angelägen om att regeringen agerar
            skyndsamt för att tillskapa en sådan brottsofferportal.
          </p>
          <p xml:id="i-2dhkVaiwbpbNRd8C599b3t">
            Riksdagen har beslutat om ett tillkännagivande till regeringen
            om en ny straffbestämmelse som ska kunna tillämpas på systematiska
            fakturabedrägerier, så kallade bluffakturor. Brottet ska bara
            finnas i en grov form och benämnas grovt fordringsbedrägeri. Vi
            vill dessutom att försök och förberedelse till grovt fordringsbedrägeri
            kriminaliseras. Alliansen är angelägen om att regeringen agerar
            skyndsamt för att lägga fram ett förslag till riksdagen om att
            kriminalisera detta.
          </p>
          <p xml:id="i-CRRMW2x9XDLjHXWkH6ZTAR">
            Telefonförsäljning ligger till grund för många bedrägeribrott
            som begås, framför allt mot äldre personer. Alliansregeringen
            tillsatte en utredning i oktober 2013 med uppgift att titta på
            problem i samband med telefonförsäljning av varor och tjänster.
            Utredaren fick i uppdrag att överväga och bedöma om konsumentskyddet
            i samband med telefonförsäljning behöver stärkas och vid behov
            föreslå åtgärder. Utredaren föreslog bland annat krav på skriftlig
            bekräftelse vid telefonförsäljning till konsumenter. Alliansen
            är angelägen om att finna lösningar för att stoppa bedrägerier
            kopplade till telefonförsäljning.
          </p>
          <head xml:id="i-E5KENsHRvZDb45HGBJwK8K" type="h2">
            Polisorganisationens förmåga att utreda bedrägeribrott
          </head>
          <p xml:id="i-XEwTFqTFUZ2oKkWvNaojTU">
            Sedan 2008 har polisen ägnat ökade resurser åt utredning av bedrägeribrotten.
            Fortfarande finns dock enligt Brå en obalans mellan brottsvolymen
            och de tillgängliga utredningsresurserna. Polisens förmåga står
            med andra ord inte i paritet med antalet brott som begås. Resultatet
            blir långa handläggningstider och kan leda till en press att snabbt
            lägga ned ärenden. Inrättandet av Nationellt bedrägericenter har
            haft till syfte att göra arbetet mot bedrägeribrotten mer effektivt
            och strukturerat. Brottsförebyggande rådet pekar även på att det
            skett förbättringar i rättsväsendets arbete mot bedrägerier. Antalet
            bedrägeribrott som leder till åtal har exempelvis ökat. Det är
            viktigt att den utvecklingen fortsätter och att polisen har de
            resurser man behöver för en effektiv brottsbekämpning. Allianspartierna
            vill förstärka polisen genom att utbilda och anställa minst 2
            000 nya poliser de närmaste åren vilket torde underlätta även
            polisens arbete mot bedrägeribrott. Samtidigt måste hanteringen
            av stora utredningar effektiviseras i synnerhet när det gäller
            fakturabedrägerier och assistansbedrägerier.
          </p>
          <p xml:id="i-5WFemxzjmUipHSMQhz2L2J">
            Brottsförebyggande rådet (Brå) påpekar i sin rapport – Bedrägeribrottsligheten
            i Sverige – att äldre personer är en särskilt sårbar grupp för
            vissa typer av bedrägerier. Detta gäller i första hand vissa faktura-
            och kortbedrägerier. Kriminella individer riktar på detta sätt
            in sig mot en svag grupp i samhället. De utnyttjar människor –
            som på grund av ålder eller av andra skäl – har svårigheter att
            röra sig eller som har andra funktionsnedsättningar som ger sämre
            förutsättningar att kunna försvara sig mot den här typen av kriminalitet.
            I takt med att Sverige får ett ökande antal äldre är det viktigt
            att polisen stärker sin förmåga att skydda äldre från att utsättas
            för brott. Bedrägerier mot äldre utgör fortfarande en förhållandevis
            liten andel av den totala bedrägeribrottsligheten, men det är
            av stor vikt att stävja detta.
          </p>
          <p xml:id="i-4bmC2LWhBcg2NPE6wZE1bq">
            Brottsförebyggande rådet pekar på att det finns en uppfattning
            om att vissa viktiga kompetenser saknas inom polisens bedrägeriutredningsverksamhet.
            Det kan till exempel handla om personer med specialkompetens avseende
            välfärdsbedrägerier eller om kompetenser som behövs vid analyser
            av olika typer av bevisningsunderlag, bland annat revisorer. Polisen
            behöver alltså stärka och bredda sin kompetens på flera områden
            i syfte att säkerställa en mer effektiv brottsutredningskapacitet
            och även lägga större fokus på att förebygga och beivra bedrägeribrott
            mot äldre personer.
          </p>
          <head xml:id="i-FNL64TYJdrekrYnp6RhT3y" type="h2">
            Många olika sorters identitetshandlingar
          </head>
          <p xml:id="i-2xb2NiV8HP11m8K2Gh4MTh">
            Det finns i dag cirka 15 godkända identitetshandlingar i Sverige.
            Dessa kan utfärdas av tre myndigheter – polisen, Skatteverket
            och Transportstyrelsen. Större banker kan utöver detta utfärda
            SIS-godkända id-kort (SIS = Swedish Standards Institute) åt sina
            kunder, och anställda vid vissa företag och myndigheter kan få
            SIS-godkända id-kort utfärdade av sina arbetsgivare. I Brås kartläggning
            av bedrägeribrottsligheten i Sverige nämns det stora antalet godkända
            identitetshandlingar i Sverige som ett problem då det gör det
            svårare att kontrollera identiteter och underlättar missbruk.
            I kartläggningen från Brå framgår bland annat att två åtgärder
            som efterfrågas från flera berörda myndigheter och delar av näringslivet
            är ett nationellt id-kort samt en central aktör, gärna en myndighet,
            som garanterar säkra identitetshandlingar. Vi anser att antalet
            godkända id-handlingar i Sverige snarast bör ses över, och så
            även kvaliteten på dessa, för att på så vis minska möjligheterna
            till utnyttjande av annans identitet.
          </p>
          <head xml:id="i-RyFfs4WTqTt496yNZLjrHk" type="h2">
            Behov av samordning och informationsflöde mellan myndigheterna
          </head>
          <p xml:id="i-J67HGBgcCexnLKzvzgWTaf">
            I Brås kartläggning av bedrägeribrottsligheten i Sverige framkommer
            att det både i andra kartläggningar och i Brås intervjuer har
            betonats att det är viktigt med en förbättrad samsyn på myndighetsnivå
            för att på ett tidigt stadium kunna förebygga identitetsmissbruk.
          </p>
          <p xml:id="i-CS8v7r5HAeJFXHV53effTL">
            Det betonas också att det är av vikt för myndigheterna att tänka
            utifrån ett helhetsperspektiv och att de ska sträva efter ett
            effektivare sätt att utbyta information, om det finns en misstanke
            om att en identitet missbrukats. Det är viktigt att bland annat
            skapa en enhetlig tolkning av vilka uppgifter som får delas mellan
            myndigheter. Detta är något som saknas i dag. Vi anser att det
            därför behövs en utredning om ökad samordning och information
            mellan myndigheter i arbetet mot id-intrång för att underlätta
            det förebyggande arbetet.
          </p>
          <head xml:id="i-UHV82BqhWzw56q1FM7PEK" type="h2">
            Underrättelseskyldighet
          </head>
          <p xml:id="i-HgbyYyEDZGN1NT6dvRjbQY">
            Allianspartierna vill ta krafttag för att minska missbruk och
            fusk med bidrag och ersättningar. Underrättelseskyldigheten vid
            misstanke om felaktig utbetalning till enskilda som infördes 2008
            inbegriper inte utbetalningar till juridiska personer då dessa
            fortfarande skyddas av sekretess. Bidragsfusk görs i allt större
            utsträckning i bolagsform vilket leder till att myndigheterna
            i många fall är bakbundna vid misstankar om bidragsbrott.
          </p>
          <p xml:id="i-RXJZWKiVXbqcnkHQt3xnfS">
            Underrättelseskyldigheten, som bland annat gäller Försäkringskassan,
            Skatteverket och Arbetsförmedlingen, omfattar i dagsläget inte
            heller socialtjänsten. För att säkerställa att fusk och missbruk
            som utförs av företag och organisationer fångas upp, och att även
            socialtjänsten har möjlighet att underrätta andra myndigheter
            vid misstanke om felaktigheter eller brott bör lagen ändras.
          </p>
          <head xml:id="i-EY5kZZxQyhJZRaMDJBoCiQ" type="h2">
            Bidragsbrottslagen
          </head>
          <p xml:id="i-4oCC93GtbyHFyi1yg3r5jJ">
            Bedrägerier mot våra gemensamma bidragssystem måste bekämpas
            både för att spara mångmiljonbelopp och för att bevara legitimiteten
            i systemen. Brottsförebyggande rådet har lyft stora problem med
            förfalskade intyg som kan leda till miljonutbetalningar över tid.
            Bedrägerier mot Försäkringskassan (assistansersättning), Arbetsförmedlingen
            (företagarstöd) och länsstyrelserna (statlig lönegaranti) uppgår
            till hundratusentals kronor eller till och med miljonbelopp per
            ärende.
          </p>
          <p xml:id="i-CtVoaA4FU2GF3qEnHdV6KQ">
            Bidragsbrottslagen omfattar alla offentliga bidrag, ersättningar
            och lån för personligt ändamål som beslutas av Försäkringskassan,
            Premiepensionsmyndigheten, Centrala studiestödsnämnden, Migrationsverket,
            länsarbetsnämnderna, kommunerna och arbetslöshetskassorna. Men
            lagen om bidragsbrott omfattar inte företag och organisationer.
            Bidragsbrottslagen gäller endast utbetalningar av bidrag till
            enskilda individer. Det är viktigt att rätt verktyg finns för
            att säkerställa att bidragsfusk och missbruk som utförs av företag
            och organisationer kan stoppas. Även här bör lagen ändras.
          </p>
        </div>
        <div xml:id="i-DfBQweoXJh5gUQn3Ror9Qw" type="signatureBlock">
          <list xml:id="i-58jXjsscxsZHtYiUYaMXhE">
            <item xml:id="i-JpCUeqGEyAZX1QEkpvSk3X" type="signature">
              Beatrice Ask (M)
            </item>
            <item xml:id="i-WZ71cyzbtHAP9uhPku1Tam" type="signature">
              Johan Hedin (C)
            </item>
            <item xml:id="i-Q4Rpi3eQ4zXMh5NDHdccpF" type="signature">
              Roger Haddad (L)
            </item>
            <item xml:id="i-XGKvjXdAbV6Ef5uwka9a6B" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
