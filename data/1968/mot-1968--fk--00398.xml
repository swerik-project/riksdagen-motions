<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00398">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__398/mot_1968__fk__398-001.pdf"/>
      <fw xml:id="i-TnmvhitSThYV4Z1Qa5wgTY">
        Motioner i Första kammaren, nr 398 år 1968 3
      </fw>
      <div xml:id="i-A1RxgEVNpa5pSqH6R4nVYe" type="motHeader">
        <div xml:id="i-WqbWgYHf9GfLTADBwuB2qx" type="motTitle"/>
        <div xml:id="i-C9LZo9XoEn4fUc9V8YJMGu" type="motSubmissionInfo"/>
      </div>
      <div xml:id="i-8i7v6sAdFTuk2FP9D5V9yx" type="motBody">
        <div xml:id="i-C7MLCsURQjVnusgiTDUTw7">
          <p xml:id="i-XrrHC2Yh3X1CKdDU2aerGK">
            Nr 398
          </p>
          <p xml:id="i-GXiC2XwFmSQHgPWSX2yRRh">
            Av herr Åkerlund, om räntegaranti för varvsindustrin.
          </p>
          <p xml:id="i-LhDySVAwBkpzjAoBe1AMDN">
            Sedan ett flertal år har den svenska varvsindustrin haft att
            på den internationella fartygsmarknaden utstå hård konkurrens
            från varv, vilka kunnat stödja sin försälj- ning med kreditgivning
            till avsevärt lägre räntor än de svenska varven. Flera av de sistnämnda
            har bl.a. därigenom blivit olönsamma och fått lägga ned eller
            in- skränka sin byggnation. Inför hotet om ytterligare svårigheter
            utsträckta till landets största och modernaste varv arbetar en
            statlig utredning med frågan om varvens kreditgivning m. m. Tyvärr
            har några förslag från denna utredning icke förelagts årets riksdag,
            och det är obekant om och när sådana kommer. Samtidigt har själv-
            ständighetsfrågan för ett av storvarven i Göteborg kommit i blickpunkten
            genom nyligen timade välkända händelser. Det är bekant genom uttalanden
            av finansministern, att statens nuvarande före- trädare förordar
            samgående och omstrukturering av varvsföretagen. I två fall, näm-
            ligen de statsägda varven i Uddevalla och Karlskrona, har ett
            samarbete med två privata varv också kommit till stånd. I vilken
            utsträckning statens företrädare låter en lösning av kreditgivningsproblemet
            bero av villkor om omstrukturering av var- ven och därför uppskjuter
            ev. förslag till riksdagen undandrar sig mitt bedömande. Av tidningsuttalanden
            synes dock framgå, att statlig press utövas mot varven att integrera.
            Enligt min mening är detta handlingssätt olyckligt. Integration
            som inte har sin grund i övertygelse om att varvsindustrins sak
            varaktigt gagnas bör inte påfordras. Erfarenheter från andra håll
            i världen av framtvingande industrikombi- nat talar emot ideologisk
            följsamhet i vårt land. Otvivelaktigt är det ett klart svenskt
            intresse att vidmakthålla en stor och effektiv varvsindustri.
            I ofärdstider måste ersättningsbyggnad för förlorat tonnage kunna
            ske inom landet; omfattningen av svensk sjöfart gör det motiverat
            att utnyttja svenskbyggt tonnage anpassat till våra förhållanden,
            och fartygsförsäljning till utlan- det är en stor valutainbringande
            export. Att utöver vad som redan skett i inskrän- kande syfte
            låta t. o. m. moderna varv träda i likvidation kan icke vara tillrådligt.
            Även om det icke på lång sikt kan anses försvarligt att binda
            produktiva resurser i icke lönsam produktion, måste hänsyn i nuvarande
            arbetsmarknadsläge tagas till sysselsättningen. Allt sammantaget
            motiverar omedelbara åtgärder från statens sida. Dessa får enligt
            min mening dock icke syfta längre än till att för vår del undanröja
            den snedvridning av den internationella konkurrens, som följer
            av andra länders statsstöd. Det är även önskvärt att kunna överbrygga
            en förmodat kortvarig kon- junkturförsvagning. Det förutsättes
            därför, att stödåtgärderna blir provisoriska samt ges sådan utformning,
            att kostnaderna hålles nere.
          </p>
          <pb facs="riksdagen-motions-pdf/data/1968/mot_1968__fk__398/mot_1968__fk__398-002.pdf"/>
          <fw xml:id="i-SacXzth2bypcJgfiMpjLbi">
            4 Motioner i Första kammaren, nr 398 år 1968
          </fw>
          <p xml:id="i-7bofrfpEKeK87ZBetkbSYc">
            Det föreligger för de svenska varven i huvudsak två problem i
            detta sammanhang. På de internationella marknaderna lämnar de
            utländska varven regelmässigt vid fartygsförsäljning kredit till
            köparen intill 80 procent av fartygens värde. De svenska varven
            är däremot begränsade i sina möjligheter att medge motsvarande
            villkor. Härtill kommer att de utländska varven betingar sig en
            ränta som f.n. ligger ca två procent lägre än de svenska varven
            kan erbjuda sina kunder. Visserligen har riks- dagen genom beslut
            1963 och 1965 lämnat garanti för lån till varven om samman- lagt
            900 milj. kr., varav återstod 117 milj. kr. vid utgången av år
            1967, men där- med är också statens nuvarande stödmöjligheter
            uttömda. De statliga garantierna har i allt väsentlig tagits i
            anspråk av storvarven samt möjliggjort upptagande av obligationslån.
            Dessa har också nästan helt placerats i utlandet. Med hänsyn till
            att fartygen i så stor utsträckning sålts till utländska rede-
            rier är det riktigt att också söka utländsk finansiering för desamma,
            om den svenska kapitalmarknaden icke förslår. Principiella hinder
            föreligger alltså inte enligt min mening att fortsätta på den
            inslagna vägen. Den svenska kapitalmarknaden torde i nuvarande
            konjunkturläge äga visst ytterligare utrymme för placering av
            obliga- tionslån för fartygsförsäljning, därest staten lämnar
            garanti för komplettering av far- tygsinteckningar upp till 80
            procent av fartygsvärdet. Jag förordar därför en utvidg- ning
            av riksdagens nuvarande garantiåtaganden för varven. För att utjämna
            konkurrensvillkoren vid den svenska fartygsexporten torde det
            dessutom vara ofrånkomligt med införande av en provisorisk statlig
            räntegaranti. Räntepolitiken i vårt land måste av penningpolitiska
            skäl vara rörlig. Det i regel av inhemska faktorer bestämda allmänna
            ränteläget kan härigenom föra upp de svenska varvens räntor över
            de för fartygsfinansieringen internationellt tillämpade räntesatserna,
            men ett närmande kan naturligtvis åter komma till stånd. Man måste
            räkna med fluktuerande differenser. Den för närvarande tvåprocentiga
            skillnaden mellan de svenska varvens och utländska varvs räntekrav
            vid finansiering av fartygs- köp kan följaktligen tänkas krympa,
            när den svenska räntenivån åter sjunker. När ett sådant läge inträffar
            är dock omöjligt att förutsäga samtidigt som behovet av omedelbara
            åtgärder anmält sig. Därtill har vid upprepade tillfällen framstötar
            gjorts för att söka nå en internationell överenskommelse om avskaffande
            eller be- gränsning av de aktuella subventionerna utomlands. En
            dylik överenskommelse är emellertid tyvärr ännu inte i sikte.
            Vad det därför enligt min mening gäller är inte att subventionera
            de svenska varven utan att finna former för att underlätta för
            in- och utländska rederier att finansiera köp av fartyg från svenska
            varv i för de senare likställd konkurrens med rederiernas andra
            inköpskällor. Från denna ut- gångspunkt kan i nuvarande konjunkturläge
            och på skäl som ovan anförts vägande invändningar inte resas mot
            ett tidsbegränsat räntestöd med allmänna medel. Det ter sig därvid
            naturligt att till formen anknyta till det mönster för räntegarantier
            som tillämpas i andra budgetsammanhang, nämligen att över budgeten
            anvisa ett årligt anslag. Jag förordar att så sker och beräknar
            medelsbehovet för budgetåret 1968/69 till 30 miljoner kronor vid
            aktuella räntedifferenser och under antagande om statsgarantier
            för obligationslånen. Garantierna är nämligen ägnade att krympa
          </p>
          <pb facs="riksdagen-motions-pdf/data/1968/mot_1968__fk__398/mot_1968__fk__398-003.pdf"/>
          <fw xml:id="i-Qgoq9ErDUtUa9nhQJSTV6q">
            Motioner i Första kammaren, nr 398 år 1968 5
          </fw>
          <p xml:id="i-YV5Z9MCoPcoL3vnhrhANCc">
            räntedifferenserna. Garantiramen föreslås höjd från nuvarande
            900 till 1500 mil- joner kronor. Åberopande det anförda hemställes,
            att riksdagen måtte a) till räntegaranti för varvsindustrin för
            budgetåret 1968/69 anvisa ett förslagsanslag av 30 miljoner kronor,
            b) bemyndiga fullmäktige i riksgäldskontoret att ikläda staten
            garanti till ett sammanlagt belopp av högst 1500 miljoner kronor
            till svensk varvsindustri enligt de grunder som angivits i det
            före- gående.
          </p>
          <p xml:id="i-Y97suwRyBhSzLXxTrXx2vP" type="date">
            Stockholm den 25 januari 1968
          </p>
          <div xml:id="i-KYBp2FxxJ4eTS9v2YcZEP8" type="signatureBlock">
            <list xml:id="i-D73CAEYf9ztnD64zH3u8qp">
              <item xml:id="i-VqqJR4yTCVSqJNgxnbXQzN" who="i-PPWwBLdPREsswAdQfVRE7a" type="signature">
                Henrik Åkerlund (h)
              </item>
            </list>
          </div>
        </div>
      </div>
    </body>
  </text>
</TEI>
