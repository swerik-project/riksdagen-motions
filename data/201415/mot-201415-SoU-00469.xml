<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-00469">
  <teiHeader>
    <fileDesc>
      <titleStmt>
        <title>Ansvarsutkrävande när omhändertagna barn dör</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:469 av Hillevi Larsson (S)</title>
          <idno type="rdwebb">H202469</idno>
          <rs type="number">469</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H202469/text</ref>
          <ref type="dokument_url_html">http://data.riksdagen.se/dokument/H202469</ref>
          <ref type="dokumentstatus_url_xml">http://data.riksdagen.se/dokumentstatus/H202469</ref>
          <ref type="docx">http://data.riksdagen.se/fil/95AFDC19-A548-44E4-BF60-7F71C52D96B0</ref>
          <ref type="pdf">http://data.riksdagen.se/fil/0AB5D509-60A7-4A00-9173-21CBAD3B9089</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6JpCNiCFHy1DAKRxpVLm38" type="signed"/>
        <correspContext corresp="i-6JpCNiCFHy1DAKRxpVLm38">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-Vd3aFP42qBLDf6rZ6xhY3q" type="submitted">
          <date when="2014-11-06"/>
          <time when="10:07:31"/>
        </correspAction>
        <correspAction xml:id="i-U7Jdagy6VtMH9Lpdqeox3S" type="reviewed">
          <date when="2014-11-06"/>
          <time when="14:49:49"/>
        </correspAction>
        <correspAction xml:id="i-FGKMqGaqhD9fjigUMMK2gU" type="referred">
          <date when="2014-11-12"/>
        </correspAction>
        <correspAction xml:id="i-16Ejzi8RAU1HWfmS2AgaxR" type="assigned">
          <date when="2019-01-22"/>
          <time when="16:37:03"/>
        </correspAction>
        <correspContext corresp="i-16Ejzi8RAU1HWfmS2AgaxR">
          <ref type="assignedTo">Socialutskottet</ref>
        </correspContext>
        <correspAction xml:id="i-Ctf6eDomTaGaA863iMGUv2" type="behandlas_i"/>
        <correspContext corresp="i-Ctf6eDomTaGaA863iMGUv2">
          <ref type="uppgift">2014/15:SoU10</ref>
          <ref type="ref_dok_id">H201SoU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU10</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:469 av Hillevi Larsson (S) Ansvarsutkrävande
          när omhändertagna barn dör
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GBcGztpTuPuWefoL7BDUbj">
            Förslag till riksdagsbeslut
          </head>
          <list style="ol">
            <item xml:id="i-LgwBpJZ1Lx3ZgpBb1mC1qe">
              Riksdagen tillkännager för regeringen som sin mening vad som
              anförs i motionen om behovet av ansvarsutkrävande när omhändertagna
              barn dör.
            </item>
          </list>
        </div>
        <div type="motContent">
          <head xml:id="i-5XAdyA6JT3nuRHLGtApaqf" type="h1">
            Motivering
          </head>
          <p xml:id="i-7fZFSKjTyDDakd45tSyKXb">
            Idag har biologiska familjemedlemmar till omhändertagna barn
            som dött ingen rätt att begära en utredning om vem som är ansvarig
            för barnets död.
          </p>
          <p xml:id="i-B36jkGfNbzkyeJSGzgNuJR">
            Som exempel kan nämnas Donia, en 15-årig flicka som dog 2011
            i ett privat familjehem utanför Lund, i Attendo Cares regi. När
            hon insjuknade tog fosterfamiljen henne till läkare och hon fick
            diagnos körtelfeber, några prover togs inte. Det ansågs inte behövas.
          </p>
          <p xml:id="i-CTuzR7dJbYRb4NSfoopgWG">
            Flickan blev allt sämre, bland annat fick hon svårt att andas
            och gick tillbaka i utvecklingen till en 2–3-årings nivå. Trots
            detta tog fosterfamiljen henne inte till sjukhus. Fosterfamiljen
            ringde istället sin husläkare ett par gånger utan att få kontakt,
            för att få ”proteindrinkar” till flickan.
          </p>
          <p xml:id="i-PxAdCZMnnLcDj6Kt5YJnYC">
            I slutet av sitt liv var flickan instängd på sitt rum. Fostermamman
            var på ridtävling och hon var utan tillsyn i flera timmar i sträck.
          </p>
          <p xml:id="i-Spd98fL6RwtQZAtakXsNeN">
            Till slut avled flickan. Hon hittades av fosterfamiljen tio timmar
            efter sin död. Dödsorsaken visade sig vara kvävning, orsakad av
            dubbelsidig lunginflammation. Hon hade även körtelfeber. I lungorna
            hittades både virus och bakterier. Hon dog 18 dagar efter besöket
            hos läkare, då körtelfeber konstaterades. Hade hon fått antibiotika
            hade hon med största sannolikhet överlevt.
          </p>
          <p xml:id="i-DEbNn8jYizgxcmfVtpTQV9">
            Polisanmälan gjordes men fallet lades ner innan obduktionsrapporten
            ens hade inkommit. Ingen lex Sarah-anmälan gjordes, varken av
            kommunen eller Attendo Care.
          </p>
          <p xml:id="i-MyKRtGwCbZ2tbf8H72savk">
            Socialstyrelsen valde ändå att granska fallet och kritiserade
            hanteringen av flickan på flera punkter. Bland annat saknades
            vårdplan för flickan, ingen dokumentation av vården hade gjorts
            och dödsfallet hade inte utretts.
          </p>
          <p xml:id="i-TUXfouqYeuwUnXzHx5McwR">
            Donias biologiska mamma och storasyster fick ingen hjälp efter
            dödsfallet. Däremot fick Donias mamma ett brev från kommunen där
            hon ombads att betala Donias begravning. Hon ombads också skriva
            under ett papper där hon intygade att dödsfallet var en olyckshändelse
            och att Donia hade dött av naturliga orsaker.
          </p>
          <p xml:id="i-AVY9WdGqoSov2BePwUWfJr">
            Donias syster hade försökt få kontakt med Donia under en månad
            innan hennes död. Hon hade då inte träffat sin syster på sex år.
            Hon fick hela tiden beskedet från kommunen att Donia var för sjuk
            för att träffa henne, men trots det fick Donia ingen vård. När
            Donias syster till slut fick löfte om en träff med systern hann
            Donia dö, bara två dagar innan den planerade träffen. Såväl Donias
            syster som hennes mamma var vid det laget så oroliga för hennes
            hälsa att de befarade att hon inte skulle överleva helgen. Det
            gjorde hon inte heller. Hon dog på lördagen, på måndagen skulle
            hon ha träffat sin syster.
          </p>
          <p xml:id="i-4CMFa6ZDZSMbkshbHvxtHB">
            Trots Socialstyrelsen kritik har det inte blivit några konsekvenser
            av Donias död. Ingen har ställts till svars för Donias död och
            fosterfamiljen har kunnat driva sin verksamhet vidare, med flera
            barn placerade hos sig.
          </p>
          <p xml:id="i-GppMYjRkLHSUbgS3tiuJkq">
            Donias mamma och storasyster har inte ens rätt att begära en
            utredning av vem som är ansvarig för Donias död. Vill de driva
            en upprättelseprocess får de själv lämna in en stämningsansökan,
            driva fallet och betala alla rättegångskostnader om de förlorar
            i rätten.
          </p>
          <p xml:id="i-QywtmS2kfHBXF2mFs9aafD">
            Donia är bara ett fall. Det finns åtskilliga andra fall där omhändertagna
            barn dött helt i onödan. Till exempel ett fall med en 13-årig
            flicka, ”Elin”, som placerades som ensam tjej på ett HVB-hem där
            det redan bodde flera äldre killar. Hon rymde senare och hängde
            sig ett stenkast från HVB-hemmet.
          </p>
          <p xml:id="i-YXHuHntCPw1DGR2TLQmUF1">
            Hennes journaler och obduktionsprotokoll visar på omfattande
            skador, orsakade av pojkarna i hemmet. I obduktionsprotokollet
            fanns en mängd skador upptagna som var orsakade av yttre våld
            från andra personer, bland annat 19 skador orsakade av knytnävsslag.
            HVB-hemmet förnekade dock att flickan varit utsatt för våld, trots
            att det i hemmets journaler framgår att flickan utsattes för våld
            och att personalen kände till detta. Innan sin död vittnade flickan
            om att hon även utsatts för sexuella övergrepp av en av pojkarna.
          </p>
          <p xml:id="i-FShYLev5mYYYm4QB7t4AZ2">
            En förundersökning mot pojkarna startades men lades ner, en förklaring
            som gavs var att flickan var död och därför inte kunde vittna.
            Men både obduktionen och samstämmiga vittnesmål bekräftar att
            flickan både blivit slagen och sparkad precis innan hon rymde
            från HVB-hemmet och tog livet av sig. En av pojkarna erkände till
            och med i förhör att han precis innan hon försvann slagit henne
            med ”massor” av knytnävsslag och sparkat henne tio gånger.
          </p>
          <p xml:id="i-6oo27GPxxSJPb3V9UowX5D">
            Flickan försvann från HVB-hemmet klockan tre på eftermiddagen.
            Klockan ett på natten var hon fortfarande inte tillbaka. Trots
            det kontaktades inte polisen, utan verksamhetschefen gick istället
            och lade sig. Dagen därpå hittades hon hängd, alldeles intill
            HVB-hemmet.
          </p>
          <p xml:id="i-Ncgc2uiW9vRxwuVpe8QUrV">
            Även vid ett tidigare tillfälle hade flickan rymt och varit borta
            under natten, inte heller då skedde någon kontakt med polisen.
            Personalen märkte inte ens när hon kom tillbaka till hemmet. Barnen
            skulle bo i separata hus och inte umgås med varandra utan personalens
            tillsyn, trots det lämnades barnen ensamma och flickan utsattes
            för upprepade kränkningar.
          </p>
          <p xml:id="i-E1CV6McSQXRg9716KY4JPs">
            Länsstyrelsen riktade allvarlig kritik mot HVB-hemmet, både för
            att de mörkat misshandeln mot flickan och för att de inte hade
            gjort något trots att de kände till att hon utsattes för våld.
            I ett senare skede lade föreståndaren själv ner HVB-hemmet. En
            kort tid därefter meddelade Länsstyrelsen förbud att driva verksamheten
            vidare.
          </p>
          <p xml:id="i-PDaTjGocenrWo6BFgJvor">
            I ett annat fall tog 15-åriga Sofie livet av sig, bara timmar
            innan rättegången mot en 42-årig man som försett henne med narkotika
            och sedan våldtagit henne på ett HVB-hem. Eftersom hon var död
            kunde hon inte vittna mot mannen, och de inspelade förhören med
            henne – där hon berättar om övergreppen – ansågs inte tillräckliga.
            Fallet lades ner. Men en annan flicka hade också blivit utsatt
            för sexuella övergrepp av mannen på HVB-hemmet och efter hennes
            vittnesmål kunde mannen fällas. I tingsrätten dömdes han till
            tre års fängelse, i hovrätten sänktes påföljden till ett år och
            fyra månader.
          </p>
          <p xml:id="i-EqZ8avYwbQbNrtoUeWwRLN">
            Historien med Sofie började när hennes mamma sökte hjälp hos
            kommunen för dottern. Flickan mådde dåligt, bland annat för att
            hennes pappa hade tagit livet av sig. Flickan placerades i HVB-hem,
            där hon försågs med narkotika och blev våldtagen.
          </p>
          <p xml:id="i-LeKi7sTsSr16QmdGwFuxhb">
            Hon mådde allt sämre på hemmet. Men trots att hon skar sig och
            ringde hem till sin mamma och grät gjorde kommunen ingenting.
            Senare berättade flickan om övergreppen för mamman och polisanmälan
            mot 42-åringen gjordes.
          </p>
          <p xml:id="i-LMk2HuBmnadKsgpU2QxNoQ">
            En polisanmälan gjordes också mot kommunen för tjänstefel i hanteringen
            av Sofie, men fallet lades ner. Länsstyrelsen har dock kritiserat
            kommunen skarpt både i fallet med Sofie och den andra flickan
            som blev våldtagen på HVB-hemmet.
          </p>
          <p xml:id="i-78CfYfnCG31sr7C6pHxW1D">
            Behandlingshemmet där Sofie och den andra flickan ”vårdades”
            är nu nedlagt, kommunen kommenterade nedläggningen med att det
            inte längre fanns ”behov” av hemmet.
          </p>
          <p xml:id="i-LhmiBkaiGw9Zja3DwTcZxS">
            Det kan finnas skäl att omhänderta barn som far illa. Men det
            måste finnas tungt vägande skäl för ett omhändertagande och ansvaret
            faller då på det offentliga att ta hand om barnen och ge dem bättre
            förhållanden.
          </p>
          <p xml:id="i-NfaNYkarEhdFNRo7CJukmG">
            I fall där omhändertagna barn vanvårdas sker sällan ansvarsutkrävande
            och upprättelse för barnen. Inte ens när ett omhändertaget barn
            dör leder det automatiskt till en utredning av vem som är ansvarig
            för barnets död. Detta är särskilt anmärkningsvärt i de fall där
            allvarliga fel har begåtts i hanteringen av barnen och där de
            till och med utsatts för brott.
          </p>
          <p xml:id="i-5oEZT9v5N8nekTe6CmGeYn">
            När det offentliga är ansvarigt för ett barn måste det offentliga
            ta ansvar när det barnet dör. Det minsta man kan begära är ansvarsutkrävande
            för barnets död.
          </p>
          <p xml:id="i-EyKehavAkfFxTFGivodKhZ">
            Därför bör en ansvarsutredning vara obligatorisk när ett omhändertaget
            barn dör. I fall där grova fel framkommer i utredningen och/eller
            barnet utsatts för brott måste detta få konsekvenser för de ansvariga.
            Detta både för att ge det döda barnet upprättelse, för att förebygga
            att fler barn vanvårdas och dör och för att de anhöriga ska slippa
            extrema rättegångskostnader för att få upprättelse för sina barn.
            Det senare är en klassfråga då flertalet av de omhändertagna barnens
            närstående lever under knappa omständigheter.
          </p>
        </div>
        <div type="motSignatures">
          <list>
            <item xml:id="i-9cDd2skQyteqtw3QN3hLue" who="i-EgqHRHVoW5y9USDYuNoYuA">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
