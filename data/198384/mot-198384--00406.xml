<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00406">
  <teiHeader>
    <fileDesc>
      <titleStmt>
        <title>Det medicinska fackspråket</title>
        <author>Gunnar Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det medicinska fackspråket</title>
          <idno type="rdwebb">G702406</idno>
          <rs type="number">406</rs>
          <ref type="dokument_url_text">http://data.riksdagen.se/dokument/G702406/text</ref>
          <ref type="dokument_url_html">http://data.riksdagen.se/dokument/G702406</ref>
          <ref type="dokumentstatus_url_xml">http://data.riksdagen.se/dokumentstatus/G702406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VdAmGTPmss2FB2W7ynYRR7</idno>
            <name>GUNNAR OLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M5rzoUXS3CW5QMH9Jqoh2j" type="signed"/>
        <correspContext corresp="i-M5rzoUXS3CW5QMH9Jqoh2j">
          <note type="signatory" corresp="i-VdAmGTPmss2FB2W7ynYRR7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__406/mot_198384__406-001.pdf"/>
      <fw xml:id="i-Myb4srL2eyt6PREVvsqMCL">
        Motion 1983/84:406
      </fw>
      <div xml:id="i-8qLu9eYjrFyuNa1iPf5TUa" type="motHeader">
        <div xml:id="i-UEdcqCB7YSb8FfKVCbBNUB" type="motTitle"/>
        <div xml:id="i-HW4d1JKz8RZmTduH65aF7g" type="motSubmissionInfo"/>
      </div>
      <div xml:id="i-W8bvFs6fKX7zhM9d2Zmsim" type="motBody">
        <div xml:id="i-WxXHrWTtZhq98EBjxQMAws">
          <p xml:id="i-RMB1UENYuJo2SgFufw3p3F">
            Gunnar Olsson Det medicinska fackspråket
          </p>
          <p xml:id="i-UCrCeH2W3yxBZchMtFCDnU">
            Hälso- och sjukvården är allas vår angelägenhet. Vi är alla med
            och betalar den. Vi måste få vara med och säga till, direkt i
            egenskap av patienter och indirekt genom våra förtroendevalda.
            Vår sjukvård är i dag en jätteorganisation. Den har mer än 300000
            anställda. Var femtonde yrkesverksam arbetar inom hälso- och sjukvården.
            Från och med den 1 januari 1983 fick vi en ny hälso- och sjukvårdslag.
            Enligt denna lag bör den vårdsökande erhålla sakkunnig information
            om sitt hälsotillstånd och om vilka åtgärder som erfordras. Patientens
            rätt till information är tydligt markerad i den nya hälso- och
            sjukvårdslagen. Det säger sig självt att denna information, om
            den skall bli meningsfull, måste utformas så att den kan bli förstådd
            av patienten. 1982 kom en förordning från socialstyrelsen om språket
            inom sjukvården. I denna förordning föreskriver socialstyrelsen
            i klartext att sjukvårdspersonal skall sträva efter ett klart
            och enkelt språk i kontakterna med patienter och deras anhöriga,
            något som även understrukits inom ramen för den utbildning i nya
            hälso- och sjukvårdslagen som landstingen ordnat. Professor Lars-Erik
            Böttiger, mångårig förkämpe för ett enklare medicinskt språk,
            skrev förra året i en artikel i Läkartidningen, att det ”i den
            stora mängden fall är enkelt och entydigt” att använda svenska
            ord och uttryck i stället för latin: lunginflammation i stället
            för pneumoni eller bronkopneumoni, benbrott i stället för fraktur,
            angav han bl.a. som exempel. Informationen till och från den vårdsökande
            är en del av vårdarbetet och blir på samma sätt som övriga vårdinsatser
            avgörande för utredningen och behandlingen. Här kommer språkbruket
            inom sjukvården ofta att ha stor betydelse. Patienten får möta
            en mängd nya människor och nya situationer, klara av nya roller
            och relationsformer. Allt detta kommer i en situation där hon
            behöver hjälp och vård. Känsla av oro och ovisshet drabbar ofta
            såväl patienter som anhöriga. Det kan också många gånger uppstå
            språksvårigheter då vi i vår läkarkår numera har starkt inslag
            av läkare som inte har svenska som sitt modersmål. Frågan är om
            inte sjukvården skulle vinna mycket på en förändring och framför
            allt en förenkling av det medicinska språket. Det är oerhört angeläget
            att såväl patienter som anhöriga verkligen förstår det medicinska
            allmänspråket och att den medicinska terminologin är så begriplig
            som möjligt.
          </p>
          <pb facs="riksdagen-motions-pdf/data/198384/mot_198384__406/mot_198384__406-002.pdf"/>
          <fw xml:id="i-UpEtfbtNoZieJe8KqChpNR">
            Mot. 1983/84:406 8
          </fw>
          <p xml:id="i-W6Dva27pnXsNkhzsaoBr4q">
            Detta är någonting som måste starkare än hittills understrykas
            i utbildningen, samtidigt som det bör ske en översyn av det medicinska
            språk som används. Det har också visat sig under den tid som landstingens
            förtroendenämnder verkat, att ärenden som kommer upp på nämndernas
            bord ofta har sin grund i kommunikationsproblem mellan vårdgivare
            och vårdtagare. Detta har också återspeglats i den ärendetillströmning
            som skett till förtroendenämnderna. Ibland kan det vara patienter
            som själva efter kontakt med sjukvården påtalar problem som uppstår,
            framför allt med någon enskild läkare. I andra fall är det en
            patients efterlevande som aktualiserar frågor av den här arten
            efter ett inträffat dödsfall. Det medicinska fackspråk som läkarna
            använder sig av vid sina interna överläggningar och kanske i kontakt
            med övrig vårdpersonal är inte alls säkert att vare sig patienter
            eller deras anhöriga kan förstå. I de fall det inte går att hitta
            bra svenska ord gäller det att aktivt introducera, ”försvenska”,
            de utländska beteckningarna. Dessa skulle med fördel kunna samlas
            i en mindre ordlista som skulle kunna ställas till allmänhetens
            förfogande på sjukvårdsinrättningar och apotek. Jag är ense med
            dem som anser att vi i Sverige bör inrätta en medicinsk språknämnd.
            I Finland finns redan en sådan med uppgift att ägna sig åt sådana
            medicinska uttryck som används i patientvården. I Sverige har
            frågan om en medicinsk språknämnd utretts av socialstyrelsen i
            samarbete med Svenska läkaresällskapet och Svenska språknämnden.
            Utredningen mynnade ut i ett förslag om att en medicinsk språknämnd,
            knuten till språknämnden, borde inrättas. Något mer än ett utredningsförslag
            har det dock ännu inte blivit, vilket måste beklagas. Mot bakgrund
            av det anförda hemställs att riksdagen som sin mening ger regeringen
            till känna vad som anförts i motionen om behovet av en medicinsk
            språknämnd.
          </p>
          <p xml:id="i-H9gtuQrvqtBiDNbpBR6fm2" type="date">
            Stockholm den 12 januari 1984
          </p>
          <p xml:id="i-Xd96bxhZhRDdsdgTuB2UX5" type="signatureBlock">
            GUNNAR OLSSON (s)
          </p>
        </div>
      </div>
    </body>
  </text>
</TEI>
