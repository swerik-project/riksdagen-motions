<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-LU-00270">
  <teiHeader>
    <fileDesc>
      <titleStmt>
        <title>Umgängessabotage i vårdnadstvister</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Umgängessabotage i vårdnadstvister</title>
          <idno type="rdwebb">GQ02L270</idno>
          <rs type="number">L270</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GQ02L270/text</ref>
          <ref type="dokument_url_html">http://data.riksdagen.se/dokument/GQ02L270</ref>
          <ref type="dokumentstatus_url_xml">http://data.riksdagen.se/dokumentstatus/GQ02L270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HCasDieujSmSKBAp3pwD7d" type="signed"/>
        <correspContext corresp="i-HCasDieujSmSKBAp3pwD7d">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="referral" xml:id="i-VfAWKciDYyEZYw2eqoEngJ">
          <date when="2002-10-30"/>
        </correspAction>
        <correspAction type="dismissal" xml:id="i-CGAaRqmk1HLdDnHeHTwaEx">
          <date when="2002-10-30"/>
        </correspAction>
        <correspAction type="submission" xml:id="i-8baLXEhm6hiUknxtiCkjK8">
          <date when="2002-10-23"/>
        </correspAction>
        <correspAction type="assigned" xml:id="i-NEtfuNSypdgRW9hboc7Fpa"/>
        <correspContext corresp="i-NEtfuNSypdgRW9hboc7Fpa">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_L_0270/mot_200203_L_0270-0001.pdf"/>
      <div type="motHeader" xml:id="i-FsL4v8fTDUvqsAV1cU32iY">
        <div type="motTitle" xml:id="i-6NLuynH257dCVTrXgtwzZJ"/>
        <div type="motSubmissionInfo" xml:id="i-TrcgYof9XFmTzJrKtMHW1Z"/>
      </div>
      <div type="motBody" xml:id="i-5ivCajJrMbt3ExJV2PFavc">
        <div xml:id="i-Te3BRDk9mBYtNhuV3Nogmu">
          <p xml:id="i-KJxTFB5mGR6f9TthwWUmdE">
            22
          </p>
          <p xml:id="i-KFK9qwTzyqCm5VZkrCobf">
            2002/03 mnr: L270 pnr: kd710
          </p>
          <p xml:id="i-JLi8kbjimgpGn7uwr9bhDp">
            Motion till riksdagen 2002/03:L270
          </p>
          <p xml:id="i-EZg4o6oSaWifjpgMQzN5Gc">
            av Mikael Oscarsson (kd)
          </p>
          <p xml:id="i-NpmRJE1XiVoWWrURopYQQk">
            Umgängessabotage i vårdnadstvister
          </p>
          <p xml:id="i-A1xYq4Grz5RQiZ7rvCXAEP">
            Förslag till riksdagsbeslut
          </p>
          <p xml:id="i-GreWnXAQSr4cdSTEV8Kbem">
            Riksdagen tillkännager för regeringen som sin mening vad i motionen
            anförs om en utredning för att se över lagstiftningen i syfte
            att komma till rätta med umgängessabotage i vårdnads- och umgängestvister.
          </p>
          <p xml:id="i-D82t2HeGY2TNMSFDMGrAkS">
            Umgängessabotage i vårdnadstvister
          </p>
          <p xml:id="i-AoNAsu9rbByepjdGq7o5nu">
            Närmare 450 000 barn i Sverige — drygt 20 26 av alla barn under
            18 år — lever i en familj som inte består av barnets båda biologiska
            föräldrar. Av dessa bor ca 85 260 tillsammans med mamman. 43 000
            barn bor tillsammans med mamman och hennes nya sambo, 5 000 med
            pappan och hans nya sambo. Drygt 100 000 barn lever i en familj
            där det finns minst ett halvsyskon och 14 000 barn i en familj
            där båda vuxna hade barn från tidigare förhållanden med sig i
            boet. 5 000 barn lever i en familj där bägge parterna har med
            sig barn från tidigare relationer samt gemensamma barn. I en tillvaro
            där separationer utgör en ofrånkomlig del av verkligheten för
            så många barn ställs stora krav på att föräldrarna uppmuntrar
            och underlättar barnets fortsatta kontakter med den förälder som
            det skiljs ifrån. Den förälder som barnet bor hos har ett ansvar
            för att barnets umgänge med den andra föräldern inte försvåras,
            och den förälder som inte längre bor tillsammans med barnet får
            inte släppa kontakten med sitt barn. Det ställs också krav på
            att det offentliga — staten, kommuner och sociala myndigheter
            — tillhandahåller ett regelsystem som både uppmuntrar och underlättar
            fortsatta kontakter mellan separerade barn/föräldrar och innehåller
            moment som tydligt visar att umgängessabotage inte accepteras.
            För ett barn är det ofta en svår och chockartad upplevelse att
            inte längre få bo tillsammans med bägge sina föräldrar efter en
            separation. Om den ena föräldern bara försvinner ur barnets tillvaro
            kan händelsen framstå som obegriplig, eftersom barnet inte alltid
            förstår de vuxnas konflikter. I värsta fall lägger barnet skulden
            på sig själv och tror att det är dess eget fel.
          </p>
          <pb facs="riksdagen-motions-pdf/data/200203/mot_200203_L_0270/mot_200203_L_0270-0002.pdf"/>
          <p xml:id="i-DetxXq5vt5SXAk3zTS4dBQ">
            2002/03:L270
          </p>
          <p xml:id="i-TBwcYNqco2S9PPCgBq8JLS">
            23
          </p>
          <p xml:id="i-EQMHRUW3SZFzHqMMVCemSe">
            Lätt att sabotera umgänget
          </p>
          <p xml:id="i-DxR3FooMaESjKd4r4QyXSb">
            Det är för lätt för en vårdnadshavare att sabotera barnets umgänge
            — även om umgängesrätten är lagstadgad och har fastställts av
            domstol — genom påståenden om barnets ovilja, ohälsa, krav på
            kontaktperson eller genom att flytta långt bort från den andra
            föräldern. Ett sätt att försöka komma till rätta med problemet
            är att utbetalningar av underhåll och underhållsstöd skall kopplas
            till utövat umgänge, så att umgängessabotage automatiskt leder
            till att pengarna uteblir. Uttalande om barnets ohälsa som grund
            för uteblivet umgänge skall endast godtas efter läkarintyg. För
            att ändra detta krävs ändringar i föräldrabalkens 21:a kapitel,
            ändringar i reglerna för underhåll och underhållsstöd.
          </p>
          <p xml:id="i-9HYPUzseYrymVsoE3gfrno">
            Utdragna vårdnads- och umgängestvister
          </p>
          <p xml:id="i-Xg93iBtgFuPyqwxjTkuLYJ">
            I samband med vårdnads- och umgängestvister uppkommer ofta problem
            med att umgängesföräldern inte får träffa barnen därför att vårdnadshavaren
            vägrar. Enda möjligheten är då att man med stöd av allmän domstols
            beslut eller dom om rätt till umgänge vänder sig till länsrätten
            för att begära att länsrätten beslutar om att vårdnadshavaren
            vid vite skall tillåta umgänge. Den dom som då kommer från länsrätten
            kan givetvis överklagas till kammarrätten. Det tar då som regel
            ett par månader innan det blir förhandling i kammarrätten. Vårdnadshavaren
            kan sedan överklaga till Regeringsrätten och begära prövningstillstånd.
            Då går ytterligare några månader. När sedan beslut kommit från
            Regeringsrätten kan man vända sig till länsrätten på nytt för
            att länsrätten genom nytt förfarande skall döma ut vitena. Även
            dessa beslut kan överklagas i samma ordning, vilket tar ett antal
            månader. Ofta tar det minst ett halvt år från det att umgänge
            ej kommer till stånd till dess vite döms ut. I regel fattas beslut
            om verkställighet endast för den närmaste framtiden, varför frågan
            om verkställighet av samma domstolsbeslut om umgänge kan komma
            att prövas gång på gång. Vid förvaltningsdomstolarnas prövning
            har dessa även getts möjlighet att bedöma om allmän domstols beslut
            eller dom bör ändras, och kan då vägra verkställighet. I praktiken
            innebär detta en allmän möjlighet till överprövning av lagakraftvunna
            domstolsbeslut som saknar motsvarighet på andra rättsområden.
            Den som drabbas av t ex umgängessabotage tvingas med nuvarande
            reglering in i en segdragen och oviss domstolsvandring som dels
            kostar mycket pengar för den enskilde och samhället, dels leder
            till utdragna konflikter som är skadliga för såväl barnet som
            relationen mellan föräldrarna. Enligt min mening bör en utredning
            tillsättas för att se över lagstiftningen inom området för att
            komma till rätta med umgängessabotage i vårdnads- och umgängestvister.
          </p>
          <pb facs="riksdagen-motions-pdf/data/200203/mot_200203_L_0270/mot_200203_L_0270-0003.pdf"/>
          <p xml:id="i-MbjWrJ1BoqG65sTVFysWSo">
            Undvikande av segdragna tvister
          </p>
          <p xml:id="i-HopCr7xisf8EveYCD6aqsm">
            För att undvika segdragna tvister om verkställighet av vårdnad,
            boende eller umgänge behövs ett enklare förfarande när det gäller
            verkställighet av domar om umgänge. Frågor om verkställighet bör
            överföras från länsrätterna till allmän domstol. Frågan om överlämnande
            av barn skall vara förenat med vite bör prövas redan i samband
            med att vårdnads-, boende eller umgängesfrågan prövas av domstolen,
            och resultatet av den prövningen redovisas i domen eller beslutet.
            Om tveksamhet råder om huruvida en förälder frivilligt kommer
            att rätta sig efter domstolsutslaget bör vite fastställas och
            skälen för detta redovisas. Om en förälder då missköter umgänget
            kommer man ifrån det ”tröga” förfarandet man har nu. Likaså bör
            man vara uppmärksam på om en förälder sätter i system att sabotera
            umgänget och mer eller mindre ”accepterar” vitesföreläggandena.
            En utredning bör undersöka när det finns grund för att civilpolis
            ska vara med vid en hämtning tillsammans med exempelvis kontaktperson
            eller för barnet redan känd socialtjänsteman. Under pågående tvist
            om vårdnad, boende eller umgänge skall beviljad rättshjälp i tvistemålet
            även avse mål om verkställighet om det finns sådant behov. Även
            för detta behövs ändringar i föräldrabalkens 21:a kapitel och
            rättshjälpslagen.
          </p>
          <p xml:id="i-NiP1f6ZhoVc8U7MRfQ8zkg" type="date">
            Stockholm den 22 oktober 2002 Mikael Oscarsson (kd)
          </p>
          <p xml:id="i-LhEr9JBXrofzApFyLXcqiN">
            2002/03:L270
          </p>
          <p xml:id="i-PtMmcExLYaHddRJ9M8fMMV">
            24
          </p>
        </div>
      </div>
    </body>
  </text>
</TEI>
