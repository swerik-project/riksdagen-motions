<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SfU-00232">
  <teiHeader>
    <fileDesc>
      <titleStmt>
        <title>Den studiesociala situationen för post doc</title>
        <author corresp="i-R9MuNkxgtjYredKHhh6ujV">av Per Bill (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den studiesociala situationen för post doc</title>
          <idno type="rdwebb">GR02Sf232</idno>
          <rs type="number">Sf232</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GR02Sf232/text</ref>
          <ref type="dokument_url_html">http://data.riksdagen.se/dokument/GR02Sf232</ref>
          <ref type="dokumentstatus_url_xml">http://data.riksdagen.se/dokumentstatus/GR02Sf232</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sk6WLGDxmMgtF2RBqW2i3q" type="signed"/>
        <correspContext corresp="i-Sk6WLGDxmMgtF2RBqW2i3q">
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction type="referral" xml:id="i-8oSWNp57VmhNtAKmSFHZV9">
          <date when="2003-10-15"/>
        </correspAction>
        <correspAction type="dismissal" xml:id="i-UkNyHuE6o4DFS4ewfSaJR1">
          <date when="2003-10-15"/>
        </correspAction>
        <correspAction type="submission" xml:id="i-LqvSk3nfayzNBfM9UcSREg">
          <date when="2003-10-07"/>
        </correspAction>
        <correspAction type="assigned" xml:id="i-JyyiBMaUptKbUEReTuoG7D"/>
        <correspContext corresp="i-JyyiBMaUptKbUEReTuoG7D">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sf_0232/mot_200304_Sf_0232-0001.pdf"/>
      <div type="motHeader" xml:id="i-Sf1t4c1iju2r1bEpQovNpX">
        <div type="motTitle" xml:id="i-D5jm9f6kbCfjttzjkUx6Af"/>
        <div type="motSubmissionInfo" xml:id="i-GwwLqPavoK3dRri2xSu91V"/>
      </div>
      <div type="motBody" xml:id="i-CWuYCr97A5HrHMd8cmGYgQ">
        <div xml:id="i-AQGdnRKdf8nYG34CDH61LF">
          <p xml:id="i-9sT2kBkoz6umtP6sJp18ui">
            2003/04 mnr: Sf232 pnr: m1337
          </p>
          <p xml:id="i-SF1ngEkmnhePyJwLwqVQjt">
            Motion till riksdagen 2003/04:Sf232
          </p>
          <p xml:id="i-LFvLm8a6tWzyfyNtyEwYy1">
            av Per Bill (m)
          </p>
          <p xml:id="i-HzP7BmYauMtJzQWkTNbHGp">
            Den studiesociala situationen för post-doc
          </p>
          <p xml:id="i-6ynAew3TPtDbxCydwEbzik">
            Förslag till riksdagsbeslut
          </p>
          <p xml:id="i-UU2pvynrDDCWcJhLjCnSSj">
            Riksdagen tillkännager för regeringen som sin mening vad i motionen
            anförs om behovet av en översyn av de studiesociala förhållandena
            för s.k. post-doc.
          </p>
          <p xml:id="i-Y7eSsE7ESeV62Y65oDC3eN">
            Motivering
          </p>
          <p xml:id="i-WaKdxVsJcYqRS6GWWxZ3QL">
            Föräldrapenning har man rätt till när ett barn föds eller adopteras.
            Antalet ersättningsdagar för föräldrarna tillsammans är 480. För
            390 av dagarna kan föräldrapenningen betalas ut enligt sjukpenningnivå.
            Ersättningen under dessa dagar motsvarar 80 procent av den sjukpenninggrundande
            inkomsten delad med 365, dock lägst 120 kronor per dag. En förutsättning
            för att få ersättning enligt sjukpenningnivå under de första 180
            dagarna är att föräldern har varit försäkrad för en sjukpenning
            som är högre än ett belopp om 60 kronor i minst 240 dagar i följd
            närmast före barnets födelse (eller den beräknade tidpunkten för
            födelsen). I annat fall utges föräldrapenning för de första 180
            dagarna med 120 kronor per dag, s.k. grundnivå. För 90 dagar får
            föräldern ersättning med 60 kronor per dag, dessa dagar kallas
            lägstanivådagar (dessa dagar kallades tidigare garantidagar).
            Vid gemensam vårdnad har varje förälder rätt till hälften av det
            totala antalet dagar. En förälder kan avstå föräldrapenningdagar
            till den andra föräldern med undantag av 60 dagar med ersättning
            på sjukpenningnivå. Riksförsäkringsverkets egen analys av antalet
            uttagna dagar på garanti- nivå är följande: Föräldrar som på grund
            av att de saknar eller har för låg inkomst eller av andra orsaker
            inte uppfyller kvalifikationskraven inom föräldraförsäkringen
            är garanterade en minimiersättning per dag när de tar ut s.k.
            sjukpenningdagar i föräldraförsäkringen. Denna föräldragrupp är
            ofta studerande eller unga människor som ännu inte lyckats etablera
            sig på arbetsmarknaden. Dessa fa-
          </p>
          <pb facs="riksdagen-motions-pdf/data/200304/mot_200304_Sf_0232/mot_200304_Sf_0232-0002.pdf"/>
          <p xml:id="i-HUg7AZQkYAWVyjuZqR8z4e">
            2003/04:Sf232
          </p>
          <p xml:id="i-8P2hAQsj1rkYxF488Htcyc">
            miljer får alltså inte så stor ersättning för att de är hemma
            med sina barn, anledningen till detta är att försäkringens intention
            är att skydda från inkomstbortfall i samband med att barnet vårdas.
            Ersättningen var under år 2001 60 kronor per dag och kallades
            ersättning på garantinivå. Dessa dagar kallas från och med den
            1 januari 2002 för sjukpenningdagar på grundnivå och ger en ersättning
            på 120 kronor om dagen. Cirka 9 procent av det totala antalet
            utbetalda nettodagar var under år 2001 dagar då ersättning utgivits
            på garantinivå. För denna dagtyp finns en markant skillnad i användandet
            mellan män och kvinnor. Sett till det totala antalet utbetalade
            dagar för männen var ca 4 procent på garantinivån medan motsvarande
            siffra för kvinnorna var 10 procent. Totalt uppgick antalet vuxna
            som fått denna ersättning under år 2001 till 29 846 individer.
            Jämfört med år 2000 och 1999 har det totala antalet som fick ersättning
            på denna nivå minskat, och kvinnodominansen har även den sjunkit
            något. En förklaring till detta kan vara att eftersom tendensen
            är att kvinnor skjuter upp sitt barnafödande är det vanligare
            att de har hunnit anpassa sig på arbetsmarknaden och därmed kan
            uppfylla villkoren för att få ersättning överstigande garantinivån.
            Trots att kvinnodominansen minskat något är alltså nästan sju
            åttondelar av dem som får denna minimiersättning kvinnor. Orsaker
            till detta kan vara att kvinnor ofta är de som tar ut föräldrapenning
            först, då vissa villkor måste vara uppfyllda för att få en ersättning
            motsvarande förälderns sjukpenning. De första 180 dagarna som
            tas ut för barnet är alltid sjukpenningdagar och för att få ersättning
            motsvarande sjukpenning måste ett försäkringsvillkor vara uppfyllt.
            Under en period av 240 dagar före barnets födelse ska föräldern
            vara försäkrad för en sjukpenning överstigande 60 kronor per dag
            för att ersättning motsvarande förälderns sjukpenning ska kunna
            utgå (det s.k. 240-dagarsvill- koret). För dem som inte uppfyller
            detta villkor ges alltså minimiersättningen. Eftersom kvinnan
            oftast är den som börjar ta ut föräldrapenning är det alltså oftast
            hon som ställs inför detta villkor. Dessutom spelar löneskillnader
            mellan könen och kvinnors högre deltidsarbete roll för ersättningens
            storlek. På grund av att kvinnorna i större utsträckning än männen
            tar ut lägstanivådagar eller dagar förutom dessa då ersättningen
            ligger på grundnivå påverkas deras medelersättning relativt männens
            negativt. Dessutom spelar naturligtvis löneskillnader mellan könen
            en stor roll för de uppvisade skillnaderna. Under år 2001 var
            medelersättningen för män 430 kronor och för kvinnor 337.
          </p>
          <p xml:id="i-29LgYyk6jkufzgpCJbeeRw">
            240-dagarsvillkoret och post-doc
          </p>
          <p xml:id="i-8q9mh6mp3PFMFR9watNKi9">
            Det s.k. 240-dagarsvillkoret är ett stort problem för unga människor
            som önskar göra så kallad post-doc efter avlagd doktorsexamen.
            Med postdoktoral forskning, s.k. post-doc, menas nyblivna doktorer
            som vill skaffa sig mer forskningserfarenhet för att kunna bli
            självständiga forskare. Vanligen gör man sin post-doc vid ett
            utländskt universitet eller forskningsinstitut. Post-doc
          </p>
          <pb facs="riksdagen-motions-pdf/data/200304/mot_200304_Sf_0232/mot_200304_Sf_0232-0003.pdf"/>
          <p xml:id="i-VQHo5M5sF1mBZTQogLsJor">
            finansieras ofta med stipendier, och dessa är inte sjukpenninggrundande.
            Post-doc som är anställda inom EU-ESS-området kan lägga samman
            arbetsdagar utomlands och i Sverige för att komma upp i de 240
            dagarna med sjukpenninggrundande inkomst. Detta gäller dock inte
            om man har en anställning utanför EU-ESS-området - exempelvis
            i USA, som åtminstone för naturvetare och medicinare är ett av
            de främsta målen. Då står man inför samma problem som med stipendiefinansiering.
            Medianålder för disputation ligger i dag vid 35-36 år, 32 år för
            naturvetare enligt Högskoleverket, alltså i de barnafödande åren.
            240- dagarsvillkoret gör dock att många, främst kvinnor, drar
            sig för att göra post- doc, vare sig det är i Sverige eller utomlands.
            Regeln innebär ju i princip att man inte vågar bli gravid förrän
            man återvänt till en anställning i Sverige och blivit sjukpenningförsäkrad
            på nytt. Mamman måste ju både för barnets och sin egen skull för
            det mesta vara hemma den första tiden, och 120 kronor om dagen
            är sannerligen inte mycket att leva på, särskilt inte för den
            som är i 35- årsåldern och som akademiker ofta bor i en dyr storstad.
            Riksskatteverket skriver i sin analys att ”försäkringens intention
            är att skydda från inkomstbortfall i samband med att barnet vårdas”.
            Denna intention omfattar alltså inte unga människor som vill kombinera
            forskningskarriär och familj. 240-dagarsvillkoret gör att många
            väljer barn framför post-doc, och därmed tar ett steg åt sidan
            på den akademiska karriärvägen, därför att det inom några år är
            för sent för barn. Fertiliteten sjunker med åldern inte bara hos
            kvinnor utan även hos män.
          </p>
          <p xml:id="i-V5u8chLoGv6A7Mht8rxTRy">
            Övriga delar av socialförsäkringen
          </p>
          <p xml:id="i-9czvJ1oaEif4VBY8RQyhCy">
            Den svenska socialförsäkringen innehåller delar som är bostadsbaserade
            och andra delar som är arbetsbaserade. Nedan följer en genomgång
            av de arbetsbaserade förmånerna och deras respektive ”kvalificeringstider”:
            - Havandeskapspenning (ingen kvalificeringstid). - Föräldrapenning
            över garantinivån (försäkrad för en sjukpenning som är högre än
            ett belopp om 60 kronor i minst 240 dagar i följd närmast före
            barnets födelse). - Tillfällig föräldrapenning (ingen kvalificeringstid).
            - — Inkomstgrundad ålderspension (grundar sig på ackumulerad inkomst).
            - — Tilläggspension i form av förtids- och efterlevandepension.
            - — Folkpension i form av förtids- och efterlevandepension (grundar
            sig på hur länge man varit bosatt i Sverige alternativt hur många
            år med ATP- poäng man har). - — Sjukpenning (anställd för minst
            en månad eller har arbetat sammanhängande minst 14 dagar har rätt
            till sjuklön, därefter sjukpenning. Icke anställda har rätt till
            sjukpenning). - Rehabilitering och rehabiliteringsersättning (ingen
            kvalificeringstid). - — Arbetsskadeersättning (ingen kvalificeringstid).
            - — Närståendepenning (ingen kvalificeringstid).
          </p>
          <p xml:id="i-NpnJUcy2j4LPDwZjwhW2Fu">
            2003/04:Sf232
          </p>
          <pb facs="riksdagen-motions-pdf/data/200304/mot_200304_Sf_0232/mot_200304_Sf_0232-0004.pdf"/>
          <p xml:id="i-5fgfVkQWFKcPD1iL8yVD5J">
            2003/04:Sf232
          </p>
          <p xml:id="i-VyiJGhzE1xdqRrpKJ7xaYe">
            Förutom pensionen är föräldrapenning över garantinivå den del
            av de arbetsbaserade förmånerna i socialförsäkringssystemet som
            har en lång ”kvalificeringstid”. Som post-doc kan man försöka
            att kompensera pensionsbortfall genom en privat pensionsförsäkring,
            men någon liknande möjlighet finns inte för föräldrapenning. Alternativet
            är att antingen försöka spara ihop pengar av sin doktorandlön
            och post-doc-stipendium eller att drastiskt minska sina utgifter,
            vilket ofta betyder att man inte kan bo i en större stad där arbeten
            för akademiker finns eller söka försörjningsstöd. Det finns i
            dag ett antal situationer då man behåller sin sjukpenninggrundande
            inkomst när man inte arbetar men är - arbetslös och anmäld till
            arbetsförmedlingen, - studerar och finansierar studierna med exempelvis
            studielån eller studiebidrag, - avbryter eller minskar förvärvsarbete
            under senare delen av graviditeten eller vårdar barn som är under
            ett år eller gör ett tillfälligt avbrott i yrkeslivet (kortare
            än tre månader).
          </p>
          <p xml:id="i-RYMifTr4LPdAkJntdujEwn">
            En student eller doktorand som tidigare har arbetat och som får
            barn kan alltså få föräldrapenning över garantinivå men inte den
            som sedan fortsätter till post-doc. Det finns dessutom redan idag
            särskilda regler för föräldrapenning för biståndsarbetare. Sverige
            borde ta vara på dem som tar hem akademiska kunskaper till Sverige
            och på så sätt ökar landets välstånd och ger en möjlighet till
            ökad trygghet.
          </p>
          <p xml:id="i-LtiTFYer6vAfGv8L1RZoi9">
            Jämställdhet
          </p>
          <p xml:id="i-3NSynSR6t9JJtkX1WG9fdF">
            Mammor tar i dag fortfarande ut den klart största delen av föräldraledigheten,
            till stor del beroende på att kvinnor generellt har lägre inkomst
            än män. En utförsäkrad pappa som bara får 120 kronor per dag torde
            inte stanna hemma med barnet. Det är dessutom inte ovanligt att
            båda föräldrarna tappat den sjukpenninggrundande inkomsten under
            en gemensam utlandsvistelse. Kvinnor är fortfarande i klar minoritet
            inom de högre tjänsterna inom universitetsvärlden såsom forskningsassistenter,
            lektorer, forskare, och inte minst professorer. Detta gäller särskilt
            inom medicin och naturvetenskap, de två områden där post-doc-systemet
            är mest etablerat. Högskoleverket lyfter i sin årsrapport 2002
            fram att ökad rörlighet inom akademin ses som något positivt.
            I exempelvis Storbritannien och USA tas det i stort sett för givet
            att man byter universitet under sin utbildning och karriär. Där
            kan man dock flytta inom landet eftersom antalet universitet eller
            andra forskningsanstalter är så pass stort. Sverige är för litet
            för ett sådant system. Svenskar som disputerat på hemmaplan måste
            åka utomlands för att få sig något nytt till livs. 240-dagarsvillkoret
            sätter käppar i det hjulet. Den ”lösning” som man hittills har
            använt i Sverige för kvinnor är att tillsätta särskilda tjänster
            som är öppna bara för dem. Men faktum kvarstår,
          </p>
          <pb facs="riksdagen-motions-pdf/data/200304/mot_200304_Sf_0232/mot_200304_Sf_0232-0005.pdf"/>
          <p xml:id="i-RxNPzgmRCK98b5wJtbdRZ9">
            2003/04:Sf232
          </p>
          <p xml:id="i-8iwJEvrKkW1Phn5JdqVUfm">
            oavsett vad man tycker om kvotering, att få nya erfarenheter
            inom ett annat utbildningssystem är oftast mer meriterande än
            att få en forskningstjänst eller forskningsassistenttjänst vid
            det egna universitetet.
          </p>
          <p xml:id="i-YCSeyw5KHNVBowabmJYZqg">
            Möjliga vägar att komma till rätta med problemen
          </p>
          <p xml:id="i-JbiHJsipM4CjoytpNYufLH">
            En modell som bör undersökas är att under tiden som post-doc
            får personen behålla den sjukpenninggrundande inkomst han eller
            hon haft tidigare, på samma sätt som gäller för exempelvis arbetslösa
            och studerande. Akademikernas erkända arbetslöshetskassa har sedan
            28 maj 2002 gjort en sådan ändring i sina regler, där studier
            är överhoppningsbar tid och post-doc- stipendier nu jämställts
            med studier. Om man vill ha någon form av begränsning kan man
            till exempel sätta en övre tidsgräns på två år. Post-doc är man
            som regel i ett till två år. Detta skulle i så fall medföra att
            även de som haft post-doc-anställning utanför EU- ESS-länderna
            får behålla sin sjukpenninggrundande inkomst. Ett ytterligare
            stort steg framåt för att främja kombinationen forskningsutbildning
            och familj vore att ändra reglerna så att man även får behålla
            sin sjukpenninggrundande inkomst under den tid man doktorerar
            men lever på stipendier eller saknar försörjning, vilket många
            fortfarande gör. För dessa doktorander gäller ju i stort sett
            samma argumentation som för post- doc. Som tidigare påpekats här
            har ju redan idag studenter som lever på studielån eller studiebidrag
            kvar sin sjukpenninggrundande inkomst.
          </p>
          <p xml:id="i-VPyYV6mdYFCLk2XGodL3hu">
            Kostnader
          </p>
          <p xml:id="i-3xFCcmDg9aQV6VPPiGnq5S">
            Högskoleverket anger i sin doktorandhandbok att cirka en fjärdedel
            av alla som disputerar gör post-doc. I så fall skulle det enligt
            2001 års siffror röra sig om ungefär 600 personer årligen. Ytterligare
            några hundra personer tillkommer om man ändrar reglerna även för
            doktorander som lever på stipendier eller saknar försörjning.
            Av dessa är det ju långt ifrån alla som får barn under sin doktorandtid
            respektive sin vistelse utomlands eller inom ett år efter densamma.
            Det är således inte många personer det rör sig om, så kostnaden
            för statskassan är mycket ringa. Dessutom berör ju förslaget bara
            de post-doc som kommer tillbaka till Sverige med sina nyvunna
            kunskaper i bagaget. Att låta post-doc och även doktorander behålla
            sin tidigare sjukpenninggrundande inkomst är dock en mycket viktig
            signal till att det ska kunna gå att kombinera en forskningskarriär
            med familj — inte minst för kvinnor.
          </p>
          <pb facs="riksdagen-motions-pdf/data/200304/mot_200304_Sf_0232/mot_200304_Sf_0232-0006.pdf"/>
          <p xml:id="i-Qx1RsYV8QemcA4Vuppjore">
            2003/04:Sf232
          </p>
          <p xml:id="i-A3Us5DT2kTNWktvHsfPUCA">
            Stockholm den 30 september 2003 Per Bill (m)
          </p>
        </div>
      </div>
    </body>
  </text>
</TEI>
