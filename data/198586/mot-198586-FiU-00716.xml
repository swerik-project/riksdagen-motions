<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-FiU-00716">
  <teiHeader>
    <fileDesc>
      <titleStmt>
        <title>Översyn av riksdagens revisorers kompetensområde</title>
        <author corresp="i-QhJNCjQN8CrzR8fmdsivU7">Britta Bjelle (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av riksdagens revisorers kompetensområde</title>
          <idno type="rdwebb">G902Fi716</idno>
          <rs type="number">Fi716</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/G902Fi716/text</ref>
          <ref type="dokument_url_html">http://data.riksdagen.se/dokument/G902Fi716</ref>
          <ref type="dokumentstatus_url_xml">http://data.riksdagen.se/dokumentstatus/G902Fi716</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhJNCjQN8CrzR8fmdsivU7</idno>
            <name>Britta Bjelle</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MfrXUGeUCr1WZ6mRWVuPKU" type="signed"/>
        <correspContext corresp="i-MfrXUGeUCr1WZ6mRWVuPKU">
          <note type="signatory" corresp="i-QhJNCjQN8CrzR8fmdsivU7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_fi_716/mot_198586_fi_716-001.pdf"/>
      <div type="motHeader" xml:id="i-XuSJ4wqXcQfkvqtdNrN5JP">
        <div type="motTitle" xml:id="i-EwkXWdRwDAi9b855piw5yr"/>
        <div type="motSubmissionInfo" xml:id="i-FABPbYiVc6NgccjrUo9WPx"/>
      </div>
      <div type="motBody" xml:id="i-B2j4kLgfjJn8aqtrBxwzcw">
        <div xml:id="i-5nLKtp73QuXMtTL9DVmxHi">
          <p xml:id="i-UxZeqTaVSdvqGE73wx8tEy">
            Motion till riksdagen 1985/86:Fi716
          </p>
          <p xml:id="i-QBbiVZU9fTW3bRTwyCb38c">
            Britta Bjelle (fp) Översyn av riksdagens revisorers kompetensområde
          </p>
          <p xml:id="i-98xbu6iGce2iXQMR5KLdyL">
            Den svenska lagstiftningen innehåller många inslag av s. k. ramlagar,
            dvs. riksdagen låter i stor utsträckning tillämpande myndighet
            fylla regelsystemet med nödvändiga detaljregler. Riksdagen anger
            genom sin ramlag grundläg- gande värderingar och de mål för verksamheten
            som skall nås. Därefter tillkommer det tillämpande myndighet att
            se till att verksamheten och regeltillämpningen blir sådan att
            den står i överensstämmelse med de mål, syften och den volym som
            riksdagen angivit. Ramlagstiftning kan utifrån vissa aspekter
            vara en effektiv lagstiftnings- form. Lagstiftningen nöjer sig
            med att ange ramar och mål men låter bli att lägga sig i detaljutformningar.
            Metoden åstadkommer en arbetsfördelning mellan politikern/generalisten
            och experten, den detaljkunnige. Ramlagstiftningstekniken har
            dock en allvarlig baksida. Den främjar inte rättssäkerheten. I
            lagstiftningsögonblicket vet inte berörda medborgare vilka rättsregler
            som gäller. Detta klarnar först när tillämpande myndighet har
            givit ramlagen sin tolkning och fyllt den med sina detaljregler
            och anvisning- ar. Detta kan ta lång tid från det ursprungliga
            riksdagsbeslutet. Dessutom fylls detaljregleringen successivt
            på allteftersom nya problemställningar uppenbarar sig. Efter några
            års pålagringar av regler kan det samlande lagkomplexet, som inleddes
            med en ramlag, vara sådant att det inte svarar mot de intentioner
            som riksdagen hade med sitt beslut. Tillämpande myndighet kan
            — medvetet eller omedvetet — ha fyllt på med värderingar som inte
            rymdes eller inte var tänkta i det ursprungliga lagstiftningsärendet.
            Detaljregleringen gentemot medborgaren kan ha blivit mycket mer
            omfattande än vad riksdagen skulle ha bedömt nödvändigt om den
            kunnat förutse hela regelprocessens framväxt. Det är inte ovanligt
            att riksdagsledamöter ställda inför detaljerade regler på olika
            myndighetsområden finner sig ha svårt att känna igen de ursprungli-
            ga intentionerna med riksdagsbeslutets ramlag. ”Riktigt så här
            detaljerat och därmed ofta svårtillämpat hade vi kanske inte tänkt
            oss det hela” är nog ingen ovanlig tanke hos en riksdagsledamot
            vare sig regelsystemet vänder sig mot kommuner, företag eller
            enskilda. Ovanstående kan främst ses som en argumentering för
            att undvika tekniken med ramlagstiftning. Men det kan finnas skäl
            att inte helt avvisa en sådan teknik. För att undvika att myndigheter
            ”fyller på” med för många detaljregler eller med regler i fel
            riktning bör riksdagen skaffa sig en ”automatisk kontrollstation”
            för utvärdering av varje ny ramlag. Riksdagens revisorer har i
            dag till uppgift att på riksdagens vägnar granska
          </p>
          <pb facs="riksdagen-motions-pdf/data/198586/mot_198586_fi_716/mot_198586_fi_716-002.pdf"/>
          <p xml:id="i-J9V2iYuEtMyZejhiA5WVdN">
            den statliga verksamheten. Riksdagen kan enligt instruktionen
            för riksda- gens revisorer besluta om särskilda uppgifter för
            revisorerna ävensom föreskriva att viss verksamhet skall vara
            undantagen från revisorernas granskning. Revisorerna skall vid
            sin granskning påtala förhållanden som de finner otillfredsställande
            samt verka för att en god hushållning iakttas med statens medel
            och att statens tillgångar utnyttjas efter rationella grunder.
            De skall därvid fästa uppmärksamheten på möjligheter till ökning
            av statens inkoms- ter, till besparing i statens utgifter och
            till effektivisering av det statliga förvaltningsarbetet. Syftet
            skall vara att främja en sådan utveckling att staten av sina insatser
            på skilda områden får det utbyte som med hänsyn till både kostnader
            och allmänna samhällsintressen kan synas orimligt. Eftersom riksdagen
            via sina revisorer har ett lämpligt organ för att göra en utvärdering
            av varje ny ramlag vore det lämpligt att dessa fick i uppdrag
            att ett antal år efter det att riksdagen fattat beslut om en ny
            ramlag automatiskt inleda en process som leder till en återredovisning
            till riksdagen av ramlagens tillämpning i praktiken. Granskningsrapporten
            underställs kammaren med tillfälle för enskilda ledamöter att
            väcka motioner med förslag till förändring- ar i tillämpningsreglerna.
            Det är möjligt att detta uppföljningsarbete skall samordnas med
            det utskott som ursprungligen haft att föredra ramlagstiftningen
            inför kamma- ren. Det kan även vara lämpligt att en representant
            för förslagsställande departement ingår i granskningsarbetet.
            Ett system av ungefär ovanstående karaktär skulle påtagligt förbättra
            riksdagsledamöternas möjligheter att följa rättsutveckling och
            rättstillämp- ning inom de områden där ramlagstiftning även framgent
            kan anses ändamålsenlig. Systemet skulle inte i någon avgörande
            utsträckning förbätt- ra rättssäkerheten för de enskilda eftersom
            detaljreglerna alltfort skulle växa fram successivt och därmed
            naturligen osäkerhet alltid råder om vad som gäller. Men risken
            för ”överbyråkrati” till följd av alltför nitiska regelmakare
            skulle minska.
          </p>
          <p xml:id="i-JuGFkJXpmGQZMwNLfyV7Nw">
            Hemställan
          </p>
          <p xml:id="i-KgJXCNfGJjdMKZkTGFkEWE">
            Med hänvisning till vad ovan anförts hemställs att riksdagen
            hos regeringen begär en utredning angående möjlighe- terna att
            utvidga riksdagens revisorers kompetensområde i det syfte motionen
            anger.
          </p>
          <p xml:id="i-3WouhuAXrzEYTeyCD2vMWS" type="date">
            Stockholm den 27 januari 1986
          </p>
          <p xml:id="i-UFEjF286UhGYMkwYoiuzNX">
            Britta Bjelle (fp)
          </p>
          <p xml:id="i-Awbtj9LgzhYf9oRzcYjpBq">
            Mot. 1985/86 Fi716
          </p>
        </div>
      </div>
    </body>
  </text>
</TEI>
