<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00470">
  <teiHeader>
    <fileDesc>
      <titleStmt>
        <title>En långsiktigt livskraftig vargstam</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En långsiktigt livskraftig vargstam</title>
          <idno type="rdwebb">GZ02MJ470</idno>
          <rs type="number">MJ470</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ470/text</ref>
          <ref type="dokument_url_html">http://data.riksdagen.se/dokument/GZ02MJ470</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ470</ref>
          <ref type="doc">http://data.riksdagen.se/fil/93392DB2-3A31-4C88-9605-8302F058CA02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DnARNZbnrm2eG2RU9vj1HY" type="signed"/>
        <correspContext corresp="i-DnARNZbnrm2eG2RU9vj1HY">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-LvT6SEtGpzbhiWBKNk8Mq2" type="numbering">
          <date when="2011-10-10"/>
        </correspAction>
        <correspAction xml:id="i-KqNs9a7PcjYzmRPT2BvMMW" type="submission">
          <date when="2011-10-05"/>
        </correspAction>
        <correspAction xml:id="i-6jvkN6d3o6jpMtwRWvRj4j" type="transfer">
          <date when="2011-10-05"/>
        </correspAction>
        <correspAction xml:id="i-KHT2k2rWvDwMLFkppCxnZB" type="assigned"/>
        <correspContext corresp="i-KHT2k2rWvDwMLFkppCxnZB">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Tnkgd7Nj4MG9dU3zDnv1YP" type="motBody">
        <div xml:id="i-QCb7CE4bJiADL9ETDAroNZ" type="motProposal" subtype="förslag">
          <head xml:id="i-7ct4tU8Ti7TkJhopcu3mkx">
            Förslag till riksdagsbeslut
          </head>
          <list xml:id="i-E24b81BJBwwXRJnmeUDn1M" style="ol">
            <item xml:id="i-PBsQpW74BMNbhkggut53q2">
              Riksdagen tillkännager för regeringen som sin mening vad som
              anförs i motionen om att inte tillåta licensjakt på varg.
            </item>
            <item xml:id="i-KCzoYXhuk1dEQsyCiDAmRM">
              Riksdagen tillkännager för regeringen som sin mening vad som
              anförs i motionen om att inte genomföra en utökad skyddsjakt på
              varg det kommande året.
            </item>
            <item xml:id="i-BKnAQcK3f4XwRv9QDBHGN5">
              Riksdagen tillkännager för regeringen som sin mening vad som
              anförs i motionen om att Naturvårdsverkets delegationsbeslut om
              licensjakt på varg inte bör utgå från ett populationstak om 210
              vargar i Sverige.
            </item>
            <item xml:id="i-9xtjG8TRiHG8uTfmYXcA9D">
              Riksdagen tillkännager för regeringen som sin mening vad som
              anförs i motionen om att djurskyddsintressen bör finnas med i
              den framtida förvaltningen av rovdjuren.
            </item>
            <item xml:id="i-22H8Hzzbu3C7F5nh3UwyLY">
              Riksdagen tillkännager för regeringen som sin mening vad som
              anförs i motionen om överklaganderätt för djurskydds- och naturskyddsorganisationer
              vid beslut enligt jaktlagstiftningen.
            </item>
          </list>
        </div>
        <div xml:id="i-MgpbTcwGPqitQwguocsY6H" type="motContent">
          <head xml:id="i-VBT6sGoPaNNDcoHnUEX43j" type="h1">
            Licensjakten bör avskaffas
          </head>
          <p xml:id="i-TDbhQfhbjPkzmU43J9P1eJ">
            1 januari 2010 igångsattes en licensjakt på varg av den borgerliga
            regeringen. 27 vargar skulle skjutas av 12 000 licenserade jägare.
            Den svenska vargstammen är starkt hotad. Jakten mötte kritik från
            oppositionen, EU och miljöorganisationer, framförallt med hänvisning
            till att motiven bakom verkade ha större politisk än vetenskaplig
            förankring.
          </p>
          <p xml:id="i-Rn41PB2di9eftDtFfesF7v">
            Vargen räknas som starkt hotad och därför dröjde det inte länge
            förrän kritiken kom från EU-kommissionen. Innan dess hade självfallet
            miljöorganisationer starkt kritiserat jakten på detta hotade djur.
            Riksdagen hade tidigare beslutat att vargstammen skulle bli långsiktigt
            livskraftig, och licensjakten stred såklart mot det.
          </p>
          <p xml:id="i-FnyCdY7MFaKWXkKg4i5pPY">
            Miljöminister Andreas Carlgren hävdade att en licensjakt var
            en viktig del då den svenska vargstammen led av inavelsproblem,
            samt för att öka toleransen hos landsbygdens folk. Jakten var
            tänkt att ske selektivt, på genetiskt svaga individer, men detta
            visade sig inte vara möjligt alls. Jägarna siktade inte in sig
            på vargar som i högre grad än andra led av inavelsproblem eller
            uppvisade särskilt aggressivt beteende, utan jakten var urskillningslös.
          </p>
          <p xml:id="i-SpUa5rPrLFKp1CJErHq9Ka">
            Därför är det inte särskilt förvånande att EU-kommissionen konstaterade
            att det föreföll vara så att jakten bedrevs på en totalt ovetenskaplig
            grund och att den stred mot EU:s art- och habitatdirektiv.
          </p>
          <p xml:id="i-KWbZ16oE6ojHFKYF3g4nWM">
            Carlgrens tes om att jakten skulle öka acceptansen för varg i
            de rovdjurstäta länen förefaller inte heller särskilt väl underbyggd
            och kritiseras även den av EU-kommissionen. Risken är snarare
            att jakten ger vargkritikerna vatten på sin kvarn och spär på
            myten om vargen som ett problem och ett hot. Det finns heller
            inget som tyder på att den illegala jakten på varg har minskat
            efter licensjaktens införande. 1
          </p>
          <p xml:id="i-VHQSxhwiJ6gxmtfXhbWbtQ">
            EU-kommissionen har under flera års tid riktat skarp kritik mot
            Sverige för att Sverige bedriver licensjakt på varg i strid med
            EU:s art- och habitatdirektiv. På grund av kritiken är Sverige
            tvunget att ställa in licensjakten det kommande året, men planen
            är att återuppta licensjakten vintern 20122013.
          </p>
          <p xml:id="i-DXxDSeygwjPXVbfueK9Rgq">
            Istället för en licensjakt på varg den kommande vintern 20112012
            kommer en utökad skyddsjakt på varg att ske, trots den akuta situation
            som den svenska vargen befinner sig i. Dessutom är inga av åtgärderna,
            som inflyttning eller inplantering av nya vargar, ännu genomförda
            och de befinner sig fortfarande i trevande försök. Miljöpartiet
            de gröna motsätter sig licensjakten på varg och vill att riksdagen
            tillkännager det för regeringen. I nuläget motsätter sig Miljöpartiet
            även den utökade skyddsjakten, som ska genomföras i vinter, och
            anser inte att den bör realiseras. Detta bör riksdagen ge regeringen
            tillkänna.
          </p>
          <head xml:id="i-GxnSzWdRqmJLFDQGXKnGzD" type="h1">
            Taket för antalet vargar
          </head>
          <p xml:id="i-fvST1dfqyUTiFCWNoXD2o">
            I samband med regeringens proposition 2008/09:210 infördes ett
            tak på 210 vargar i Sverige. Vargstammen skulle hållas på denna
            nivå genom licensjakt. Detta ligger i sin tur till grund för Naturvårdsverkets
            delegationsbeslut om jakt på varg.
          </p>
          <p xml:id="i-WGvtfyR6G6wqNSxoJutocP">
            Att regeringen efter EU-kommissionens kritik lovat att tillfälligt
            slopa taket på 210 vargar är naturligtvis glädjande, men då taket
            bygger på ett riksdagsbeslut bör riksdagen också besluta att ta
            bort taket. Slopandet bör dessutom inte bara vara tillfälligt.
          </p>
          <p xml:id="i-PbCrfG3s1ZQTz8csJbtE7t">
            Tidigare i år kom ett delbetänkande av Rovdjursutredningen (SOU
            2011:37). Där drar utredaren slutsatsen att ett provisoriskt referensvärde
            för den svenska delen av det skandinaviska vargbeståndet bör anges
            till 450 vargar.
          </p>
          <p xml:id="i-YUdwt5rw1ypMBHgrZhxoWX">
            Vi anser fortfarande att vargstammen är för liten för att tåla
            licensjakt. Vi vill inte heller att antalet vargar som dödas genom
            skyddsjakt ska bestämmas av ett riksdagsbeslut om tak för antal
            vargar i Sverige. Vi vill inte heller att årets licensjakt behålls
            till följd av en teknikalitet. Flera skäl talar alltså för att
            taket på 210 vargar ska slopas.
          </p>
          <p xml:id="i-JtgcnvAkbiWo2EHL4Zg7nA">
            Mot bakgrund av den nya informationen och den senaste tidens
            utveckling anser Miljöpartiet därför att riksdagen bör ändra sitt
            beslut att införa ett tak för antalet vargar i Sverige. Naturvårdsverkets
            delegationsbeslut om licensjakt på varg bör således inte utgå
            ifrån en populationsstorlek som inte överstiger 210 vargar i Sverige,
            utan baseras på en väsentligt högre nivå.
          </p>
          <head xml:id="i-WpkCNHJtv1hqFyNq1t9VT1" type="h1">
            Djurskyddsintresse i rovdjursförvaltningen
          </head>
          <p xml:id="i-Uq9gSPhj21vvjfE7nGnV5k">
            Miljöpartiet motsatte sig införandet av beslutande viltförvaltningsdelegationer,
            eftersom vi menar att det är mer demokratiskt om förtroendevalda
            fattar besluten än om olika sakintressen gör det. Givet att dessa
            nu finns är det åtminstone angeläget att inte viktiga intressen
            utelämnas. I dagsläget ser vi det som en brist att inte djurskyddsintresset
            är representerat, trots att djurskyddsaspekter i högsta grad är
            relevanta. Djurskyddsintresset är heller inte representerat i
            regeringens nationella kommitté för hållbar rovdjurspolitik för
            varg. Jakt påverkar inte bara djuren som art, utan också som individer.
            Djur som skadeskjuts, och ungar som förlorar sina föräldrar, utsätts
            för stort lidande. Djurskyddsintresset bör därför ges plats i
            rovdjursförvaltningen.
          </p>
          <p xml:id="i-H8CWgXZcdaqKPM1MWwe3Uf">
            Miljö- och naturskyddsorganisationer har rätt att överklaga beslut
            som faller under miljöbalken (1998:808). Däremot saknar såväl
            djurskydds- som naturskyddsorganisationer rätt att överklaga nationella
            beslut om de vilda djuren i jaktfrågor, t ex beslut om licensjakt
            på varg och fällfångst av lodjur, då sådana beslut faller under
            jaktlagen (1987:259). Detta bör ändras.
          </p>
        </div>
        <div xml:id="i-Adzd7d5xQf1K64WkJ6aarn" type="signatureBlock">
          <list xml:id="i-UFrcfgGM3rMWJ8DRZkYZku">
            <item xml:id="i-8MHVuSvn1RZraAVPE1R486" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-9mWpUU9ocVo6rz2tWEdGck" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-BTbv3iotGGffqmHj3AfTB4" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
