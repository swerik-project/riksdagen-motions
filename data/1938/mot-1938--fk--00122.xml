<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--fk--00122">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__122/mot_1938__fk__122-001.pdf"/>
      <fw xml:id="i-8znYkpMjD2rUZrMs6ZA641">
        Motioner i Första kammaren, Nr 122. 1
      </fw>
      <div xml:id="i-PLjM4dQiETgcbX3eXYdmeY" type="motHeader">
        <div xml:id="i-T2wGwp865KzEDV5Hi4Cabx" type="motTitle"/>
        <div xml:id="i-FHVWMLzaHBxgPdqkx4iyus" type="motSubmissionInfo"/>
      </div>
      <div xml:id="i-N8FdXgSV7LAANGfXS5wotd" type="motBody">
        <div xml:id="i-VDUpoqkksZbMEKwpYhARs8">
          <p xml:id="i-7MAKdPk1Xm5YA8uGx7FB6e">
            Nr 122.
          </p>
          <p xml:id="i-S98DR3KyzsuJtFYahBryAZ" type="titleString">
            Av herrar Albertsson och Ohlin, om utredning och förslag rörande
            möjligheten att åstadkomma en jämnare fördelning av jordbruksstödet.
          </p>
          <p xml:id="i-2kSd7RefpmxTrQMjga4cao">
            Det torde numera knappast av någon kunna bestridas, att de statliga
            regleringsåtgärderna till stödjande av priserna på jordbrukets
            produkter, som påbörjades 1931/1932 och senare utvecklats, varit
            till stort gagn inte allenast för landets jordbruk utan även bidragit
            till ett snabbare övervinnande av krisårens besvärligheter i allmänhet
            och därmed också varit hela vårt folk till nytta. Glädjande nog
            har också nödvändigheten av och det berättigade i dessa åtgärder
            vunnit förståelse även på konsumenthåll, i den mån man fått upp
            ögonen för det beroende och sammanhang, i vilket de skilda medborgar-
            grupperna stå till varandra, då det gäller näringslivets förhållanden
            i deras helhet och de ekonomiska resultaten därav. Även om man
            vid regleringarnas igångsättande uppfattade åtgärderna ifråga
            som tillfälliga ingripanden, vilka efter krisens övervinnande
            snarast borde avvecklas, och även om man allt fortfarande hoppas
            att förhållandena på världsmarknaden och utvecklingen i övrigt
            skall bli sådan att anstalterna i framtiden befinnas överflödiga,
            så är det dock tämligen uppenbart, att vi här i landet ännu för
            lång tid framåt nödgas räkna med att bibehålla dessa regleringar
            i en eller annan form. Jordbruket är nämligen allt fortfarande
            en av vårt folks viktigaste näringar, och det måste anses som
            en ofrånkom- lig uppgift att, i denna tid då flykten från landsbygden
            av olika skäl hotar att bliva ett allvarligt problem, uppehålla
            en i förhållande till andra arbets- områden någotsånär likvärdig
            levnadsstandard för jordbrukets utövare och arbetare. Vi anse
            visserligen inte, att folket skall till varje pris i oförminskat
            antal kvarhållas vid jorden. Sedan världsmarknaden ej längre kan
            emottaga vårt eventuella överskott på livsmedelsprodukter till
            för produktionen lö- nande priser, har frågan om jordbrukets expansion
            kommit i ett nytt läge. Men ännu alltjämt och för många år framåt
            måste i jordbruket beredas sys- selsättning åt en befolkning av
            ungefär nuvarande storlek, om icke anhop- ningen av människor
            inom andra näringsområden skall ske i sådan takt och antaga sådana
            proportioner, att förhållandet vid inträffande kristillfällen
            på det industriella området blir ödesdigert för landet. Ett fortsatt
            stöd åt jordbruksnäringen medelst reglerande åtgärder är så- lunda
            uppenbarligen nödvändigt och kan icke utan allvarliga risker urakt-
            låtas. Frågan är emellertid huruvida de regleringsåtgärder, som
            för närva- rande och sedan flera år tillämpas, äro så konstruerade
            att de allt fortfaran- de kunna anses i allo tillfredsställande
            och försvarbara. Det är särskilt på
          </p>
          <pb facs="riksdagen-motions-pdf/data/1938/mot_1938__fk__122/mot_1938__fk__122-002.pdf"/>
          <fw xml:id="i-SRnxHNPViHSbAUm9CKw1Li">
            8 Motioner i Första kammaren, Nr 122.
          </fw>
          <p xml:id="i-D7ZeWhL1LKRNS7kpij3WrU">
            ett par områden som regleringens verkningar framstå såsom mindre
            lyck- liga. För det först gäller detta den ojämnhet i sina verkningar
            för det större resp. det mindre jordbruket, för vilken regleringen
            utmärkt sig. För det andra gäller det den förlustbringande export
            av vissa livsmedel, som måste ske för att avlasta hemmamarknadens
            pristryckande överskott, en export som av denna marknad måste
            betalas och som medfört en kännbar belast- ning för vissa av de
            allra fattigaste konsumentgrupperna. Att undgå en så- dan belastning
            är givetvis i och för sig önskvärt, om det kan ske utan minsk-
            ning i jordbrukets inkomster. Vi äro till fullo på det klara med
            de svårigheter, som måste vara förenade med ett försök att åvägabringa
            en ändring i dessa förhållanden, och vi äro desslikes medvetna
            om att olägenheterna av det nu rådande systemet i viss grad överdrivits.
            Icke desto mindre finnes det, enligt vår mening, tillräcklig anledning
            till en grundlig undersökning av dessa spörsmål. Vore det så,
            att förhoppningarna på en snar avveckling av regleringsanordningarna
            stode inför sitt infriande, så skulle givetvis varje tanke på
            att göra reglerings- systemet mera komplicerat och omständligare
            vara oförnuftig. Men, som för- hållandena nu synas gestalta sig
            med en för längre tid framåt nödvändig jordbruksreglering, kan
            man icke undgå att ägna uppmärksamhet åt dessa frågor. Ty eljest
            kan fara föreligga, att olägenheterna på här ifrågavarande punkter
            bli alltmera kännbara och väcka ett så starkt missnöje, att de
            rent av kunna äventyra hela systemet. Vad då först angår frågan
            om ojämnheten i jordbruksstödet, nämligen det förhållandet att
            de mindre jordbrukarna eller de så kallade småbrukarna få mindre
            nytta av stödåtgärderna än storbruket, så ligger det uppenbart
            så till att denna ojämnhet icke kan bestridas. Den mindre jordbrukaren
            har ej tillräcklig areal för att kunna driva ett någotsånär lönsamt
            jordbruk utan ett rätt stort tillskott av inköpt foder, och då
            nu anordningar måst tillgripas till fördyrande av särskilt de
            importerade fodermedlen för att förhindra ett alltför tyngande
            och förlustbringande överskott på livsmedel, så har onek- ligen
            småbruket mindre möjligheter än det större jordbruket att bära
            denna förhöjning av produktionskostnaderna. I jämförelse med den
            större jord- brukaren nödgas nämligen småbrukaren inköpa relativt
            större kvantiteter av fodervaror för driftens behöriga uppehållande.
            Därtill kommer att han på sin lilla gård ofta måste inköpa både
            brödsäd och utsäde och därmed bära ytterligare en del av den fördyring,
            som dessa produkter undergått ge- nom regleringarna. Det är därför
            icke ägnat att väcka förvåning, om små- brukaren anser sig tillbakasatt,
            och att han, helst som han inte gärna kan sätta sig in i svårigheterna
            att bemästra dessa problem, anmäler missnöje. Vid diskussioner
            om denna sak och om småbrukets besvärligheter över- huvud kommer
            man emellertid gärna in på frågan, vad som är småbruk såsom egentligt
            jordbruk betraktat, och vad som är brukningslotter, vilkas innehavare
            icke i främsta rummet äro jordbrukare utan utöva lantbruk så-
          </p>
          <pb facs="riksdagen-motions-pdf/data/1938/mot_1938__fk__122/mot_1938__fk__122-003.pdf"/>
          <fw xml:id="i-NHovtHCjrLvF68JEFwYqXa">
            Motioner i Första kammaren, Nr 122. 9
          </fw>
          <p xml:id="i-DRGgSdmNo5SUDjHeN4EntN">
            som biverksamhet till en annan sysselsättning. Det framhålles
            numera med all rätt, alt en hel del brukningsdelar tilltagits
            alltför små för att kunna drivas som egentligt jordbruk, och att
            ett utökande av dessas areal är nöd- vändigt för att de för framtiden
            skola kunna bestå och föda sin man. Uppen- bart är också, att
            den statistik som redovisar omkring 120 000 jordbruk mellan 0,26
            och 2 hektar inte får läggas till grund för beräkningen av antalet
            jordbruk i den mening vi här tala om missgynnade småbruk. Och
            vi med- giva gärna, att en stor del av de jordbruk som redovisas
            i statistiken med mellan 2 och 10 hektar äro alltför obetydliga
            för att kunna räknas till de egentliga småbruk, som kunna »föda
            sin man». Men även om man från- räknar ett 50-tusental av dessa,
            så får man ändå en verkligt stor klientel — cirka 165 000 — av
            småbrukare i egentlig mening, som drabbas av ojämn- heten i regleringarna.
            Vi medge också gärna att många av dessa jordbruk äro alltför små
            och att det, som redan nämnts, är angeläget att utöka de- samma,
            men en sådan utökning är ingalunda en sak som kan ordnas på något
            år — det kommer att ta flera decennier i anspråk, innan den frågan
            kan nöjaktigt lösas om den överhuvudtaget kan lösas för det stora
            flertalet fall. Under de närmaste årtiondena måste vi räkna med
            de småbruk vi nu en gång ha och söka se till att deras brukare
            icke gå under utan beredas en dräglig existens. Den tilltagande
            utbredningen av ödegårdar på vissa håll här i landet bär vittne
            om det nuvarande lägets allvar. På senare tiden ha ju också vissa
            småbrukaresammanslutningar framställt alltmer högljudda krav på
            en ändring i jordbrukets regleringsanordningar för att i någon
            mån få en förbättrad ställning för den mindre jordbrukaren. Vad
            som främst framhållits som en olägenhet i nuvarande förhållanden
            är fördyringen av det imporierade kraftfodret och därav följande
            prisför- dyring för annat foder. Förslag ha framkommit, att i
            stället för fördyringen av kraftfodret borde — såsom återhållande
            moment på produktionen — fördyringen läggas på »produktionsapparaten»&gt;,
            i detta fall korna och moder- suggorna. Uppslaget torde vara värt
            att undersökas vid en prövning av de vägar som kunna vara framkomliga
            för att ernå större rättvisa ifråga om jordbruksstödets fördelning,
            men fråga är, om man på denna väg kommer tillräckligt långt då
            det gäller det produktionsbegränsande syfte, som an- ordningen
            också måste avse. Den större jordbrukaren skulle säkerligen frestas
            att utfordra sin eventuellt något minskade kobesättning så mycket
            kraftigare, och det är tvivelaktigt i vad mån en energisk svinuppfödare
            låter avskräcka sig av en måttligt tilltagen skatt på moderdjuren.
            Då är troligen utvägen med ett utjämnande av verkningarna från
            fodermedelsfördyringen mera framkomlig. Såsom redan framhållits
            blunda vi ingalunda för de besvärligheter av skilda slag, som
            en sådan utjämning kommer att draga med sig, och vi förutse att
            mången börjar ropa om »kristidshistorier med kortsystem och allsköns
            kineseri i författningsväg». Den nuvarande mjölkregleringen be-
            Bihang till riksdagens protokoll 1938. 3 saml. Nr 121—122. 2
          </p>
          <pb facs="riksdagen-motions-pdf/data/1938/mot_1938__fk__122/mot_1938__fk__122-004.pdf"/>
          <fw xml:id="i-NfovSLVCRdNVf3fbmADfaV">
            10 Motioner i Första kammaren, Nr 122.
          </fw>
          <p xml:id="i-9qjcibTSg7gposCp4YcMef">
            dömdes ju också från början på det sättet. Besvärligheterna ha
            dock i detta fall till stor del kunnat övervinnas. En undersökning
            skall måhända visa, att även på fodermedlens område en lösning
            kan finnas, om den goda viljan är för handen. Här, liksom i förslaget
            om skatt på kor och modersuggor, måste man utgå ifrån att alla
            jordbrukare få en viss kvantitet fodermedel fritagen från fördyringen
            genom skatt eller importavgifter, eller att det på- lagefria inköpet
            fixeras i förhållande till varuslagets pris, dock med en viss
            gräns nedåt knuten till arealinnehavet, så att till exempel innehavaren
            av ett mycket litet småbruk ej finge betydligt mera än han normalt
            förbrukar och därigenom frestades till återförsäljning. För alla
            jordbruk från 10 hektar och uppåt torde samma frikvantitet, exempelvis
            2000 kilogram, kunna tillämpas. Frågorna, huru mycket »den ofria»
            delen av fodermedlen skulle behöva ytterligare fördyras, eller
            huru medel skulle kunna på annat sätt er- hållas för att täcka
            förlusten på frikvantiteterna, blir det utredningens sak att söka
            klarlägga, såväl som frågan, hur det system skall kunna ordnas
            som möjliggör en anordning syftande till här omhandlade utjämning.
            Givet- vis tillkommer den svåra frågan om prislindring även å
            inhemskt foder och vad därmed sammanhänger ifråga om priset på
            brödsäd ävensom frågan om den produktionsstegring, som kan befaras
            på grund av de mindre jordbru- karnas eventuellt utökade förbrukning
            av fodersäd. Trots här omnämnda svårigheter torde man kunna hoppas
            att vid en grundlig undersökning något system skall kunna utfinnas,
            som gör en ut- jämning praktiskt möjlig att genomföra. Landets
            småbrukare lära i varje fall icke nöja sig i längden utan att
            frågan blir ordentligt klarlagd. Och de större och medelstora
            jordbrukarna kunna ej ha något att erinra emot en sådan undersökning,
            då det ju på intet sätt är avsikten att rasera jord- bruksstödet
            utan endast fråga om att åstadkomma en skälig utjämning av Jordbruksregleringens
            verkningar till båtnad för alla. Vad det andra inledningsvis omnämnda
            förhållandet beträffar, som ej utan skäl är föremål för kritisk
            uppmärksamhet, nämligen den förlustbrin- gande exporten, och önskvärdheten
            att, i den mån det är möjligt, svenska livsmedel hellre försäljas
            inom landet till vissa fattiga konsumentgrupper än i osedvanligt
            stor utsträckning exporteras till rådande pris, så anse vi att
            även denna fråga i detta sammanhang bör utredas. Det måste ju
            anses orim- ligt att i längden till andra länder exportera en
            vara till ett underpris, som måste utfyllas genom ett högre pris
            på varan inom det egna landet, om det vore möjligt att genom ökad
            konsumtion inom landet bereda plats för detta överskott till samma
            pris som utlandet betalar. Detta så mycket hellre som det obestridligen
            finnes en hel del människor i vårt land, som skulle vara i behov
            av att utöka sin förbrukning av till exempel ägg, mjölk och smör,
            men som icke ha råd att under nuvarande förhållanden i större
            utsträckning inköpa nämnda livsmedel. I denna tid, då det på skilda
            vägar göres ansträng- ningar att bispringa de barnrika familjerna
            och i synnerhet de mindre be-
          </p>
          <pb facs="riksdagen-motions-pdf/data/1938/mot_1938__fk__122/mot_1938__fk__122-005.pdf"/>
          <fw xml:id="i-DcPZLsZDpGNV2S7vrpGoE3">
            Motioner i Första kammaren, Nr 122. 11
          </fw>
          <p xml:id="i-Swg7xuE4pQWwDqd3SLLMsN">
            medlade av dessa, borde det vara en synnerligen angelägen uppgift
            att un- dersöka, om det icke kunde göras något för prislindring
            å ifrågavarande pro- dukter åt dessa familjer. Näringstillståndet
            i Sverige är alljämt allt annat än tillfredsställande för det
            uppväxande släktet. Konsumtionen av så kallade skyddande livsmedel,
            främst animaliska produkter, är, såsom omfattande undersökningar
            visa, för stora folkgrupper otillräcklig. Här behövas för övrigt
            inga vidare utläggningar om mjölkens betydelse för folkhälsan
            eller nyttan av att smöret komme till allmännare bruk bland dem,
            som nu endast ha råd att hålla sig till margarinet. En ytterligare
            utökad propaganda för dessa varor skulle i förening med ett förbilligande
            av desamma för de eko- nomiskt svaga och barnrika familjerna kunna
            leda till en högst avsevärt ökad förbrukning. I själva verket
            tvingas vi att söka nå en ökad avsättning av smör och mjölk här
            i landet, eljest hotas, som redan förut antytts, hela vårt jordbruksregleringssystem
            av sönderfall. Faktum är ju nämligen, att i och med föreningsmejeriernas
            fortsatta utbredning växer produktionen av mjölk och smör alltmera.
            Det ligger i sakens natur, att då jordbrukaren kom- mer med i
            en sådan förening, stegras hans intresse för en bättre ordnad
            mjölkproduktion. Erfarenheten ger också vid handen, att mejerier,
            som ut- byggts för en viss beräknad kvantitet mjölk från kringliggande
            ort, efter en- dast ett par år fått utvidga lokalerna och inköpa
            nya och större maskiner för att kunna klara den ökade tillförseln.
            Denna utveckling är givetvis en före- teelse på både gott och
            ont, och det gäller att i tid söka förebygga de mindre goda verkningarna.
            Det är emellertid uppenbart, att en undersökning av hur detta
            problem skall kunna lösas icke stöter på mindre svårigheter än
            det förut omhand- lade. Ropet om kort- och kristidsanordningar
            blir säkerligen inte mindre högljutt i detta fall. Väl framträda
            förespråkare för den uppfattningen, att intet försök bör göras
            för att övervinna de otvivelaktigt stora svårigheter, som äro
            förenade med en omläggning vilken bereder det mindre jordbruket
            en mera rättvis behandling och samtidigt åstadkommer en ökad konsumtion
            inom landet av animaliska livsmedel, men denna ståndpunkt innebär
            i själva verket ingenting annat än att man skulle lämna vissa
            befolkningsgruppers berättigade intressen å sido för att tillmötesgå
            andras berättigade krav. Vi tro, att möjligheter till en lösning
            av dessa produktions- och konsumtions- problem äro för handen
            och att en sådan lösning är på längre sikt ett ge- mensamt intresse
            för alla parter. Det är i känslan härav, som vi våga föreslå en
            undersökning av olika ut- vägar till en justering av jordbruksregleringarna
            efter ovan angivna rikt- linjer. Vi understryka ännu en gång,
            att det icke får ske en försämring av jordbruksstödet som helhet
            betraktat, utan att man i stället bör sträva till en förbättring
            inom detsamma. Det större jordbruket har ingalunda råd att vidkännas
            någon förändring, som ej betingas av den rent utjämnande ver-
            kan som ett reformerande av jordbruksregleringarna i detta fall
            syfta till.
          </p>
          <pb facs="riksdagen-motions-pdf/data/1938/mot_1938__fk__122/mot_1938__fk__122-006.pdf"/>
          <fw xml:id="i-CL4ut3AsPmhnPHaoULQ4s3">
            12 Motioner i Första kammaren, Nr 122.
          </fw>
          <p xml:id="i-5hYureuraiSQRkNC1zTS8c">
            Av vad som framgick ur jordbruksministerns anförande under årets
            re- missdebatt torde för denna riksdag från regeringens håll inga
            nya initiativ vara att förvänta i här föreliggande spörsmål. Under
            sådana omständigheter och med hänsyn till detsammas stora räckvidd
            och invecklade natur kunna icke gärna några väsentliga förändringar
            genomföras vid denna riksdag. Men redan för att kunna upptagas
            vid nästkommande riksdag bör här avsedda utredning skyndsammast
            igångsättas. Under hänvisning till ovanstående få vi vördsamt
            hemställa,
          </p>
          <p xml:id="i-4FfWecp1dz2XymNJTEQf3Y">
            att riksdagen måtte besluta att i skrivelse till Kungl. Maj:t
            hemställa dels om en skyndsam utredning rörande möjligheten att
            åstadkomma en jämnare fördelning av jordbruksstödet sär- skilt
            med tanke på småbrukets nuvarande svårigheter samt möjligheterna
            att till undvikande av överproduktion och förlustbringande export
            bereda ökat utrymme å den in- hemska marknaden bl. a. genom tillhandahållande
            av mjölk och smör i viss utsträckning till mindre bemedlade och
            barnrika familjer till lägre pris än allmänna marknadens, samt
            dels för nästa års riksdag framlägga de förslag vartill utredningen
            kan föranleda.
          </p>
          <p xml:id="i-LAitTYqMJPgqfmvWLaEe8f" type="date">
            Stockholm den 22 januari 1938.
          </p>
          <div xml:id="i-Xz5oAjTRGdod9UbmbF9SWJ" type="signatureBlock">
            <list xml:id="i-E2Bhb2ZNkFV7T9LmE5Bdpp">
              <item xml:id="i-TgGfh9fDTPhURf9X2PRxNT" who="i-7dXB2bX4gzQfxZssihjzGj" type="signature">
                Eskil Albertsson
              </item>
              <item xml:id="i-TJU2AAbwpgFzx4QHiLQXf7" who="i-BqDGKscaLhUZHhaFFmx5pf" type="signature">
                Bertil Ohlin
              </item>
            </list>
          </div>
          <p xml:id="i-NkyimGx6bGZ68d9gwEBCq7">
            Tullbergs, Esselte ab. Stockholm 1938 827175
          </p>
        </div>
      </div>
    </body>
  </text>
</TEI>
