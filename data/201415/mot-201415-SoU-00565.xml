<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-00565">
  <teiHeader>
    <fileDesc>
      <titleStmt>
        <title>Konsekvensbeskrivning vid uteslutning från substitutionsprogram</title>
        <author corresp="i-RSqbTnBBX6dtdvF5RUM8Lr">av Ola Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:565 av Ola Johansson (C)</title>
          <idno type="rdwebb">H202565</idno>
          <rs type="number">565</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H202565/text</ref>
          <ref type="dokument_url_html">http://data.riksdagen.se/dokument/H202565</ref>
          <ref type="dokumentstatus_url_xml">http://data.riksdagen.se/dokumentstatus/H202565</ref>
          <ref type="docx">http://data.riksdagen.se/fil/A86EC793-9F6A-4F5A-9344-509D672C42A5</ref>
          <ref type="pdf">http://data.riksdagen.se/fil/1FE3561E-5799-4226-B640-1BF2C4580DC7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Gg48SN3vzyvQSNEvzS2HAd" type="signed"/>
        <correspContext corresp="i-Gg48SN3vzyvQSNEvzS2HAd">
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction type="submitted" xml:id="i-WRSPvDYLHfUPuG5Nq8z936">
          <date when="2014-11-06"/>
          <time when="11:21:27"/>
        </correspAction>
        <correspAction type="reviewed" xml:id="i-A7uVtuD31arVoSkiBsLzJ2">
          <date when="2014-11-06"/>
          <time when="14:32:43"/>
        </correspAction>
        <correspAction type="referred" xml:id="i-P1jKe1nDw7ZKDJDk4HdPk9">
          <date when="2014-11-12"/>
        </correspAction>
        <correspAction type="assigned" xml:id="i-MKNZSZMJp69v6EiUJtv8Vz">
          <date when="2019-01-22"/>
          <time when="16:38:04"/>
        </correspAction>
        <correspContext corresp="i-MKNZSZMJp69v6EiUJtv8Vz">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-UNWNWUaPbrTXYkYm5nYSFu"/>
        <correspContext corresp="i-UNWNWUaPbrTXYkYm5nYSFu">
          <ref type="uppgift">2014/15:SoU10</ref>
          <ref type="ref_dok_id">H201SoU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU10</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:565 av Ola Johansson (C) Konsekvensbeskrivning vid uteslutning från substitutionsprogram</div>
      </div>
      <div type="motBody">
        <div type="motProposal" subtype="förslag">
          <head xml:id="i-PToZJyvKhuCycUiSb8u6JS">
            Förslag till riksdagsbeslut
          </head>
          <list style="ol">
            <item xml:id="i-JG9sLPsukPVCQU4y2rC7u7">
              Riksdagen tillkännager för regeringen som sin mening vad som
              anförs i motionen om att en konsekvensbedömning ska göras när
              patienten ofrivilligt utesluts från sitt substitutionsprogram,
              vid påtvingade sänkningar av dosen eller vid påtvingad tät besöksfrekvens
              på en narkomanvårdsmottagning som hindrar patienten från jobb
              eller studier.
            </item>
          </list>
        </div>
        <div type="motContent">
          <head type="h1" xml:id="i-CZYHEypPwgLmeanEEcTLaT">
            Motivering
          </head>
          <p xml:id="i-VcgpEnK6Uw8NqAQ4Ui64FV">
            Substitutionsbehandling, underhållsbehandling, läkemedelsassisterad
            behandling eller legalförskrivning innebär i praktiken att man
            ersätter narkotika med ett legalförskrivet narkotikaklassat läkemedel
            till människor med ett problematiskt bruk av illegala preparat
            i behandlingssyfte.
          </p>
          <p xml:id="i-EzF9EkwdRgNkzKuRpcW8Mm">
            Under 2012 redovisade Socialstyrelsen ett regeringsuppdrag, Kartläggning
            av läkemedelsassisterad behandling vid opiatberoende. Av kartläggningen
            framgår bl.a. att ca 70 av de 114 enheterna i landet under en
            tolvmånadersperiod har uteslutit patienter, totalt minst 350 stycken.
            Grunden för uteslutning handlar enligt tillfrågade verksamhetschefer
            nästan uteslutande om upprepade återfall i narkotikamissbruk.
            Av kartläggningen framgår emellertid inte detaljer om vilka rutiner
            för uteslutning som de enskilda enheterna använder. Då en person
            bedöms vara olämplig eller utesluts hänvisas denne i regel till
            annan vård som specialiserad beroendevård eller vård enligt socialtjänstlagen.
          </p>
          <p xml:id="i-Qaw1T15Ca5GgDoJzi3ifmq">
            Socialstyrelsen har i sin kartläggning också konstaterat att
            det närmare bör utredas vilka risker som är förenade med uteslutning
            från sådan behandling och att detta bör ske i samband med en översyn
            av regelverket. Socialstyrelsen har i uppdrag att öka kunskapen
            om förskrivning av läkemedel både inom och utanför programmen
            för behandling av opiatberoende, läckage och de dödsfall som bedöms
            vara relaterade till de aktuella läkemedlen. I uppdraget ingår
            även att utreda förutsättningarna för att genom data och register
            följa upp utfall och kvalitet av läkemedelsbaserad behandling
            på individnivå.
          </p>
          <p xml:id="i-W38D8p98NEUeU8zdqCFxG7">
            Patienter på läkemedelsassisterad behandling/substitutionsprogram
            skrivs ut mot sin vilja utan att någon konsekvensanalys gjorts
            om hur en utskrivning påverkar patientens liv. Det förefaller
            också saknas en samsyn mellan olika enheter om vilka rutiner som
            ska följas vid uteslutning. Ofrivillig uteslutning, om än på saklig
            grund, kan få svåra konsekvenser för den enskilde. Det kan exempelvis
            vara så att patientens boende och inkomst baseras på att han eller
            hon ingår i ett substitutionsprogram, att det finns en risk att
            återfalla i kriminalitet eller ett kraftigt återfall som kan leda
            till döden.
          </p>
          <p xml:id="i-QjFS4x2UoRLCXZsLGGD65n">
            I de fall beroendevården vidtar åtgärder i strid mot patientens
            vilja ska en konsekvensbedömning ovillkorligen göras. Konsekvensbedömningen
            ska göras innan patienten ofrivilligt utesluts från sin läkemedelsassisterade
            behandling, vid påtvingade sänkningar av dos eller påtvingad tät
            besöksfrekvens på narkomanvårdsmottagning som hindrar patienten
            från jobb eller studier.
          </p>
          <p xml:id="i-RtHasvBuuv3BK6zZFSyDXh">
            Konsekvensbedömningen ska finnas till för att garantera patientens
            säkerhet och för att utröna ifall åtgärden är baserad på vad som
            är bäst för patienten samt ligger i linje med hälso- och sjukvårdens
            uppdrag – rädda liv och hälsa. Därför är det viktigt att det i
            konsekvensbedömningen görs en noggrann analys över patientens
            sociala situation och vilka konsekvenser en eventuell utskrivning
            skulle medföra. Konsekvensbedömning ska också vara ett obligatoriskt
            journaldokument.
          </p>
          <p xml:id="i-4dcHWkHwtHkLdPQPdqzKQM">
            Ett förstärkt brukarinflytande, både över egna insatser och på
            verksamhetsnivå, är en viktig förutsättning för att uppnå en vård
            av god kvalitet. Det bidrar även till att människor med missbruksproblematik
            kan behålla ett arbete, fullfölja studier och leva ett aktivt
            hälsofrämjande liv med familj och vänner.
          </p>
        </div>
        <div type="motSignatures">
          <list>
            <item xml:id="i-HCAK8jgjiRRD42iZcfjHZR" who="i-RSqbTnBBX6dtdvF5RUM8Lr">
              Ola Johansson (C)
            </item>
          </list>
        </div>
      </div>
    </body>
  </text>
</TEI>
