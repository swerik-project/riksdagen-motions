<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00557">
  <teiHeader>
    <fileDesc>
      <titleStmt>
        <title>Personliga ombud</title>
        <author corresp="i-D7mgFwiCKxywz1E18YrEuZ">av Agneta Luttropp m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personliga ombud</title>
          <idno type="rdwebb">GY02So557</idno>
          <rs type="number">So557</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So557/text</ref>
          <ref type="dokument_url_html">http://data.riksdagen.se/dokument/GY02So557</ref>
          <ref type="dokumentstatus_url_xml">http://data.riksdagen.se/dokumentstatus/GY02So557</ref>
          <ref type="doc">http://data.riksdagen.se/fil/37ECA441-92D8-4777-8BB8-F489ACF92F45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SnRxiu8TrPoevHkPQZiowp" type="signed"/>
        <correspContext corresp="i-SnRxiu8TrPoevHkPQZiowp">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-4jW3sbK5qjMXXNziYVraS6" type="numbering">
          <date when="2010-10-29"/>
        </correspAction>
        <correspAction xml:id="i-MNryeMwjL8RCY2bPx9FP81" type="submission">
          <date when="2010-10-27"/>
        </correspAction>
        <correspAction xml:id="i-csUDRBuA6f6wAmauuqTZb" type="transfer">
          <date when="2010-10-26"/>
        </correspAction>
        <correspAction xml:id="i-fxG1eVZuL3pBDbHMbYCtV" type="assigned"/>
        <correspContext corresp="i-fxG1eVZuL3pBDbHMbYCtV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6CXYnD98zk9swdgm6yRXMx" type="motBody">
        <div xml:id="i-Se8pyBBSdqL4FreSmVKQM" type="motProposal" subtype="förslag">
          <head xml:id="i-W3Hk2FTodF6p5kDp9mtTNR">
            Förslag till riksdagsbeslut
          </head>
          <list xml:id="i-NuTdcouwyxy3ubKYtuaHoT" style="ol">
            <item xml:id="i-Len16F5kN5udAYrxfsNBp">
              Riksdagen tillkännager för regeringen som sin mening vad som
              anförs i motionen om vikten av personligt ombud för personer med
              psykisk funktionsnedsättning.
            </item>
            <item xml:id="i-2gQnqx1tY4ns1KQCvK8Gsg">
              Riksdagen begär att regeringen återkommer med förslag om en konstruktion
              för full statlig finansiering av insatsen personligt ombud.
            </item>
            <item xml:id="i-6yCWxjJDaRW1MUrNmH5SaL">
              Riksdagen tillkännager för regeringen som sin mening vad som
              anförs i motionen om att återkomma med förslag till en konstruktion
              för verksamheten med personliga ombud med en stärkt roll för brukarorganisationerna
              och koppling regionalt till länsstyrelserna.
            </item>
            <item xml:id="i-XpB5vZyftK4Xtr8cdjdsQc">
              Riksdagen tillkännager för regeringen som sin mening vad som
              anförs i motionen om samverkan mellan myndigheter och intresseorganisationer.
            </item>
          </list>
        </div>
        <div xml:id="i-NdW6PuxEHQ6HsPub5yAZEe" type="motContent">
          <head xml:id="i-UmNJVUF67PRXdmdC26dQu2" type="h1">
            Bakgrund
          </head>
          <p xml:id="i-Vq1kZCdEWxRarNkwX6Kfvw">
            Personliga ombud för personer med psykisk funktionsnedsättning
            är en funktion som funnits i ett antal år i Sverige. Tankarna
            fanns ursprungligen i den proposition som låg bakom den s.k. psykiatrireformen
            1995. Man ansåg att stödet till personer med psykiska funktionsnedsättningar
            skulle kunna förbättras genom personliga ombud, med ett klart
            definierat ansvar för att den enskildes behov uppmärksammas och
            att insatserna samordnas. Tio försöksverksamheter startade på
            olika platser i landet och följdes upp. Resultaten var påfallande
            goda. Därefter har medel avsatts för att utöka antalet ombud successivt.
            Statsbidrag utgår till kommuner som vill inrätta funktionen personliga
            ombud.
          </p>
          <p xml:id="i-4UKg6gH8av7A6PJnxjimKo">
            Ombuden hjälper människor att få tillgång till den hjälp de har
            rätt att få från kommunen, landstinget och olika stödenheter.
            De arbetar nära den de är ombud för och helt på dennes uppdrag.
            Den personliga kontakten och förståelsen för den psykiskt funktionshindrades
            situation och sätt att fungera är central. Det skapar en viktig
            grund för att ombuden på ett bra sätt ska kunna sträva efter att
            rätt riktade insatser ges till den enskilde.
          </p>
          <p xml:id="i-QbTGkfRBkJCfoj9mAxT84B">
            Den enskilde kan själv ta kontakt för att få ett personligt ombud.
            Det kan också vara anhöriga, närstående, brukarorganisationer
            eller myndighetspersoner som tipsar om behov. Viktigt är att de
            personliga ombuden har tillräckligt få kontakter för att ha gott
            om tid för dem som de har kontakt med. De behöver också hinna
            med uppsökande arbete bland dem som behöver men har svårt att
            söka sig till personliga ombud på egen hand.
          </p>
          <p xml:id="i-ES6jwUYuss69WxKB3jiLEr">
            Personliga ombud är en mycket välriktad och viktig reform som
            vi vill stärka och samtidigt se en delvis förändrad konstruktion
            av. Reformen är välriktad genom att den kommer människor med psykisk
            funktionsnedsättning direkt till del. Utvärderingar visar att
            bra resultat har uppnåtts genom minskat antal vårddagar, och de
            som får denna hjälp har upplevt det mycket konkret.
          </p>
          <head xml:id="i-RuwiN5nwUXCh1tRN3qFJRi" type="h1">
            Dagsläget
          </head>
          <p xml:id="i-WwctUAjXzyB4ugCB5XTyYp">
            I dagsläget finns drygt 100 verksamheter med personligt ombud.
            Verksamhet finns i omkring 85 procent av landets kommuner. Antalet
            tjänster är ca 325. Socialstyrelsen har i dagsläget tillsammans
            med landets länsstyrelser i uppdrag att följa och stödja dessa
            verksamheter. Det finns kommuner som hittills sagt nej till verksamhet
            med personliga ombud, men som nu har ändrat inställning. På fler
            håll har PO-verksamheten lagts ut på annan än kommunen, idéburna
            organisationer i huvudsak.
          </p>
          <p xml:id="i-LtHELCNVjVjAj7qb2AMbjw">
            Insatser har byggts ut successivt till allt fler kommuner under
            de senaste åren. Men det finns också kommuner som valt att dra
            ned på verksamheten och det finns kommuner som inte har några
            ombud alls.
          </p>
          <p xml:id="i-KWzpd524cm9Ex4ZVjkWesb">
            Som skäl för att inte starta eller utöka anförs ibland att kostnaderna
            för verksamheterna överstiger statsbidraget. I dagsläget utgår
            visserligen statsbidrag per heltidsanställt ombud som kommunerna
            ansöker om hos länsstyrelsen, men bidraget per anställd har varit
            statiskt i många år och räcker i dagsläget uppskattningsvis till
            endast 5060 procent av den faktiska kostnaden. På vissa håll i
            landet finns kö till verksamheterna. Det är troligt att omfattningen
            långt ifrån räcker för det verkliga behovet.
          </p>
          <head xml:id="i-ARr6ueURYL8zTrP73vjRFP" type="h1">
            Målet personligt ombud till dem som behöver
          </head>
          <p xml:id="i-6ZBarvsoekxdyVxsYbeNja">
            Vi anser att funktionen ombud behöver inrättas över hela landet.
            Målet måste vara att alla med psykisk funktionsnedsättning som
            har behov av personligt ombud också ska få ett. Det är också viktigt
            att de grupper som har det svårast inte blir bortprioriterade
            när trycket på ombuden blir för stort liksom att varje ombud inte
            har för många personer som han eller hon är ombud för. Det behövs
            betydligt fler ombud än vad som finns i dag, både på fler platser
            och till antalet.
          </p>
          <p xml:id="i-GyeV4aPtVjx8yzRiCNmbwy">
            Med tanke på de problem som finns med riktade satsningar på gruppen
            personer med psykisk funktionsnedsättning som verkligen kommer
            dem till del (se till t.ex. Riksrevisionens rapport Psykiatrin
            och effektiviteten i det statliga stödet) är det oerhört viktigt
            att stärka insatsen personligt ombud till dem som behöver. Det
            har ett tydligt brukarperspektiv i stället för professionsperspektiv.
            Vi vet av utvärderingar att de som får ett personligt ombud är
            positiva till insatsen och dessutom har färre vårddagar på sjukhus.
          </p>
          <p xml:id="i-TrfWrT9CYxZR4Cs6cFVx4S">
            Ombudens fristående och oberoende funktion behöver dock stärkas
            för att fungera så väl som möjligt. I detta syfte och i syfte
            att fler ombud ska inrättas vill vi göra följande två viktiga
            förändringar.
          </p>
          <head xml:id="i-7d3pBQDna7t5XQBLiHZ3yA" type="h1">
            Full statlig finansiering och koppling till brukarorganisationer
          </head>
          <p xml:id="i-B2vTrCdDdsBBKG7ZYga1Wv">
            Statsbidraget kan översiktligt sägas täcka endast 5060 procent
            av löne- och overheadkostnaderna. Vi menar att man bör ändra denna
            konstruktion för att i stället ge fullt statsbidrag till de personliga
            ombuden. Det skulle innebära en ekonomisk lättnad för kommunerna,
            både de som idag har verksamhet med personliga ombud och de som
            ännu inte har anställt sådana.
          </p>
          <p xml:id="i-R2JJ8QGfX5EEDPCPQtaH6v">
            Vi föreslår också att man förändrar konstruktionen på ett sådant
            sätt att de personliga ombuden kopplas till brukarorganisationerna
            och länsstyrelsen regionalt i stället för till kommunerna. Fördelarna
            med förändrat huvudmannaskap är att man bygger bort det indirekta
            beroendeförhållande som idag är inbyggt i konstruktionen. Det
            är svårt att stå fri i sin kritik gentemot sin egen arbetsgivare.
            Det är också ett sätt att ge de psykiskt funktionshindrade en
            verklig ombudsmannafunktion. Man kan se de personliga ombuden
            som en anpassad konstruktion av den samhälleliga ombudsmannafunktionen,
            som ju i alla andra sammanhang finansieras med statliga medel.
            Vi vill därför se över en konstruktion för ökat oberoende genom
            ändrat huvudmannaskap, stärkt roll för brukarorganisationerna
            och en koppling regionalt till länsstyrelserna. Detta utan att
            slå sönder väl fungerande verksamheter och avbryta viktiga mellanmänskliga
            kontakter för de som verksamheten är till för.
          </p>
          <p xml:id="i-8bhpFuEnhmFKeio3JB6nZX">
            Regeringen bör återkomma med förslag på hur denna konstruktion
            kan lösas på bästa sätt. Kommunerna har kvar ansvaret men med
            full statlig finansiering till dess att en ny organisationsform
            trätt i kraft.
          </p>
          <head xml:id="i-VP3u2VPnb4gaWxJazAxHyE" type="h1">
            Samverkan mellan myndigheter och intresseorganisationer
          </head>
          <p xml:id="i-L34Sgrgi3ZmtqgGxVnGCKe">
            Vi anser för övrigt också att man bör ställa krav på att Arbetsförmedlingen
            (AF) och Försäkringskassan (FK) centralt ska ingå i samarbetsforum
            för en uppföljning av reformen. Det bör ingå i deras respektive
            regleringsbrev. Det är meningen att AF, FK, intresseorganisationer,
            SKL (Sveriges Kommuner och Landsting) och Socialstyrelsen ska
            träffas regelbundet på central nivå för att lyfta fram strukturfrågor
            som verksamhetens personliga ombud har inringat. Ett stort problem
            är att AF uteblivit från dessa träffar. Tidigare gällde det även
            FK, men det finns i dagsläget ett upparbetat samarbete. Att de
            statliga myndigheterna finns representerade är centralt eftersom
            en oerhört viktig del av de personliga ombudens funktion är att
            lyfta fram strukturfrågor och det är avgörande att man hos berörd
            myndighet tar till sig problembilden och försöker göra något åt
            den, för att en förändring ska ske. I annat fall kommer nya individer
            att bli utsatta för samma brister i systemet gång på gång.
          </p>
        </div>
        <div xml:id="i-MEacjXBCoYm63wHbwU6G1v" type="signatureBlock">
          <list xml:id="i-H4sb5W9z15WKWMgnjMZq1o">
            <item xml:id="i-CbrfJxigkBosFJYVDAWfu8" who="i-D7mgFwiCKxywz1E18YrEuZ" type="signature">
              Agneta Luttropp (MP)
            </item>
            <item xml:id="i-9ocu9Lj5fTuWDEM3uqFejr" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-E9MixehffYJ2x3oEGb4uu" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
          </list>
        </div>
      </div>
    </body>
  </text>
</TEI>
