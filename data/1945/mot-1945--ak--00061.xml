<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--ak--00061">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__61/mot_1945__ak__61-001.pdf"/>
      <fw xml:id="i-PUkeFHNYKxU7nTvUBsworN">
        12 Motioner i Andra kammaren, nr 61.
      </fw>
      <div xml:id="i-5WMsbpQkJmxax445ki5xW9" type="motHeader">
        <div xml:id="i-wnt1Gk9HbKxizRBLfWkFR" type="motTitle"/>
        <div xml:id="i-6GappyHWB1kEa3rTCiSHRg" type="motSubmissionInfo"/>
      </div>
      <div xml:id="i-L1A5Z4hmsBFde3SxskeKH2" type="motBody">
        <div xml:id="i-FjXs2TT9yhEHDA6bhFLMD6">
          <p xml:id="i-5bP7wsZ55CGPKWo8o4WwEJ">
            Nr 61.
          </p>
          <p xml:id="i-WEq2KZHMgy2DvqsxWvAMNs">
            Av herr Sundström i Vikmanshyttan, om införande av en malmaccis
            eller annan särskild beskattning av gruvindustrien.
          </p>
          <p xml:id="i-5C7haE4sethNBudFiVBzES">
            En sak som länge intresserat de kommuner inom vårt land, som
            ha gruvindu- stri inom sitt område, är frågan om huruvida det
            inte vore berättigat med en extra skatt för denna industri. Förhållandet
            är ju det att där olika malmfyndigheter upptäckas och brytning
            sättes i gång följer också därmed i likhet med all annan industri,
            att olika behov inom kommunen stegras i mycket hög grad, detta
            i fråga om allmänna byggnader, skolor, ålderdomshem, pensionärshem
            m. m. Därav följa givetvis högre kommu- nala utgifter för kommunens
            innebyggare i form av ökat skattetryck. Klart är, att även skatteunderlaget
            ökar i någon mån men säkert inte i samma grad som utgifterna kräva.
            Denna industri är icke av samma bestående karaktär som annan verksamhet,
            malmen är ej naturtillgång som återväxer lika som t. ex. skogen,
            utan när malm- tillgången i gruvan tar slut eller minskar i den
            omfattning, att brytningen inte längre lönar sig, nedlägges driften
            och kommunen med dess fasta befolkning står där med sina ekonomiska
            problem för framtiden. Tanken har därför blivit väckt, huruvida
            man icke på detta område skulle kunna införa ett slags malmaccis
            för att därmed stärka och trygga dessa kommu- ners ekonomi och
            framtid. Efter vilka grunder och med huru stort belopp en dylik
            accis skulle utgå kan icke här angivas, icke heller huruvida det
            enbart skulle vara en kommunalskatt eller en kombinerad stats-
            och kommunalskatt. Detta spörsmål får den härmed avsedda utredningen
            klargöra. På här ifrågavarande område är det heller icke bara
            svenska kapitalintressen, som äro intresserade, utan även utländska
            i mycket stor utsträckning. Avkastningen av dessa våra naturtillgångar
            bör därför icke helt komma i gruvägarnas fickor, utan samhällena
            böra även härvidlag göras delaktiga i större utsträckning än hittills.
            Med anledning av vad här anförts hemställes,
          </p>
          <p xml:id="i-5erAHLPmnnkoJT6KbjRXHm">
            att riksdagen måtte besluta hemställa till Kungl. Maj:t att företaga
            en utredning av denna fråga och för riksdagen fram- lägga det
            förslag, vartill utredningen kan föranleda.
          </p>
          <p xml:id="i-6j1XPxPEBofDUmjbkuJyLN" type="date">
            Stockholm den 17 januari 1945.
          </p>
          <div type="signatureBlock" id="i-DCzFXjekFmq11zQyXxjbEK">
            <p who="i-B5Mnjpt8rqBfGh6JQ4dcyz" type="signature">
              Fredrik Sundström
            </p>
          </div>
        </div>
      </div>
    </body>
  </text>
</TEI>
