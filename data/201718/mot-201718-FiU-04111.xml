<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-04111">
  <teiHeader>
    <fileDesc>
      <titleStmt>
        <title>med anledning av prop. 2017/18:158 Ökade tillståndskrav och särskilda regler för upphandling inom välfärden</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4111 av Elisabeth Svantesson m.fl. (M, L, KD)</title>
          <idno type="rdwebb">H5024111</idno>
          <rs type="number">4111</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5024111/text</ref>
          <ref type="dokument_url_html">http://data.riksdagen.se/dokument/H5024111</ref>
          <ref type="dokumentstatus_url_xml">http://data.riksdagen.se/dokumentstatus/H5024111</ref>
          <ref type="docx">http://data.riksdagen.se/fil/0CCD19EC-F2B6-4CEE-BCFC-F7BB0D62BBA6</ref>
          <ref type="pdf">http://data.riksdagen.se/fil/FEDBA8D0-FB58-4218-B263-F010E0484563</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-L8cDnb156vv693MiQ8ZUki" type="basedOn"/>
        <correspContext corresp="i-L8cDnb156vv693MiQ8ZUki">
          <ref>Proposition 2017/18:158</ref>
        </correspContext>
        <correspAction xml:id="i-VB9Df9inQPcVVVcKWY3W8m" type="signed"/>
        <correspContext corresp="i-VB9Df9inQPcVVVcKWY3W8m">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-TodycJLEopZCV6uNkQANDV"/>
        </correspContext>
        <correspAction xml:id="i-C2NmCSJAGZobpFXKHWYaaM" type="submitted">
          <date when="2018-04-11"/>
          <time when="16:32:51"/>
        </correspAction>
        <correspAction xml:id="i-N3zATycxDTGFMg4PyyzfFp" type="dismissed">
          <date when="2018-04-12"/>
        </correspAction>
        <correspAction xml:id="i-BcRoHgqvLY7MmaCr1i9DD" type="reviewed">
          <date when="2018-04-12"/>
          <time when="16:51:36"/>
        </correspAction>
        <correspAction xml:id="i-SuFFjTC8DQEt2NcktV3a4r" type="referred">
          <date when="2018-04-13"/>
        </correspAction>
        <correspAction xml:id="i-GETtGvWyFYyG9YQNstfQ3M" type="assigned">
          <date when="2018-06-07"/>
          <time when="17:27:59"/>
        </correspAction>
        <correspContext corresp="i-GETtGvWyFYyG9YQNstfQ3M">
          <ref type="assignedTo">Finansutskottet</ref>
        </correspContext>
        <correspAction xml:id="i-BFvy1HMioqBs9MCMsXCCQq" type="behandlas_i"/>
        <correspContext corresp="i-BFvy1HMioqBs9MCMsXCCQq">
          <ref type="uppgift">2017/18:FiU43</ref>
          <ref type="ref_dok_id">H501FiU43</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU43</ref>
          <ref type="ref_dok_titel">Ökade tillståndskrav och särskilda regler för upphandling inom välfärden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4111 av Elisabeth Svantesson m.fl.
          (M, L, KD) med anledning av prop. 2017/18:158 Ökade tillståndskrav
          och särskilda regler för upphandling inom välfärden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VW67WkJ6LdQ6a8KKrpPczT">
            Förslag till riksdagsbeslut
          </head>
          <list style="ol">
            <item xml:id="i-Nhfw7xZwYAFuKdJXrjEZr3">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag som innebär
              att även offentligt drivna välfärdsverksamheter som bedrivs inom
              skollagen, LSS eller SoL ska vara föremål för likvärdiga tillståndskrav
              och en likvärdig ledningsprövning som den som föreslås i denna
              proposition och tillkännager detta för regeringen.
            </item>
            <item xml:id="i-C9DqUfFeXbUeNcfBMeyv2X">
              Riksdagen ställer sig bakom det som anförs i motionen om att
              regeringen ska säkerställa att kravet på ekonomiska förutsättningar
              inte medför otillbörliga hinder för små aktörer att etablera sig
              på välfärdsområdet och tillkännager detta för regeringen.
            </item>
            <item xml:id="i-Ln1hbtZMLckWxMLcr8nYgp">
              Riksdagen ställer sig bakom det som anförs i motionen om att
              flytta tillstånds- och tillsynsansvaret när det gäller fristående
              förskolor och fritidshem från kommunerna till Skolinspektionen
              och tillkännager detta för regeringen.
            </item>
            <item xml:id="i-WYpLc2bThUEvzt9swrna2G">
              Riksdagen ställer sig bakom det som anförs i motionen om att
              regeringen bör vidta åtgärder för att förkorta handläggningstiderna
              hos Inspektionen för vård och omsorg och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-9x1QnWSVrvWR9PoWDWqLwJ" type="h1">
            Inledande perspektiv
          </head>
          <p xml:id="i-RBC59M8cGokXFDeXmjbeN5">
            Valfrihet för brukare och mångfald av utförare inom välfärdssektorn
            är här för att stanna. Företag, organisationer, stiftelser och
            kooperativ hjälper varje dag miljontals svenskar i deras vardag
            genom att utföra offentligt finansierade välfärdstjänster. I dag
            går drygt 340 000 elever i fristående skolor, 60 procent av alla
            personliga assistenter har en annan arbetsgivare än kommunen och
            drygt 20 procent av alla som bor på äldreboende gör det i ett
            som inte drivs av kommunen.
          </p>
          <p xml:id="i-RQM5u3QLfVkmSj2zNoKktE">
            Möjligheterna till valfrihet inom ramen för den offentligt finansierade
            välfärden ger föräldrar och barn inflytande över vilken skola
            de ska gå i, och äldre får själva välja hemtjänstleverantör oavsett
            hur deras privatekonomi ser ut. I många andra länder finns det
            parallella system med privata alternativ som enbart vänder sig
            till de som har råd att betala höga avgifter – så har och ska
            vi inte ha det i Sverige. Vår välfärdsmodell innebär också att
            sjuksköterskan som har en idé om hur vårdcentralen skulle kunna
            fungera bättre har möjlighet att starta en egen verksamhet. Det
            är också möjligt för föräldrar som vill att barnen ska vara ute
            i naturen att starta en egen ”I ur och skur”-förskola. På så sätt
            får fler vara med och utveckla välfärden och bidra med idéer och
            perspektiv. Det har lett till att många entreprenörer med kreativa
            idéer medverkat till att både förbättra och effektivisera välfärden.
            Det har också varit ett sätt att få in fler idéburna organisationer
            som med sitt engagemang och sin värdegrund möter de personer som
            behöver samhällets stöd och hjälp.
          </p>
          <head xml:id="i-DAiregsuu7RbGwdNnyQbVv" type="h1">
            Ärendet och dess beredning
          </head>
          <p xml:id="i-LnHV1XpvD1PWbE3KfLmbUo">
            Redan sommaren 2015 riktade finansutskottet ett tillkännagivande
            mot regeringen (bet. 2014/15:FiU32) med den tydliga uppmaningen
            att ändra inriktningen på Välfärdsutredningen (SOU 2016:78) som
            nyligen hade tillsatts. Utredningen hade fel fokus och allianspartierna
            föreslog, och riksdagen ställde sig bakom, en annan inriktning.
            I stället för att fokusera på företagens vinster ville vi fortsätta
            arbetet med att stärka kvaliteten i välfärden. Vi pekade ut följande
            områden: tillståndsplikt med ägar- och ledningsprövning, kravställande
            och uppföljning av kvalitet samt skarpare sanktioner vid misskötsel.
            Vi menade att utgångspunkten för utredningen skulle vara att likvärdiga
            krav ställs på privata och offentliga aktörer.
          </p>
          <p xml:id="i-Wxi3uRnr8T4DDbKyhHebFy">
            Vi är därför positiva till att regeringen nu inkommit med ett
            förslag på en ägar- och ledningsprövning. Förslaget saknar dock
            vissa centrala delar som är viktiga för att det ska få den kvalitetseffekt
            som välfärden behöver – den främsta är att offentliga utförare
            undantagits från ledningsprövning. Det är problematiskt eftersom
            majoriteten av all välfärdsproduktion därmed inte berörs och att
            den lagstiftning som nu föreslås därmed inte kommer åt de missförhållanden
            som finns inom många kommunala välfärdsverksamheter. Dessutom
            kan de märkliga effekter vi redan ser av befintliga tillståndskrav
            – att exempelvis ett privatdrivet äldreboende som underkänts kan
            drivas i kommunal regi utan att någon annan förändring skett än
            vem som driver det – tillta i omfattning med nya krav enbart riktade
            mot privata utförare. Det är inte att ha brukarnas bästa för ögonen.
          </p>
          <p xml:id="i-3JttfGkYFxVNpmW4ALNQ1u">
            Det är också synnerligen anmärkningsvärt att regeringen går emot
            flera tillkännagivanden som riksdagen riktat till regeringen (bl.a.
            bet. 2015/16:FiU26 och bet. 2016/17:SoU11) där riksdagen tagit
            ställning för att en generell tillståndsplikt som ska gälla lika
            för privata och offentliga utförare bör införas.
          </p>
          <head xml:id="i-L3DHLS8sTpypZwvDy8j8ad" type="h1">
            Generell tillståndsplikt
          </head>
          <p xml:id="i-8TJTEkkGNExoUKrfSs8MpX">
            Att olämpliga företag och personer inte ska bedriva skattefinansierad
            skola, äldreomsorg eller hemtjänst är självklart. Tidigare har
            det saknats ett tillräckligt starkt statligt regelverk för att
            förhindra att olämpliga aktörer ger sig in på välfärdsområdet.
            När alliansregeringen tog över 2006 saknades i hög utsträckning
            statliga system för att följa upp och säkerställa god kvalitet
            i verksamheterna. Vi inrättade därför både Skolinspektionen och
            Inspektionen för vård och omsorg. Parallellt arbetade vi löpande
            med att stärka lagstiftningen på flera områden. Alliansen tillsatte
            en utredning om ägarprövning redan 2012 (dir. 2012:131). Det är
            därför beklagligt att regeringen väntat så länge med att lägga
            fram ett lagförslag till riksdagen när detta är en princip som
            det råder bred politisk enighet kring.
          </p>
          <p xml:id="i-WgXbd7jpaAV1KTiBGBZjqu">
            Vi anser alltså att den övergripande inriktningen på regeringens
            förslag är rätt, men problemet är att regeringen vill ställa olika
            krav på fristående och offentliga aktörer i välfärden. Det blir
            konsekvensen av lagstiftningen som nu föreslås. Vår politik utgår
            från att vi vill ställa höga krav på samtliga välfärdsaktörer
            för att säkra god kvalitet i välfärden oavsett om den enskilde
            väljer en offentlig, en privat eller en ideellt driven välfärdsaktör.
            Vi värnar också likabehandlingsprincipen.
          </p>
          <p xml:id="i-25fFFcjepCbq6GBc3kyK4s">
            I propositionen anger regeringen att det finns sådana principiella
            skillnader mellan kommunal och enskild verksamhet att det inte
            finns skäl att införa något som motsvarar en ägar- och ledningsprövning
            för kommunal verksamhet. Regeringen hänvisar också till att medborgarna
            har möjlighet att i allmänna val vart fjärde år utkräva ansvar
            från de förtroendevalda i kommunen som ansvarar för verksamheterna.
            Det är dock en klen tröst för de elever och äldre som utsätts
            för olämpliga ledningar här och nu.
          </p>
          <p xml:id="i-WD9DGanE5wnspCaWciAmmp">
            Vi anser att regeringens skäl för att undanta kommunal verksamhet
            från ledningsprövning inte håller. En kompletterande lagstiftning
            som inrättar en sådan prövning måste komma på plats snarast för
            att säkerställa att alla medborgare tillförsäkras välfärd av högsta
            kvalitet.
          </p>
          <p xml:id="i-7nLydMJ9uQU2auDBK7S4se">
            Regeringen behöver skyndsamt åtgärda detta och återkomma med
            ytterligare förslag på lagstiftning.
          </p>
          <head xml:id="i-2JBTMhFPy2KRfUQRPJaFK6" type="h1">
            Krav på ekonomiska förutsättningar
          </head>
          <p xml:id="i-LJGepHsEUU6bfMVUgrCZc5">
            De kriterier för ägar- och ledningsprövningen som regeringen
            föreslår är i stort väl avvägda. Många remissinstanser, inklusive
            Lagrådet, kritiserar dock att det inte är tillräckligt väl specificerat
            vad det i praktiken innebär att tillståndsinnehavaren ska ha ekonomiska
            förutsättningar att följa de föreskrifter som gäller för verksamheten.
            Vi delar denna kritik. Utan närmare reglering finns en risk för
            en hög grad av godtycke i tillämpningen av regeln. Det är också
            paradoxalt att vi behandlar förslaget samtidigt som vi ska ta
            ställning till regeringens proposition 2017/18:159, som i praktiken
            skulle innebära ett vinstförbud för de verksamheter som förslaget
            berör. Liksom alla seriösa bedömare anser även vi att en viss
            rörelsemarginal är en ekonomisk förutsättning för att kunna bedriva
            en god verksamhet med hög kvalitet. Det är därför, enligt vår
            mening, omöjligt att kombinera den vinstbegränsningsmodell som
            regeringen föreslår i proposition 2017/18:159 och samtidigt vara
            för kravet på ekonomiska förutsättningar som ställs upp i denna
            proposition.
          </p>
          <p xml:id="i-UmCRQTsvBByk98KYZYPYvo">
            Regeringen tar också upp behovet av föreskrifter för att närmare
            precisera hur prövningen ska gå till, vilket är bra. I arbetet
            med att ta fram sådana föreskrifter anser vi att regeringen ska
            ta särskild hänsyn till fortsatt mångfald av aktörer, stora som
            små, i välfärden. Det gäller i synnerhet aktörer som föräldrakooperativ
            och idéburna verksamheter som bidrar med ett mervärde genom sitt
            ideella engagemang, men också små nystartade företag. Risken att
            långtgående krav på ekonomiska förutsättningar i praktiken innebär
            hinder för sådana aktörer att ge sig in på välfärdsområdet är
            stor, och regeringen måste säkerställa att kraven ställs upp på
            ett sådant sätt att mindre aktörer inte stängs ute.
          </p>
          <head xml:id="i-9FuSM1ejL9DtthnQppaJCH" type="h1">
            Gällande förskolor och fritidshem
          </head>
          <p xml:id="i-NAfac9ApXG7XSyHYFBEkQ1">
            Vi anser vidare att både tillstånds- och tillsynsansvaret för
            fristående förskolor och fritidshem bör ligga på Skolinspektionen
            i stället för hos kommunerna. När ytterligare regelverk skapas
            ökar den kommunala arbetsbördan. Det decentraliserade ansvaret
            riskerar samtidigt att leda till en låg effektivitet då antalet
            prövningar i många kommuner sannolikt inte blir särskilt omfattande.
            Det är då svårt att skapa den specialistkompetens som krävs för
            att åstadkomma en effektiv och rättssäker bedömning, vilket i
            sin tur innebär att tolkningen och tillämpningen av det nya regelverket
            riskerar att skilja sig åt mellan kommuner.
          </p>
          <p xml:id="i-5WmVrrrcintpULUXogR5YZ">
            Regeringen bör därför återkomma med förslag om att flytta tillstånds-
            och tillsynsansvaret för fristående förskolor och fritidshem från
            kommunerna till Skolinspektionen.
          </p>
          <head xml:id="i-HZ16o9WEbHupan3yai3LXa" type="h1">
            Handläggningstider
          </head>
          <p xml:id="i-SZrUeH3PGouHE9Bk26JHtG">
            Under den senaste tiden har Inspektionen för vård och omsorg
            haft väldigt långa handläggningstider. I januari 2018 var den
            genomsnittliga handläggningstiden sex månader för att få tillstånd
            att starta en verksamhet enligt SoL och LSS. Då föreliggande förslag
            leder till att tillståndsprövningarna blir mer komplexa samt att
            ansökningsbördan sannolikt kommer att öka anser vi att regeringens
            konsekvensanalys här är bristfällig. Åtgärder behöver vidtas för
            att korta handläggningstiderna och säkerställa att de nya reglerna
            inte leder till ytterligare förseningar av tillståndsärenden.
          </p>
        </div>
        <div type="motSignatures">
          <list>
            <item xml:id="i-UuERasKqtXguwWeVVGu9Ys">
              Elisabeth Svantesson (M)
            </item>
            <item xml:id="i-3dkcbTSbWx82wToRUPzFXw">
              Mats Persson (L)
            </item>
            <item xml:id="i-QEA9Ja7vwtV68DdvNFkVwU">
              Jakob Forssmed (KD)
            </item>
          </list>
        </div>
      </div>
    </body>
  </text>
</TEI>
