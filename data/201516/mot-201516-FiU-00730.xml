<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FiU-00730">
  <teiHeader>
    <fileDesc>
      <titleStmt>
        <title>De fristående skolornas momskompensation</title>
        <author corresp="i-M1BGVoUpAkXK7M1XiJWRAe">av Niclas Malmberg (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:730 av Niclas Malmberg (MP)</title>
          <idno type="rdwebb">H302730</idno>
          <rs type="number">730</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H302730/text</ref>
          <ref type="dokument_url_html">http://data.riksdagen.se/dokument/H302730</ref>
          <ref type="dokumentstatus_url_xml">http://data.riksdagen.se/dokumentstatus/H302730</ref>
          <ref type="docx">http://data.riksdagen.se/fil/1EC4BBCC-1BCB-4429-97BA-B9DD812BFED0</ref>
          <ref type="pdf">http://data.riksdagen.se/fil/4EBBAAB3-F34B-40C2-B411-8B3E38ADF24F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QmqVEVyyiTnGpx8UGVyPwt" type="signed"/>
        <correspContext corresp="i-QmqVEVyyiTnGpx8UGVyPwt">
          <note type="signatory" corresp="i-M1BGVoUpAkXK7M1XiJWRAe"/>
        </correspContext>
        <correspAction xml:id="i-JRWVKGPxiDN6hpBBB5xdEo" type="submitted">
          <date when="2015-10-02"/>
          <time when="12:37:26"/>
        </correspAction>
        <correspAction xml:id="i-B9e4FcCGkHa2R42msYd1i5" type="reviewed">
          <date when="2015-10-02"/>
          <time when="16:39:44"/>
        </correspAction>
        <correspAction xml:id="i-WRd9hxRTNSQCGzpB9J6VpF" type="referred">
          <date when="2015-10-13"/>
        </correspAction>
        <correspAction xml:id="i-V5s3mmdLNydixG3Zfxg1Mw" type="assigned">
          <date when="2018-12-14"/>
          <time when="15:32:54"/>
        </correspAction>
        <correspContext corresp="i-V5s3mmdLNydixG3Zfxg1Mw">
          <ref type="assignedTo">Finansutskottet</ref>
        </correspContext>
        <correspAction xml:id="i-G5W4tPZPB59QZM2DmazKrR" type="behandlas_i"/>
        <correspContext corresp="i-G5W4tPZPB59QZM2DmazKrR">
          <ref type="uppgift">2015/16:FiU26</ref>
          <ref type="ref_dok_id">H301FiU26</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JtqJ2ujyfyN6qyax25BSGu" type="motHeader">
        <div xml:id="i-FtL79hN9np566yqLba3DJk" type="motTitle">
          Motion till riksdagen 2015/16:730 av Niclas Malmberg (MP) De
          fristående skolornas momskompensation
        </div>
      </div>
      <div xml:id="i-BUGonLYw2L9925EVScd6xu" type="motBody">
        <div xml:id="i-Eeb35BDCzL4dZLyMWnPyx2" type="motProposal" subtype="förslag">
          <head xml:id="i-FVqXqR85idBMd47X838mFk">
            Förslag till riksdagsbeslut
          </head>
          <list xml:id="i-TC1Pd76RHAY8GMkHn9AZMS" style="ol">
            <item xml:id="i-PCgXztqBUkHyGWggFGsXEb">
              Riksdagen ställer sig bakom det som anförs i motionen om att
              utreda de fristående skolornas momskompensation och tillkännager
              detta för regeringen.
            </item>
          </list>
        </div>
        <div xml:id="i-UJEWFRDd3oBpdTqhJyvroS" type="motContent">
          <head xml:id="i-NcvrPpB5aFJfByKivVkmN1" type="h3">
            Skolornas momshantering idag
          </head>
          <p xml:id="i-JVfwknbJDeJ6oxFF8Hfc2t">
            Omsättning av tjänster som utgör grund-, gymnasie- eller högskoleutbildning
            är enligt 8 § mervärdesskattelagen (1994:200) undantagna från
            skatteplikt, förutsatt att utbildningen anordnas av det allmänna
            eller en av det allmänna för utbildningen erkänd utbildningsanordnare.
            Det leder för utbildningsanordnarnas del till att de betalar moms
            på inköp till verksamheten men saknar rätt att göra avdrag för
            denna moms, eftersom de inte omsätter skattepliktiga tjänster.
            All moms blir därför en kostnad i dessa verksamheter. Huvudmännen
            för utbildning ersätts för detta genom momskompensation.
          </p>
          <p xml:id="i-6buQdCRXuwfRFzENoFeSPn">
            Kommuner har enligt bestämmelserna om det s.k. kommunkontosystemet
            rätt till ersättning för ingående skatt som inte får dras av enligt
            mervärdesskattelagen (1994:200), eller för vilken de inte har
            rätt till återbetalning enligt mervärdesskattelagen. Kompensationens
            storlek bestäms, enligt särskilt bemyndigande, av regeringen.
            Det har skett i en särskild förordning, ersättningsförordningen,
            där det anges ett särskilt schablonavdrag som är antingen 6 procent
            av den kostnad som ger rätt till kompensation eller 18 procent
            av lokalkostnaderna och 5 procent av övriga kostnader. Kompensation
            betalas efter redovisning av kostnader som innefattar utlägg för
            mervärdesskatt men som inte är avdragsgilla i den aktuella verksamheten,
            t.ex. inköp av läromedel för utbildningsverksamhet.
          </p>
          <p xml:id="i-FGddEq4KrC9oQsc2KKDMxY">
            Vid införande av de nu gällande reglerna anfördes bl.a. att utgångspunkten
            i systemet är att kommuner och landsting ska bära kostnaden för
            mervärdesskatt i icke skattepliktig verksamhet. Deras situation
            kan därmed anses jämförbar med situationen för privata aktörer
            som bedriver icke skattepliktig verksamhet. För att denna princip
            inte skall urholkas i takt med att kostnaderna ökar, måste utvecklingen
            av ersättningarna vägas in som en faktor i samband med den årliga
            bedömningen av nivån på statsbidragen till kommuner och landsting.
          </p>
          <p xml:id="i-Fo3Yf2GoR9oLxfDQjemUud">
            I skollagen (2010:800) anges att hemkommunen ska lämna bidrag
            till huvudmannen för varje elev vid skolenheten. Bidraget ska
            bl.a. avse ersättning för moms. I enlighet med detta ska kommunerna
            enligt skolförordningen (2011:185) respektive gymnasieförordningen
            (2010:2039) fastställa ett bidrag per kalenderår till enskilda
            huvudmän. Bidraget innehåller grundbelopp och tilläggsbelopp.
            Vid tillämpning av reglerna om grundbelopp till fristående skolor
            och till utbildning i förskoleklasser som inte bedrivs av en godkänd
            fristående skola ska ersättning för mervärdesskatt avse ett schablonbelopp
            som uppgår till 6 procent av det totala bidragsbeloppet (grundbelopp
            och i förekommande fall tilläggsbelopp), dvs. samma procentsats
            som enligt huvudregeln i ersättningsförordningen.
          </p>
          <head xml:id="i-FVhMPjMU4jooKZuu7QXuHp" type="h3">
            Argumenten för schablonersättning
          </head>
          <p xml:id="i-HCrBdgnQhTEP4dMTvJ6vM2">
            Utredningen om villkoren för fristående skolor hade i uppgift
            att se över hur lagstiftningen kunde ändras så att offentliga
            och fristående skolor skulle kunna bedriva verksamhet på lika
            villkor. I ett delbetänkande konstaterade utredningen att ett
            förslag från Skolverket och remissvaren på det samt rättspraxis
            och den kartläggning som utredningen hade genomfört alla visade
            att ersättningen för moms hade gett upphov till diskussion och
            tvist i många fall. Det var enligt utredningen angeläget att skapa
            tydliga regler som är förutsägbara och lätta att tillämpa. En
            ordning där den fristående skolans faktiska utlägg för moms kompenseras
            skulle enligt utredningens mening ha den fördelen att den varken
            leder till över- eller underkompensation. Å andra sidan skulle
            den innebära ett betydande administrativt merarbete både för den
            fristående skolan och kommunen eftersom det skulle kräva en särskild
            redovisning av momsen.
          </p>
          <p xml:id="i-HeWaooorprgm8gHvbv5NYh">
            Utredningens förslag ledde till att nya villkor för momskompensation
            till fristående skolor trädde i kraft den 1 januari 2010. Regeringen
            anförde i propositionen att när det gäller principerna för ersättning
            för moms måste en avvägning göras mellan behovet av ett helt rättvisande
            system och fördelarna med administrativ enkelhet. Den mest rättvisande
            modellen torde visserligen vara att fristående skolor och enskilda
            verksamheter kompenseras för sina faktiska momskostnader, men
            en sådan ordning skulle bli mycket krävande administrativt, eftersom
            det skulle kräva en särskild redovisning av momsen. En schablonersättning
            ansågs betydligt enklare att administrera för alla parter. Regeringen
            ansåg att en lämplig nivå på kompensationen för moms inom ramen
            för det aktuella bidragssystemet skulle vara 6 %.
          </p>
          <head xml:id="i-LxWP13LEJYfADRUFSagMC4" type="h3">
            Argumenten mot schablonersättning
          </head>
          <p xml:id="i-crQChbriDKVtSdgcs2JHf">
            Dåvarande regering gav i oktober 2010 Statskontoret i uppdrag
            att se över de procentsatser som anges i ersättningsförordningen.
            Inom förskola, grundskola och gymnasieskola varierade andelen
            mellan 3,9 och 5,3 procent i de undersökta kommunerna. Statskontorets
            rapport indikerar att den nuvarande schablonersättningen om 6
            procent är högre än den faktiska andelen momskostnader i de kommunala
            verksamheterna. Oavsett om schablonersättningen är för hög eller
            för låg är en faktisk momsredovisning att föredra då den ger ett
            helt rättvist system. Mot bakgrund av detta bör regeringen utreda
            möjligheten att reglera de fristående skolornas momskostnader
            efter faktiska förhållanden istället för genom schabloner.
          </p>
        </div>
        <div xml:id="i-Vt4VB8a4DCMvjFL9BBYizA" type="signatureBlock">
          <list xml:id="i-GNuy7wsezo7eBGKWBC4Ffv">
            <item xml:id="i-Fm92BmnkY3fDj9jZDVJLBX" who="i-M1BGVoUpAkXK7M1XiJWRAe" type="signature">
              Niclas Malmberg (MP)
            </item>
          </list>
        </div>
      </div>
    </body>
  </text>
</TEI>
