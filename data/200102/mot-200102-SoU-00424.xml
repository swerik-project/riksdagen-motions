<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SoU-00424">
  <teiHeader>
    <fileDesc>
      <titleStmt>
        <title>Socialtjänsten</title>
        <author corresp="i-VGuxFg9SBivesgRyVWVWkd">av Kerstin-Maria Stalin m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Socialtjänsten</title>
          <idno type="rdwebb">GP02So424</idno>
          <rs type="number">So424</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GP02So424/text</ref>
          <ref type="dokument_url_html">http://data.riksdagen.se/dokument/GP02So424</ref>
          <ref type="dokumentstatus_url_xml">http://data.riksdagen.se/dokumentstatus/GP02So424</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VGuxFg9SBivesgRyVWVWkd</idno>
            <name>Kerstin-Maria Stalin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-5XfRsyaqsbNGGG3spKFVTH</idno>
            <name>Gunnar Goude</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-NAZHDwfGffE63ZZmJW4qqn</idno>
            <name>Marianne Samuelsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6iXQiTbybH4oBqrumnmTQ2" type="signed"/>
        <correspContext corresp="i-6iXQiTbybH4oBqrumnmTQ2">
          <note type="signatory" corresp="i-VGuxFg9SBivesgRyVWVWkd"/>
          <note type="signatory" corresp="i-5XfRsyaqsbNGGG3spKFVTH"/>
          <note type="signatory" corresp="i-2xzcr3nLPgka3s5j7pZ98N"/>
          <note type="signatory" corresp="i-NAZHDwfGffE63ZZmJW4qqn"/>
        </correspContext>
        <correspAction xml:id="i-W4V92kgshhSjuKUyLuRWk7" type="referral">
          <date when="2001-10-11"/>
        </correspAction>
        <correspAction xml:id="i-Kq9YVPfxEMxAfTYu4DdN24" type="dismissal">
          <date when="2001-10-11"/>
        </correspAction>
        <correspAction xml:id="i-Sw9A2hWpQ3df4WTzK244ut" type="termination">
          <date when="2001-10-05"/>
        </correspAction>
        <correspAction xml:id="i-Q99PxUG5o8MfE3zifnVYVL" type="submission">
          <date when="2001-10-05"/>
        </correspAction>
        <correspAction xml:id="i-6fyhsLAydxyLC2BcXJqEcC" type="numbering">
          <date when="2001-10-05"/>
        </correspAction>
        <correspAction xml:id="i-TfeZjSWQatvmv1ZGnCLcsc" type="proposed_referral">
          <date when="2001-10-05"/>
        </correspAction>
        <correspAction xml:id="i-Nd2eBUrg6M964pMWNfVY4N" type="committee_proposal">
          <date when="2001-10-05"/>
        </correspAction>
        <correspAction xml:id="i-PdzT2NjPhffQ9BDbFwVCPP" type="reviewing">
          <date when="2001-10-05"/>
        </correspAction>
        <correspAction xml:id="i-HVsU3myHCS3iX4N1Pwr448" type="registration">
          <date when="2001-10-05"/>
        </correspAction>
        <correspAction xml:id="i-2CtoivJztbTqn2bUjknxcF" type="assigned"/>
        <correspContext corresp="i-2CtoivJztbTqn2bUjknxcF">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_So_0424/mot_200102_So_0424-0001.pdf"/>
      <div xml:id="i-MGQYjX2sgbpTQCqVuJ3HyH" type="motHeader">
        <div xml:id="i-WMZm93JtGD72SMJty8sN12" type="motTitle"/>
        <div xml:id="i-X2efzUxSbPQLAACyi9aHtp" type="motSubmissionInfo"/>
      </div>
      <div xml:id="i-MdrmKrWwwYRw749imCG1Cj" type="motBody">
        <div xml:id="i-UwjJnJUUbKBuh6zzkcNcdt">
          <p xml:id="i-5RESftGybjHFRPqrcd3dZw">
            2001/02 mnr: S0424 pnr: mp823
          </p>
          <p xml:id="i-3wemuaTBN5nyuEvnQN2fZX">
            Motion till riksdagen 2001/02:S0424
          </p>
          <p xml:id="i-GnHcSA3cdZMhmF3XHNqKBC">
            av Kerstin-Maria Stalin m.fl. (mp)
          </p>
          <p xml:id="i-VQYjfhYmFyGPxkGsXBhAuu">
            Socialtjänsten
          </p>
          <p xml:id="i-95uM72YzAYfC2WJ7qgLcyv">
            Förslag till riksdagsbeslut
          </p>
          <p xml:id="i-6LRgwM36HZUC7rVHYPe4Yc">
            1. Riksdagen tillkännager för regeringen som sin mening vad i
            motionen anförs om en tydlig lagstiftning som reglerar utredningsförfarandet
            i socialtjänsten. 2. Riksdagen tillkännager för regeringen som
            sin mening vad i motionen anförs om legitimering av socionomer.
            3. Riksdagen tillkännager för regeringen som sin mening vad i
            motionen anförs om rätt till medborgarvittne eller stödperson
            vid kontakt med socialtjänsten samt vid rättsliga förhandlingar.
            4. Riksdagen tillkännager för regeringen som sin mening vad i
            motionen anförs om att inrätta sociala förtroendenämnder. 5. Riksdagen
            tillkännager för regeringen som sin mening vad i motionen anförs
            om att inrätta en social ansvarsnämnd. 6. Riksdagen tillkännager
            för regeringen som sin mening vad i motionen anförs om att tillsätta
            en kommitté för att utveckla socialtjänsten.
          </p>
          <p xml:id="i-5sREnKPxLLWiLca39TQce6">
            7. Riksdagen tillkännager för regeringen som sin mening vad i
            motionen anförs om rätten att byta socialsekreterare.
          </p>
          <p xml:id="i-8bM5BfLh6vgRb3oQYVZHow">
            Inledning
          </p>
          <p xml:id="i-pg5ggGXyW7HwiEUdJ7dh2">
            I DN debatt den 26 januari 1999 under rubriken ”Personalen skyddas
            — inte klienterna” slog Socialstyrelsens generaldirektör Kerstin
            Wigzell larm om att vården för de svagaste inom socialtjänsten
            är inte säker. Det är ett tänkvärt debattinlägg som Wigzell gör
            och som alla politiker med ansvar för sociala frågor borde ha
            liggande på sina skrivbord som en påminnelse om svagheterna och
            bristen på säkerhet i socialtjänsten. Wigzell gör jämförelser
            mellan hälso- och sjukvården och socialtjänsten och konstaterar
            bland annat att det finns ett stort intresse för sjukvårdsfrågor,
            medan det är en stor frånvaro av både politiskt engagemang och
            professionalitet inom socialtjänsten.
          </p>
          <p xml:id="i-BDRJX648FBzb9shsLpwavt">
            [PA Lä
          </p>
          <p xml:id="i-QLyCtm9MysMdCCDUdRmU61">
            MOT. 2001/02
          </p>
          <pb facs="riksdagen-motions-pdf/data/200102/mot_200102_So_0424/mot_200102_So_0424-0002.pdf"/>
          <p xml:id="i-M5ZD51ycZrVnobC9WawXUH">
            2001/02:S0424
          </p>
          <p xml:id="i-HgqdtWc7LXKc5iGVHPMuWj">
            Enligt Wigzell behövs det många förändringar innan vi får en
            socialtjänst värd klienternas förtroende och respekt. Fortfarande
            efter snart 3 år är situationen i stort oförändrad.
          </p>
          <p xml:id="i-58BqW35KacEdz3pGcQooiv">
            Ökat inflytande
          </p>
          <p xml:id="i-Wy9uz1tMEnSoamKgrTajWo">
            Under de senaste årtiondena har utvecklingen inom hälso- och
            sjukvården medfört stora positiva förändringar för patienterna.
            Deras ställning har stärkts. De har fått ökat inflytande över
            sin egen behandling, rätt till information och möjlighet till
            en förnyad medicinsk bedömning när det är frågan om särskilt allvarliga
            sjukdomar. Patienten kan utan större svårighet få ut de handlingar
            som berör honom eller henne. Om patienten är missnöjd med behandlingen
            eller informationen har hon eller han rätt att klaga och kan då
            vända sig till landstingets patientnämnd. Patientnämndens uppgift
            är att försöka reda ut orsaken till missnöjet och se om det går
            att rätta till på något sätt. Patienten kan också vända sig till
            Hälso- och sjukvårdens ansvarsnämnd om han eller hon anser att
            någon som tillhör hälso- och sjukvårdspersonalen har gjort sig
            skyldig till fel eller försummelse i sin yrkesutövning och vill
            att den personen skall tilldelas disciplinär påföljd. För många
            arbetsuppgifter inom vården krävs dock legitimation, och rättssäkerheten
            inom vårdsektorn är hög. Socialtjänstens arbetsuppgifter är att
            ge hjälp och stöd till människor som av olika orsaker hamnat i
            en svår situation. Det kan vara ekonomiska problem, missbruk eller
            barn och ungdomar som utsätts för våld eller sexuella övergrepp.
            Det kan också vara sjukdom som orsakar behov av sociala samhällsinsatser.
            Socialtjänstens ingripande och insatser eller uteblivna sådana
            påverkar många människors hela liv. Socialtjänsten har en makt
            i sitt yrkesutövande som går utöver allt annat. Deras agerande
            och beslut kan hjälpa eller totalt ödelägga en människas liv.
            Under en lång tid har det funnits en återkommande kritik mot socialtjänsten.
            Kritik som kommit från klienter, Socialstyrelsen, länsstyrelser,
            enskilda socialsekreterare, lärare på Socialhögskolan, barn som
            varit omhändertagna och anhöriga. Det har genom åren funnits så
            mycket kritik att förtroendet för socialtjänsten allvarligt skadats.
            Det har handlat om dåliga utredningar, bristande eller utebliven
            information, att människor upplevt total maktlöshet inför socialtjänsten,
            rädsla för att söka hjälp eftersom man inte vet om man kommer
            att bli hjälpt eller stjälpt. Skrämmande är att det hos många
            människor växt fram ett hat mot den instans som skall stå för
            stöd och hjälp till människor i en svår situation. Kritiken har
            olyckligt nog också skadat alla de duktiga socialsekreterare och
            chefer som på ett seriöst sätt arbetar med sina klienter. Dessutom
            påverkar detta på ett negativt sätt dem som arbetar för en förändring
            inom socialtjänsten för att ge klienten och anhöriga inflytande
            och möjlighet att påverka beslut och behandlingar.
          </p>
          <pb facs="riksdagen-motions-pdf/data/200102/mot_200102_So_0424/mot_200102_So_0424-0003.pdf"/>
          <p xml:id="i-VG23e6pPJNo5QWPG8PWqKj">
            Rättssäkerhet
          </p>
          <p xml:id="i-Ab6gAF1ec7CXSR5M9FjQDr">
            När till exempel barn far illa i hemmet är det samhällets skyldighet
            att ingripa. Givetvis måste ett sådant ingripande ske med stor
            försiktighet och på ett rättssäkert sätt. Ett felaktigt ingripande
            kan få livslånga konsekvenser och misstro gentemot socialtjänsten.
            Barnets, familjens och de anhörigas och omgivningens tro på rättssamhället
            kan för alltid gå förlorad. Som vi ser det får ett tvångsomhändertagande
            och placering i jourhem endast ske när annan hjälp och stödåtgärder
            inte räcker till. Vi har fått många signaler om socialtjänstutredningar
            som görs på ett oacceptabelt sätt, där utredaren tar upp det som
            talar mot klienten och utelämnar det som talar till klientens
            fördel. Socialtjänsten har en makt som i många fall överstiger
            polisens maktbefogenheter. Det är därför viktigt att socialtjänsten
            på samma sätt som polisen har en lagstiftning som reglerar hur
            en utredning skall gå till och vad den skall innehålla. Det måste
            vara mycket hög kvalitet på de utredningar som så drastiskt kan
            förändra människors hela liv. Vi är övertygade om att det har
            blivit en förbättring på det här området. Allt fler kommuner har
            givit de berörda ett inflytande genom att de infört familjerådslag
            som arbetsmetod och genom att det är många inom socialtjänsten
            som påbörjat ett förändringsarbete genom att ta tillvara de resurser
            som finns hos familj och släkt i stället för att bara fokusera
            på bristerna. Men det räcker inte, ingen skall behöva drabbas
            av en dålig utredning, vi fortsätter att kräva en lagstiftning
            som reglerar utredningsförfarandet inom socialtjänsten.
          </p>
          <p xml:id="i-7o3wgt8KCxGwYWXMjwWaWb">
            Legitimering av socionomer
          </p>
          <p xml:id="i-VuRGZ3u2P8nWCSZJ6CkCkJ">
            Socionomer utför ett viktigt och ansvarsfullt arbete och handhar
            många gånger ärenden som kräver specialkompetens. Det behövs en
            legitimation som visar att de är kompetenta för det arbetet. Socionomutbildningen
            är 3,5 år lång med både teoriavsnitt samt praktik med varierande
            längd beroende på utbildningsort. Efter utbildningen kan hon eller
            han få utföra vilket socialt arbete som helst som anställningen
            gäller. Som det är idag arbetar många nyutexaminerade socionomer
            i unga år med svåra och uppslitande familjedraman som vardag.
            I en del kommuner arbetar de även utan handledning. Vi menar inte
            att det alltid är svårt att vara en ung socialsekreterare, men
            vi vill framhålla tyngden i dessa ärenden och deras handläggning.
            Ett sätt att komma tillrätta med svårigheterna, höja kvaliteten
            och skapa ett större förtroende för socialsekreterarna är att
            införa en socionomlegitimation. Det säkerställer att den som arbetar
            med mycket svåra ärenden har en grundläggande utbildning och erfarenhet
            av socialt arbete. Det är av yttersta vikt både för klientens
            tillit och rättssäkerhet i sin kontakt med socialtjänsten,
          </p>
          <p xml:id="i-GcWBdLpjHL4P6hwk2sqEYN">
            2001/02:S0424
          </p>
          <pb facs="riksdagen-motions-pdf/data/200102/mot_200102_So_0424/mot_200102_So_0424-0004.pdf"/>
          <p xml:id="i-U5DYEmw7eNkFDCXMjFvvAF">
            2001/02:S0424
          </p>
          <p xml:id="i-Qs6RmayKsELjug7PM4RqGc">
            men också för den enskilde handläggaren att uppleva säkerhet
            i sin yrkesutövning. Då de handhar en myndighetsutövning är också
            en legitimation ett kvalitetsinstitut för de ansvariga politikerna.
            Akademikerförbundet SSR har inrättat ett system för auktorisation,
            öppet för samtliga socionomer oberoende av facklig tillhörighet
            att söka. Det bygger på tanken om behov av någon form av garanti
            för att socionomer ska ha formell eller teoretisk kompetens, praktisk
            erfarenhet och lämplighet för arbetet i direkt patient- eller
            klientarbete. Detta är däremot inte tillräckligt enligt Miljöpartiets
            mening utan det behövs en statlig legitimering. Det är inte Miljöpartiets
            uppgift att utforma kraven för en sådan legitimation, men partiet
            vill att regeringen återkommer med förslag angående detta.
          </p>
          <p xml:id="i-MLceMLyUbM7eX4UZoPGh3g">
            Medborgarvittne/stödperson
          </p>
          <p xml:id="i-AW539s5cvNGLj3afZkHvx5">
            Den som kallas till ett sammanträde hos en socialförvaltning
            och ställs inför en grupp socialtjänstemän känner sig många gånger
            liten, svag och utlämnad. Många har tydligt uttryckt känslan av
            underläge. Därför måste den som är kallad till ett sammanträde
            hos socialförvaltning, länsrätt eller kammarrätt alltid ha rätt
            att förutom advokat ha stöd av ett medborgarvittne eller annan
            stödperson. I en fråga till socialministern om han avser att verka
            för allas rätt till stödperson/medborgarvittne vid kontakten med
            socialtjänsten samt vid rättsliga förhandlingar blir svaret från
            socialministern att det idag inte finns lagbestämmelser som hindrar
            en person att ha en stödperson närvarande vid möten hos socialtjänsten
            eller när ett ärende behandlas av socialtjänsten under förutsättning
            att samtalet handlar enbart om klienten. Socialministern nämner
            också klientens möjligheter till offentligt biträde. Vi i miljöpartiet
            anser att en klient skall ha rätt till ett medborgarvittne eller
            stödperson, det måste tydligt framgå av lagstiftningen. Idag förekommer
            det att den som kallats till en förhandling önskar en stödperson/ett
            medborgarvittne men stödpersonen avvisas för att socialtjänsten
            begär lykta dörrar. Det är olyckligt om samhället förvägrar den
            som behöver en stödperson en sådan möjlighet. Det skapar otvivelaktigt
            frågor om vem de lykta dörrarna skall skydda.
          </p>
          <p xml:id="i-Kn7H5PdcZcCzZmCjX3Q3dP">
            Social förtroendenämnd
          </p>
          <p xml:id="i-JTr18nC58LH8GvnHHfv1wd">
            För många är mötet med socialtjänsten svårt. Här precis som på
            många andra områden i samhället kan det uppstå problem i kontakten
            mellan den enskilde och tjänstemannen. Det är inte ovanligt att
            den som söker hjälp eller blir kallad till socialtjänsten känner
            sig kränkt och/eller utlämnad. Många gånger upplever den som söker
            hjälp att hon eller han har fått ett dåligt bemötande.
          </p>
          <pb facs="riksdagen-motions-pdf/data/200102/mot_200102_So_0424/mot_200102_So_0424-0005.pdf"/>
          <p xml:id="i-ivyxuj7c6g6eXciVYjYyY">
            De kan vara missnöjda dels med den hjälp de får och vad som erbjuds,
            dels med att de anser att något uteblivit. Det kan till exempel
            ha uppstått en allvarlig konflikt vid ett omhändertagande av barn.
            Inom vården har det länge funnits förtroendenämnder, numera patientnämnder.
            Vi anser att det även behövs liknande nämnder när det gäller socialtjänstfrågor.
            Det är ett allvarligt fel när socialtjänstemännen måste låsa in
            sig av rädsla för sina klienter och klienterna många gånger upplever
            socialtjänsten som ett hot i stället för en möjlighet till hjälp.
            Om den som söker stöd och hjälp hos socialtjänsten eller har blivit
            föremål för socialtjänstens ingripande är missnöjd med behandlingen
            eller informationen skall han eller hon ha rätt att klaga. Det
            måste vara enkelt att framföra sina klagomål och att inhämta information
            för den som söker hjälp och för den som blivit föremål för ett
            ingripande. Det kan även vara så att den som skall besöka socialkontoret
            vill informera sig om ett ärendes gång och om sina rättigheter
            före besöket. De hjälpsökande eller de som av någon annan anledning
            har en kontakt med socialtjänsten har idag ingen instans dit de
            enkelt kan vända sig för att få information om sina rättigheter
            eller för att framföra sina klagomål. Det saknas en säkerhetsventil
            i det sociala systemet. Vi är övertygade om att det behövs en
            nämnd som kan förbättra - kontakten/förhållandet mellan de hjälpsökande/klienten
            och personalen inom socialtjänsten. En social förtroendenämnd
            skulle med all säkerhet fungera som en viktig säkerhetsventil.
            Den skulle i många fall också underlätta för tjänstemännen vid
            socialkontoren, samt ge de berörda möjligheten att bli hörda på
            ett mycket bättre sätt än idag. Vi föreslår att riksdagen ger
            regeringen i uppdrag att återkomma till riksdagen med ett förslag
            om att inrätta sociala förtroendenämnder.
          </p>
          <p xml:id="i-KhPFQmkwxJRFb35aBG9w3N">
            Ansvarsnämnd
          </p>
          <p xml:id="i-UCUWXzDaZynNPJf7svwbus">
            Inom det sociala området behövs det i likhet med inom hälso-
            och sjukvården en ansvarsnämnd dit den som anser att någon inom
            socialtjänsten har gjort sig skyldig till fel eller försummelse
            i sin yrkesutövning kan vända sig med sin anmälan. Vi anser att
            det skall inrättas en social ansvarsnämnd.
          </p>
          <p xml:id="i-FTka2WZUokRMz5qb4YtXd4">
            Kommitté för att utveckla socialtjänsten
          </p>
          <p xml:id="i-JCBAxzj9xmgsKFAxc8ExY3">
            Det behövs omfattande förändringar för att utveckla socialtjänsten,
            så att kvaliteten förbättras och inflytandet ökar för alla som
            berörs av socialtjänstens tjänsteutövning. Vi föreslår att regeringen
            snarast tillsätter en tvärpolitisk kommitté med uppdrag att utveckla
            socialtjänsten.
          </p>
          <p xml:id="i-46vBhPL3SbUdpA2H9g52ME">
            2001/02:S0424
          </p>
          <pb facs="riksdagen-motions-pdf/data/200102/mot_200102_So_0424/mot_200102_So_0424-0006.pdf"/>
          <p xml:id="i-T34ECDQabkrJ1E6mkPVu5F">
            2001/02:S0424
          </p>
          <p xml:id="i-3d6gWSfKXkuXPcaegDVWaQ">
            Rätt att byta socialsekreterare
          </p>
          <p xml:id="i-GtUJSnqdpAZXDs7pKPbL3Q">
            En förtroendeingivande kontakt mellan socialsekreterare och dem
            som är föremål för socialtjänstens ingripande eller i behov av
            socialtjänstens stöd och hjälp är nödvändig för att resultatet
            av en insats skall bli godtagbar för alla parter. Det skall därför
            vara en rättighet att få byta socialsekreterare för den som inte
            känner förtroende för den socialsekreterare som man tilldelats.
          </p>
          <p xml:id="i-79kV2Hwgcj2ymhSNsPmDg2" type="date">
            Stockholm den 3 oktober 2001
          </p>
          <div xml:id="i-A4H2C3t65VZi9jVjBgBAox" type="signatureBlock">
            <list xml:id="i-ELAbe6K65GKe9JbcetskHk">
              <item xml:id="i-Uor3fXHmsHgqdoBk1WUVLR" who="i-VGuxFg9SBivesgRyVWVWkd" type="signature">
                Kerstin-Maria Stalin (mp)
              </item>
              <item xml:id="i-5ZwweCtu3sLviBgmuhYoYK" who="i-5XfRsyaqsbNGGG3spKFVTH" type="signature">
                Gunnar Goude (mp)
              </item>
              <item xml:id="i-5Hhw4eJ3cTZPM3CKbr1xMB" who="i-2xzcr3nLPgka3s5j7pZ98N" type="signature">
                Ingegerd Saarinen (mp)
              </item>
            </list>
          </div>
          <p xml:id="i-35Vev4zQmQRrLLVxMnHm1e">
            Marianne Samuelsson (mp)
          </p>
        </div>
      </div>
    </body>
  </text>
</TEI>
