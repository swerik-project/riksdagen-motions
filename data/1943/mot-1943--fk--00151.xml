<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--fk--00151">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__151/mot_1943__fk__151-001.pdf"/>
      <fw xml:id="i-GSJKW469hkwmynpZcMkNkA">
        8 Motioner i Första kammaren, nr 151.
      </fw>
      <div xml:id="i-6ioCQ3rrAacASnPwVyXWgG" type="motHeader">
        <div xml:id="i-8CCKo35Z36iownGMxXf3yy" type="motTitle"/>
        <div xml:id="i-SiKr852wAsfHoCuqebfrG9" type="motSubmissionInfo"/>
      </div>
      <div xml:id="i-DCWwDX7pr7oQ7pGWMEchMo" type="motBody">
        <div xml:id="i-FceDA9RWPM6kS9RBVoTS25">
          <p xml:id="i-F2h8NRhrBtxHeqEh4GjNxN">
            Nr 151.
          </p>
          <p xml:id="i-8VTysoaxhKvh2VfqEUYKmK" type="titleString">
            Av herr Branting, angående en utvidgad och förstärkt svensk representa-
            tion i utlandet.
          </p>
          <p xml:id="i-2ogWDES1Vu1PuzkcbP9usN">
            Av åtskilliga meddelanden att döma synas Sveriges intressen i
            utlandet icke för närvarande kunna på alla punkter bevakas med
            önskvärd mångsidighet och styrka. Det finns anledning antaga att
            vårt lands behov av en både kvantitativt och kvalitativt starkare
            representation i främmande länder kommer att ytterligare ökas
            efter kriget. Till de efterkrigsproblem, som redan nu synas värda
            statsmak- ternas uppmärksamhet, höra därför dels frågan om en
            utökning av vår representa- tion i vissa stora stater, dels frågan
            om den erforderliga personalens rekrytering. Genom det svenska
            journalistbesöket i Förenta staterna vid slutet av 1942 blev på
            ett ganska övertygande sätt klarlagt, att Sveriges diplomatiska
            och kon- sulära förbindelser med detta land, eller rättare med
            denna för oss och hela Norden så betydelsefulla kontinent, icke
            motsvara det givna behovet, vare sig det gäller bevakandet av
            våra kommersiella intressen, vår kontakt med den stora svensk-
            amerikanska befolkningen eller den politiska uppgiften att tillfredsställande
            presen- tera Sverige inför amerikansk publik och hålla amerikansk
            opinion å jour med våra synpunkter och önskemål. Framhållits har
            bl. a. att tjänstemännen vid våra amerikanska konsulat till en
            mycket väsentlig del nödgas syssla med bevakande av s. k. arvsärenden,
            vilket lär i hög grad hindra dem från att ägna sig åt ur allmänna
            synpunkter mera betydelsefulla uppgifter. I statsverkspropositionen
            till innevarande års riksdag föreslås visserligen, att nuvarande
            svenska vice-konsulat i Minneapolis förändras till konsulat, med
            motsvarande förbättring i tjänstegrad och lön för vederbörande
            befattningshavare. Hur befogad denna förändring än må vara torde
            därmed dock knappast behovet av en starkare och mångsidigare svensk
            representation i Förenta staterna bliva tillräckligen tillgodosett.
            Liknande, ehuru icke lika detaljerade, synpunkter torde kunna
            anläggas beträf- fande vår synbarligen alltför ålderdomligt ”diplomatiska”
            representation i de stora sydamerikanska republikerna, vilkas
            ekonomiska och handelspolitiska betydelse efter kriget torde bli
            betydande. Att Sverige efter kriget också kan få mångsidiga, industriellt
            och kommersiellt betydelsefulla förbindelser med Sovjet-Unionen
            låter sig ju också tänkas, särskilt i samband med det oerhörda
            återuppbyggnadsarbete som där utan tvivel förestår. Även på det
            rent politiska fältet torde väl läget under tiden närmast efter
            kriget bliva sådant, att vi ha alla skäl att vara så väl före-
            trädda som någonsin möjligt ute i världen och att därifrån erhålla
            klarläggande och vidsynta rapporter om det verkliga läget. Under
            dessa förhållanden aktualiseras nu alltså spörsmålet om en förstärk-
            ning av vår utlandsrepresentation över nästan hela linjen. Det
            skulle från svensk
          </p>
          <pb facs="riksdagen-motions-pdf/data/1943/mot_1943__fk__151/mot_1943__fk__151-002.pdf"/>
          <fw xml:id="i-DjWm13DEcyDWGoVgrY8yQD">
            Motioner i Första kammaren, nr 151. 9
          </fw>
          <p xml:id="i-9n9voBdqPB2p5hi6onjHJp">
            sida vara en ensidig kraftutveckling, om vi under nuvarande tid
            koncentrerade våra resurser på att förstärka vårt militära försvar,
            men försummade vår apparat för den utrikespolitiska beredskapen.
            Frågan är väl, om vi icke redan gjort oss skyldiga till en sådan
            ensidighet. I vart fall — vår förhoppning är ju den, att vi aldrig
            skola behöva taga våra militära resurser i bruk; däremot kunna
            vi vara för- vissade om, att vår utlandsrepresentation snart kommer
            att åläggas allehanda betydelsefulla och mångskiftande uppgifter
            och att vårt lands ställning i den nya världen i mycket blir beroende
            av hur dessa uppgifter fullgöras. Vårt utrikes- departement har
            helt naturligt under kriget måst ägna sina krafter åt att lotsa
            oss fram genom den svenska neutralitetens oprickade farled. Men
            i sinom tid och kanske snart nog skola vi leva i en ny historisk
            epok, när friare horisonter öppna sig även för oss och när vi
            åter styra ut på de vida vatten där vår nation alltid funnit utlopp
            för sin expansiva kraft. Utrikesdepartementet stod efter förra
            världskriget i ett läge som påminner cm det nuvarande, fastän
            vid reformplanernas utgestaltning på den tiden något andra synpunkter
            trädde i förgrunden. Den allmänna kritiken riktade sig då mot
            ”den hemliga diplomatin”, under det att man nu kanske snarare
            kritiserar den diplomatiska hemlighetsfullheten. Vid den tiden
            tyckte man sig finna särskilda skäl att uppmärksamma rekryteringsprinciperna
            vid anställandet av de yngre tjänstemännen i departementet, tillträde
            till den diplomatiska banan borde beredas dugande unga män ur
            alla samhällsklasser, utan hänsyn till börds- eller penning- prerogativ.
            Nu frågar man sig snarare, om inte hos oss, liksom på andra håll,
            just de högsta diplomatiska posterna, sändebudsposterna i utlandet,
            borde i större ut- sträckning besättas av lämpliga män, stående
            utanför karriärdiplomaternas krets. Den stora amerikanska demokratin
            har ju härvid djärvt visat vägen, placerande diplomatiska outsiders
            på flera av de mest betydelsefulla sändebudsposterna i Europa,
            och uppenbarligen funnit arrangemanget praktiskt. Ingen torde
            exempel- vis kunna säga annat än att den amerikanska utrikesledningen
            blivit synnerligen väl informerad genom ambassadören Davis vars
            rapporter från Moskva som be- kant offentliggjorts. Det skulle
            onekligen vara intressant, om den svenska allmän- heten kunde
            beredas tillfälle att göra en jämförelse, genom publicering av
            mot- svarande rapporter från vårt lands diplomatiska representanter
            i utlandet. Om, såsom här gärna må förutsättas, dessa ådagalagt
            minst lika stor kapacitet, politisk klarsyn, realistisk iakttagelseförmåga
            och förmåga att vinna förtroende hos respek- tive regering, är
            det ju onekligen synd att dessa rapporter måste undanhållas all-
            mänheten och riksdagen. Om motsvarande politiskt högintressanta
            material finnes i svenska U. D:s arkiv, skulle en förnuftig publicering
            därav, på eljest lämplig tid- punkt, säkerligen vara ägnad att
            avlägsna det obestämda misstroende, som nu på sina håll onekligen
            finnes mot våra diplomaters politiska bedömningsförmåga — och
            framför allt mot deras förmåga att tränga utanför den trånga krets
            inom vilken den diplomatiska kåren vanligen har sin tillvaro.
            I vart fall visar det ameri- kanska exemplet, att om Sverige inom
            en snar framtid skulle finna tiden mogen
          </p>
          <pb facs="riksdagen-motions-pdf/data/1943/mot_1943__fk__151/mot_1943__fk__151-003.pdf"/>
          <fw xml:id="i-227vaixDr3AqLZ4guwUy2B">
            10 Motioner i Första kammaren, nr 151.
          </fw>
          <p xml:id="i-9LZwqzDGwqFrz89t62Sc4v">
            för en väsentlig förstärkning av sin utlandsrepresentation, bör
            icke en eventuell brist på lämpliga män inom karriären betraktas
            som ett oöverstigligt hinder för en sådan åtgärds förverkligande.
            Det svenska närinsglivet lider icke brist på vidsynta och praktiska
            män; över huvud taget vore det väl en underskattning av den högtstående
            svenska nationen om man på allvar gjorde gällande, att den icke
            kan låta sig representeras starkt och väl i utlandet av brist
            på lämpliga företrädare. Med åberopande av dessa visserligen allmänna
            resonemang, vilka dock velat stödja sig på kända förhållanden
            och antagliga premisser, hemställes,
          </p>
          <p xml:id="i-Np7hiWMqAEuob8SLPqS2za">
            att riksdagen i skrivelse till Kungl. Maj:t måtte begära ut-
            redning om önskvärdheten av en utvidgad och förstärkt svensk representation
            i utlandet samt framläggande av de förslag vartill utredningen
            må föranleda.
          </p>
          <p xml:id="i-JUVnbm4aA27t2hcYXCQHCi">
            Stockholm i januari 1943. Georg Branting.
          </p>
          <p xml:id="i-X69vmVuwGdRH45sfZiULYy">
            Som bilagor överlämnas till vederbörande utskott :
          </p>
          <p xml:id="i-BPUBYdMX1B3QksoZKUztwf">
            Ett ex. av Göteborgs Handels- och Sjöfartstidning för den 15.1.
            1943, vari åberopas artikeln ”Sveriges ansikte i U.S. A.” av Victor
            Vinde. Tre ex. av Morgontidningen Social-Demokraten för den 17,
            22 och 23 januari 1943 med artiklar av Nils Horney: ”Svenskarna
            i Amerika” och ”Sverige och Amerika”. Ett ex. av Stockholms-Tidningen
            för den 16.1. 1943, med artikeln ”Svensk- amerikanska bekymmer”,
            av redaktör G. Näsström. Ett ex. av tidskriften ”Vi” för den 9.1.
            1943, med artikeln ”Amerika och Norden”, av Gunnar Myrdal.
          </p>
        </div>
      </div>
    </body>
  </text>
</TEI>
