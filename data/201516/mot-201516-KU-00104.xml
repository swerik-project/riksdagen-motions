<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-00104">
  <teiHeader>
    <fileDesc>
      <titleStmt>
        <title>En samlad samepolitik</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:104 av Jonas Sjöstedt m.fl. (V)</title>
          <idno type="rdwebb">H302104</idno>
          <rs type="number">104</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H302104/text</ref>
          <ref type="dokument_url_html">http://data.riksdagen.se/dokument/H302104</ref>
          <ref type="dokumentstatus_url_xml">http://data.riksdagen.se/dokumentstatus/H302104</ref>
          <ref type="docx">http://data.riksdagen.se/fil/81E162C1-538C-43AF-BEC7-9BF690B47A0F</ref>
          <ref type="pdf">http://data.riksdagen.se/fil/1D7787F8-977C-4AF9-BFD5-8220B965E640</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-P7Ra3eQq4nsRqiAeLCPcVo" type="signed"/>
        <correspContext corresp="i-P7Ra3eQq4nsRqiAeLCPcVo">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="submitted" xml:id="i-CRXoSXpqeqk4cu7MwUrqwD">
          <date when="2015-09-25"/>
          <time when="13:35:55"/>
        </correspAction>
        <correspAction type="reviewed" xml:id="i-7nEYK3nUt4nBuSezGZ4o2K">
          <date when="2015-09-25"/>
          <time when="15:53:47"/>
        </correspAction>
        <correspAction type="referred" xml:id="i-MifPxw8CBJDsBLY68qKCDX">
          <date when="2015-10-13"/>
        </correspAction>
        <correspAction type="assigned" xml:id="i-7jy6dFRqw4UjZUoHvZUaov">
          <date when="2017-12-11"/>
          <time when="15:48:44"/>
        </correspAction>
        <correspContext corresp="i-7jy6dFRqw4UjZUoHvZUaov">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-8QbxSCKcUb8mNfZavjSaZn"/>
        <correspContext corresp="i-8QbxSCKcUb8mNfZavjSaZn">
          <ref type="uppgift">2016/17:KU6</ref>
          <ref type="ref_dok_id">H401KU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3knK5zFRdaX6GogHrNQ9sa"/>
        <correspContext corresp="i-3knK5zFRdaX6GogHrNQ9sa">
          <ref type="uppgift">2016/17:KU16</ref>
          <ref type="ref_dok_id">H401KU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU16</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QSp6yPQjRQexgSXZmW9TAr"/>
        <correspContext corresp="i-QSp6yPQjRQexgSXZmW9TAr">
          <ref type="uppgift">2017/18:KU32</ref>
          <ref type="ref_dok_id">H501KU32</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU32</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QPM6ErMRu5tLNmx8nBiM5w"/>
        <correspContext corresp="i-QPM6ErMRu5tLNmx8nBiM5w">
          <ref type="uppgift">2017/18:KU6</ref>
          <ref type="ref_dok_id">H501KU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:104 av Jonas Sjöstedt m.fl. (V) En samlad samepolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-Xc7RSgudYGMvFfDDxo2bwP">
            Förslag till riksdagsbeslut
          </head>
          <list style="ol">
            <item xml:id="i-6yhvSCJtMB6ZWVDas5HaFw">
              Riksdagen ställer sig bakom det som anförs i motionen om att
              regeringen bör tillse att det tas fram en vitbok om övergreppen
              mot samerna och på lämpligt sätt förmedlas en officiell ursäkt
              och tillkännager detta för regeringen.
            </item>
            <item xml:id="i-22fC9fYhVZYr82NMrh998v">
              Riksdagen ställer sig bakom det som anförs i motionen om att
              Sverige snarast bör ratificera ILO-konvention 169 och tillkännager
              detta för regeringen.
            </item>
            <item xml:id="i-RNm12FQFJK6Hug1rztF9Qn">
              Riksdagen ställer sig bakom det som anförs i motionen om att
              FN:s urfolksdeklaration snarast bör implementeras i Sverige och
              tillkännager detta för regeringen.
            </item>
            <item xml:id="i-XE2S7RBQEDcdvXCdHUwiEF">
              Riksdagen ställer sig bakom det som anförs i motionen om att
              regeringen bör tillsätta en parlamentariskt sammansatt utredning
              för att utreda ett utökat samiskt självstyre och Sametingets dubbla
              roller och tillkännager detta för regeringen.
            </item>
            <item xml:id="i-X8EbEusvrZdyBquzaqKEfL">
              Riksdagen ställer sig bakom det som anförs i motionen om att
              regeringen bör tillsätta en utredning som skyndsamt ska återkomma
              med ett förslag om en samlad samepolitik och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-Phm8mLgeK6xo2bZMkrhQhp">
            Det historiska förtrycket av samer
          </head>
          <p xml:id="i-AfcMmjignPVNEbyXLs3eH2">
            Samerna är Sveriges enda ursprungsfolk och har som sådant en
            särställning bland Sveriges fem nationella minoriteter. I Sverige
            har det länge setts ner på det traditionella samiska levnadssättet
            och den samiska kulturen. Från det att den svenska majoritetsbefolkningen
            började befolka och bruka marken i de inre delarna av Norrland,
            i strid med den s.k. Lappkodicillen från 1751, försvårades samers
            möjligheter att använda marken för renbete, jakt och fiske. Samer
            har använts för tvångsarbete och de har tvångsförflyttats.
          </p>
          <p xml:id="i-Gyb53hXwbTm1Epn1oT1UnT">
            Mot slutet av 1800-talet började rasbiologin också få fäste i
            Sverige. Offentliga forskningsanslag användes för att mäta och
            jämföra kraniers form hos den svenska majoritetsbefolkningen,
            samer och sverigefinnar. Mätningen gjordes både på levande människor
            och genom att gräva upp gravar. ”Långskallar” ansågs högre stående
            än ”kortskallar”, dit samer räknades. Samer ansågs endast lämpade
            för att leva på det traditionellt samiska sättet och man införde
            bestämmelser som inskränkte samers möjligheter att bosätta sig
            och arbeta hur och var de ville. Samer skulle inte bygga hus eller
            bedriva jordbruk. Även samiska barns skolgång inskränktes.
          </p>
          <p xml:id="i-SwJvjy5hVugqSrz78CJQFr">
            År 1922 grundades det offentligt finansierade rasbiologiska institutet
            i Uppsala, det första i världen. Institutionen hade politikernas
            uppdrag att upprätthålla ”hög kvalitet på den svenska folkstammen”,
            vilket innebar att rasblandning skulle undvikas. Även om samer
            inte var direkt utpekade som en grupp som skulle utsättas för
            tvångssterilisering är det ändå tydligt att många samer utsattes
            för dessa övergrepp som utfördes från mitten av 1930-talet till
            mitten av 1950-talet.
          </p>
          <p xml:id="i-L2tG8A8j336SPwniG6EMY2">
            Samers rättigheter har stärkts de senaste decennierna, men det
            har aldrig getts en officiell ursäkt av den svenska majoritetsbefolkningen.
            Arbetsmarknadsdepartementet har tagit fram en vitbok om övergreppen
            mot Sveriges romer, efter ett förslag från utredningen ”Delegationen
            för romska frågor”. På samma sätt bör det tas fram en vitbok om
            övergreppen mot samerna. Därefter bör regeringen förmedla en ursäkt
            under lämpliga former. Regeringen bör därför tillse att det tas
            fram en vitbok om övergreppen mot samerna och på lämpligt sätt
            förmedla en officiell ursäkt. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-HcpTpDWjU8CHnuAE8w1rBZ">
            Ratificera urfolkskonventionen ILO 169
          </head>
          <p xml:id="i-VibCAj9TAv8jG19LiZGZJj">
            ILO:s (International Labour Organization) konvention nr 169 om
            urfolk och stamfolk innehåller ett antal bestämmelser och åtaganden
            till skydd för ursprungsfolken. Ett grundläggande krav enligt
            konventionen är att ursprungsfolken till fullo ska åtnjuta mänskliga
            rättigheter och grundläggande friheter. Det måste vidtas åtgärder
            mot diskriminering samt utformas särskilda insatser som främjar
            de berörda folkens sociala och ekonomiska rättigheter och som
            skyddar deras andliga och kulturella värden. Detta innebär bl.a.
            att det måste vidtas konkreta åtgärder för att skydda samers land,
            vatten, kultur och miljö. ILO 169 skapar inga nya markrättigheter,
            men ställer krav på att de markrättigheter som finns skall erkännas
            och respekteras samt att samernas renskötselrätt respekteras på
            motsvarande sätt som andra markrättigheter i Sverige. Rättigheternas
            omfattning måste också klarläggas. De brister som finns idag gäller
            den geografiska omfattningen av vinterbete, omfattningen av jakt-
            och fiskerätt, rätten att upplåta jakt- och fiskerätt och skyddet
            för renskötselrätten gentemot annan markanvändning. Konventionen
            ger inte samebyarna vetorätt, däremot rätt till samråd. Redan
            idag gäller att samebyarna är sakägare på mark där renskötselrätten
            gäller.
          </p>
          <p xml:id="i-RtnvYabEEWNidH8h9V1HqW">
            Det borde vara självklart att Sverige ska ratificera ILO 169
            och garantera samer de rättigheter som anges där. Så ser det tyvärr
            inte ut. Att Sverige inte lyckats ratificera ILO 169 är förstås
            inte heller bra för konventionens ställning och för möjligheterna
            att sätta tryck på andra länder i världen att ratificera den.
          </p>
          <p xml:id="i-6ghbCZsQfhfKBjbcivUt3D">
            Det som hindrat en ratificering beror framför allt på att Sverige
            inte uppfyller förpliktelserna i konventionens artikel 14 om markrättigheter
            och att frågor kring samernas rätt till land och vatten inte har
            lösts. Motsättningarna ökar mellan samerna och den bofasta befolkningen
            när renarna under vintern söker bete på privatägd mark. Det finns
            också problem i relationerna mellan renskötande och icke renskötande
            samer, där den senare gruppen utgör flertalet. Även jakt- och
            fiskerätten i fjällen diskuteras i förhållande till samernas rättigheter
            som urbefolkning. Här står olika starka intressen och olika rättigheter
            mot varandra. Med beaktande av att rennäringen är en central del
            av samernas kulturutövning har FN:s rasdiskrimineringskommitté
            uttalat sin oro över förmodade begränsningar i den traditionella
            nyttjanderätten till betesmark för renskötseln.
          </p>
          <p xml:id="i-5UG3LsX8HkAUpthsK9X8Jh">
            Den sammantagna situationen för samerna kräver att regeringen
            på allvar tar tag i problemen för att kunna garantera samerna
            deras rättigheter som urbefolkning, men tyvärr händer väldigt
            lite i frågan. Det s.k. Nordmalingsmålet från 2011, där Högsta
            domstolen gav samebyar rätt till vinterbete på privat mark, ses
            visserligen som ett mycket viktigt steg för renskötande samer.
            Utfallet av domen löser dock inte alla problem – vissa menar att
            det bara löst ett av problemen just i Nordmaling.
          </p>
          <p xml:id="i-QPejqG99gjFTb39hGq4jke">
            Givetvis får inte ortsbefolkningen inom de områden som berörs
            av renbetet känna sig åsidosatt och kränkt genom de lösningar
            som ska garantera renskötande samers rättigheter. Icke renskötande
            samers rättigheter som urbefolkning måste också tillgodoses. Samförstånd
            och samråd måste därför utgöra grunden för den väg framåt som
            leder till en ratificering av ILO-konventionen. Det krävs dock
            att regeringen tar förnyade initiativ som kan leda framåt, så
            att motsättningarna mellan samtliga parter löses.
          </p>
          <p xml:id="i-232H3s3VBLJcs9SeALL4LL">
            FN:s rasdiskrimineringskommitté har vid ett flertal tillfällen
            kritiserat Sverige för brister när det gäller samernas rättigheter
            som urfolk. År 2013 kritiserades Sverige för att inte ta tillräcklig
            hänsyn till samebyarna i samband med gruvetableringar och kommittén
            uppmanade då även den svenska regeringen att stoppa processen
            kring en etablering av en nickelgruva i Rönnbäcken, söder om Tärnaby,
            i väntan på att kommittén har utrett frågan om huruvida gruvplanerna
            strider mot FN:s rasdiskrimineringsregler. I tidigare rapporter
            har kommittén bl.a. uttryckt oro över att den svenska minerallagen
            tillåter stora industriprojekt och andra aktiviteter inom samiskt
            område, utan samernas fria och förhandsinformerade samtycke. FN:s
            rasdiskrimineringskommitté har också rekommenderat Sverige att
            ändra lagstiftningen för att ge samerna ett större inflytande
            över sitt landområde så att samernas rättigheter överensstämmer
            med FN:s konventioner.
          </p>
          <p xml:id="i-Lo5H3RrvZs8NQXnmJGurV2">
            Gruvindustrin är en strategiskt viktig näring för Sverige. Inte
            minst i regioner som tidigare drabbats av hög arbetslöshet och
            utflyttning. Samtidigt har gruvbrytning en mycket stor påverkan
            på miljön och omgivande samhällen. Det finns en stark opinion
            för att bevara ovärderliga naturvärden och garantera långsiktiga
            förutsättningar för lokalsamhälle och ursprungsbefolkning. Den
            svenska minerallagen är exceptionellt förmånlig för gruv- och
            prospekteringsbolag, samtidigt som alltför lite hänsyn tas till
            dem som påverkas av verksamheten. Vänsterpartiet menar därför
            att det är rimligt att ställa krav på gruvans ekonomi så att det
            finns pengar även för miljökostnaderna, att de som bor i eller
            använder området, t.ex. samebyarna, får större inflytande i tillståndsprocessen
            samt att det införs ett stopp för prospektering i naturreservat,
            Natura 2000-områden och världsarvsområden.
          </p>
          <p xml:id="i-VkJ8NToRaN9B2AdrS5drVg">
            Det är dock inte bara gruvindustrin och den påverkan den innebär
            för natur och renskötseln som är problematisk. I dag saknas en
            helhetssyn över den samlade effekten som intrång i form av exempelvis
            avverkningar, byggande av broar, vägar och industrier orsakar
            i renbetesområden. Samtidigt som Sverige har bestämt sig för att
            hålla en bärkraftig stam av fyra stora rovdjur plus örn så drivs
            även en politik som med accelererande hastighet exploaterar de
            områden där rovdjuren förväntas leva. Det gäller främst de traditionella
            samiska områdena, men även längre söderut äts rovdjurens habitat
            upp av industri, infrastruktur, avverkningar m.m. Resultatet för
            renskötseln blir förödande då renarna och rovdjuren trängs ihop
            på samma områden. Det finns således ett stort behov av att koordinera
            olika politikområden för att det både ska kunna tas välavvägda
            beslut och för att samernas ursprungsrättigheter ska respekteras
            och där intressekonflikter ska kunna lösas.
          </p>
          <p xml:id="i-453NoepyiwcahXTKcUbBQH">
            År 2011 inleddes förhandlingar om en nordisk samekonvention,
            som många hoppades skulle vara en väg ur det dödläge som uppstått.
            Förslaget till konvention togs fram av en expertgrupp och remissbehandlades
            sedan i Sverige, Norge och Finland. Konventionen är tänkt som
            en nordisk tillämpning av ILO 169. Tyvärr har en sådan konvention
            ännu inte kommit på plats, vilket är beklagligt. Vi hoppas givetvis
            att denna konvention ska bli verklighet och leda till framsteg,
            men den nya konventionen förändrar inte behovet av att ratificera
            ILO 169.
          </p>
          <p xml:id="i-HbFieftyqhS2CNAQHNLRoT">
            Regeringen har vid flertalet tillfällen under det senaste året
            meddelat att de avser att arbeta i riktning mot en ratifikation
            av ILO 169, vilket är bra men inte tillräckligt. Att ratificera
            ILO 169 är av fundamental vikt. Sverige bör därför snarast ratificera
            ILO-konvention 169. Detta bör riksdagen ställa sig bakom och ge
            regeringen till känna.
          </p>
          <head type="h1" xml:id="i-XeSmKK75ZPZQDefHqyR56f">
            Implementera urfolksdeklarationen
          </head>
          <p xml:id="i-6aPgoxNwU7qqrTkt7GJvBa">
            FN:s generalförsamling antog 2007 en urfolksdeklaration. Detta
            kan ses som en historisk milstolpe i kampen för erkännandet av
            urfolkens mänskliga rättigheter och grundläggande friheter.
          </p>
          <p xml:id="i-JTzNfecbCt6w5gmJXWpL1o">
            Deklarationens tyngdpunkt ligger på rätten till självbestämmande
            och innehåller även skrivningar gällande urfolkens rätt att äga,
            bruka och kontrollera land, territorier och naturresurser. Rätten
            till självbestämmande så som den uttrycks i deklarationen innefattar
            det samiska folkets rätt att fritt avgöra sin ekonomiska, sociala
            och kulturella utveckling samt kontrollera och besluta över sina
            egna naturresurser. Deklarationen understryker vidare samernas
            rätt att stärka sina särskilda politiska, juridiska och ekonomiska
            institutioner, vilket inkluderar såväl folkvalda samiska parlament
            och gemensamma samiska parlamentariska råd som traditionella lokala
            ekonomiska och kulturella strukturer såsom samebyar, renbeteslag
            och sjösamiska gemenskaper.
          </p>
          <p xml:id="i-MP1q9Ur1wdpPfnddHDMVrm">
            Sverige har haft åtta år på sig att implementera FN:s urfolksdeklaration
            och över 20 år på sig att ratificera ILO 169. Det är genant att
            Sverige som är ett så pass rikt land, inte kan berättiga samerna
            att ta del av världssamfundets mänskliga rättigheter när det gäller
            urfolken. FN:s urfolksdeklaration bör snarast implementeras i
            Sverige. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-6ivgoEK1NBfRb2hchNaz3i">
            Öka det samiska självstyret
          </head>
          <p xml:id="i-9ee6H3LU4pZztTrHApFbay">
            Sametinget bildades 1993 som en officiell representant för den
            samiska befolkningen och för att förbättra möjligheterna att förvalta
            och bevara den samiska kulturen. Det är dock inget organ för självstyre.
            Sametinget är ett framröstat parlament, men också en myndighet
            under Landsbygdsdepartementet med förvaltande uppgifter.
          </p>
          <p xml:id="i-F9Wb5Q8HiuHYJV4AyYHTZA">
            Sedan 1993 har samernas folkrättsliga ställning utvecklats och
            Sverige erkänner i dag samernas rätt till kulturell autonomi,
            vilket förutsätter visst självstyre. Rätten till självstyre står
            dock i konflikt med rollen som förvaltningsmyndighet under regeringen.
            Det innebär bl.a. att Sametinget inte fritt förfogar över sina
            ekonomiska medel och i princip har en lydnadsplikt gentemot regeringen.
            Detta konstaterades bl.a. i utredningen ”Sametingets roll i det
            svenska folkstyret” (SOU 2002:77). Utredningen föreslog att frågan
            om ett stärkt självstyre skulle utredas vidare i en parlamentariskt
            sammansatt kommitté, ett förslag som tillstyrktes av de flesta
            remissinstanserna.
          </p>
          <p xml:id="i-YYjbLr1N6MWran8gWudTRt">
            Utredningen hade flera andra förslag om hur Sametingets ställning
            skulle kunna stärkas och några av dem har förverkligats i och
            med beslut i riksdagen 2006. I propositionen 2005/06:86 skriver
            den dåvarande regeringen att det samiska självbestämmandet tillsvidare
            ska ökas genom att Sametinget som myndighet successivt ges fler
            myndighetsuppgifter som berör samiska förhållanden och att det
            därmed inte finns anledning att utreda om Sametinget kan vara
            ett organ för självstyre.
          </p>
          <p xml:id="i-x8zTjdLwKurPyC5nEdo2h">
            I en utvärdering av handlingsplanen för de mänskliga rättigheterna
            (SOU 2011:29) framgår att FN:s särskilda urfolksrapportör 2011
            påpekade behovet av att stärka Sametingets självständighet som
            självstyrande organ. Rapportören rekommenderade regeringen att
            tillsammans med Sametinget överväga flera områden där Sametinget
            kan ges ökad eller t.o.m. ensam beslutanderätt. Rapportören bedömde
            även Sametingets dubbla roller som både folkvald församling och
            statlig förvaltningsmyndighet som särskilt problematiska eftersom
            de innebär att tinget i sin roll kan tvingas genomföra beslut
            i konflikt med vad det i sin roll som folkvald församling anser
            vara bäst för samerna.
          </p>
          <p xml:id="i-4iZr1dHXNRYqeVE8XsHwrC">
            I årets budgetproposition anges att regeringen avser att fortsätta
            arbetet inom politiken för det samiska folket med en höjd ambitionsnivå
            samt att det samiska folket på ett formaliserat sätt ska involveras
            i processen inför beslut i frågor som är av väsentlig betydelse
            för det samiska folket. Sametinget spelar i detta avseende en
            avgörande roll, varmed regeringen föreslår att Sametinget förstärks
            med ett ökat anslag om två miljoner kronor för att möjliggöra
            denna utveckling.
          </p>
          <p xml:id="i-WDgLotgWfF3HS3U7rfxJt8">
            Vi anser att det behöver göras en ordentlig genomlysning i frågan
            om ett utökat samiskt självstyre och Sametingets dubbla roller.
            Det är av särskilt stor vikt att det samiska folket både representeras
            och på andra sätt involveras och är delaktiga i den här utredningen.
            Regeringen bör därför tillsätta en parlamentariskt sammansatt
            utredning för att utreda ett utökat samiskt självstyre och Sametingets
            dubbla roller. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-UqFhtPFhAYXVLacNP5Xi1W">
            En samlad samepolitik
          </head>
          <p xml:id="i-RwrzN8KfPHmh84ERCBudma">
            Sveriges samepolitik har historiskt baserats på statens slutsatser
            om vilka behov samerna haft. Politiken har utformats utan delaktighet
            från samerna själva, och utformningen av dagens lagstiftning utgör
            inget undantag. Den av staten förda politiken har inneburit att
            frågorna som lyfts upp initierats av densamme, den samiska befolkningen
            har inte fått möjlighet att själva påverka vilka frågor som är
            aktuella. Staten har följaktligen en normbildande inverkan på
            det samiska samhället och dess struktur.
          </p>
          <p xml:id="i-KNxtpnvzsCQ5k3NmLaHtJD">
            Sverige har som ovan berörts ännu inte implementerat FN:s urfolksdeklaration
            eller ratificerat urfolkskonventionen ILO 169. Om och när detta
            sker kommer grunderna och utformningen av den svenska samepolitiken
            sannolikt se väsentligt annorlunda ut jämfört med idag.
          </p>
          <p xml:id="i-2c3grPYPQWQRhUdcuDNpdW">
            Vänsterpartiets förhoppning är naturligtvis att detta sker inom
            en mycket snar framtid. Oavsett när detta sker så behöver det
            snarast tas ett helhetsgrepp om samepolitiken. Det är inte minst
            mycket angeläget att söka minska de spänningar och konflikter
            som finns dels mellan renägande samer och icke renägande samer,
            dels mellan samers intresse av tillgång till betesmark och dylikt
            och företags m.fl. intresse av marktillgångar för exempelvis gruvbrytning
            och prospektering.
          </p>
          <p xml:id="i-Ht4WxXe24sjULuQ4gfzqdD">
            Samtidigt som rennäringen och renskötseln anses vara en förutsättning
            för den samiska kulturens fortsatta existens och dessutom räknas
            som ett riksintresse, har rennäringens markanspråk ofta fått träda
            tillbaka för andra viktiga markanvändningsintressen. Gruvbrytning,
            vattenkraftsutbyggnad och utbyggnad av vägar har lett till förluster
            av renbetesmark och till att flyttningsleder stängts av. I samband
            med arbetet med en samlad samepolitik bör det därför även göras
            en översyn av riksintresse-begreppet och hur det tillämpas.
          </p>
          <p xml:id="i-2JiaWTLz5W1SSRhoAjjuCJ">
            I somras avslutades förhandlingarna i det uppmärksammande Girjasmålet.
            Tvistefrågan rör jakt- och fiskerätt. Kortfattat handlar det om
            att Girjas sameby vill ha ensamrätt till småviltsjakt och fiske
            inom samebyns område på kronomarken ovanför odlingsgränsen. Om
            så var fallet skulle samebyn också kunna upplåta jakt och fiske
            till andra. Staten hävdar dock att denna jakt- och fiskerätt inte
            är en urminneshävd utan istället en form av sedvanerätt. Upprinnelsen
            till denna rättsliga tvist är den jaktlag som riksdagen beslutade
            om för snart 30 år sedan. I november i höst ska Gällivare tingsrätt
            meddela sin dom i målet. Det är viktigt att bevaka detta.
          </p>
          <p xml:id="i-9gRGWUXx1rLVDMPyNSsfjT">
            För att undvika ytterligare rättsliga tvister och för att stärka
            förutsättningarna för olika samiska näringar utöver renskötseln
            såsom fiske, småviltsjakt och hantverk behöver den svenska politiken
            som ovan påpekats koordineras på en rad områden.
          </p>
          <p xml:id="i-7Boqy8raBrdG3croCebdXB">
            När de samerättsliga frågorna i olika sammanhang diskuteras ligger
            fokus allt som oftast på renskötselrätten och frågeställningar
            som är knutna till hur mark och naturresurser kan brukas i förhållande
            till annan markanvändning. Frågeställningar kopplade till den
            enskildes rättigheter och lagstiftningens konsekvenser ur ett
            genusperspektiv diskuteras sällan.
          </p>
          <p xml:id="i-BZ3XLXjmJXYc9kubj76mv3">
            Rennäringslagen, som reglerar villkoren för samebyar och renskötsel,
            innehåller många gamla uttryck, såsom ”husfolk”, och ett gammaldags
            tänkande som har tagits bort i all annan lagstiftning. Även om
            lagstiftningen kring rennäringen har ändrats genom åren, 2006
            gjordes exempelvis rennäringslagen könsneutral, så har den inneburit
            att kvinnornas status både varit beroende av männen och uttryckligen
            kopplats till renskötseln. Att kvinnor under så lång tid marginaliserats
            genom lagstiftningen har medfört att ojämlika maktstrukturer har
            skapats och förstärkts inom det samiska samhället och inom samebyarna.
          </p>
          <p xml:id="i-Rd9BdD5FbKQZT6Mgbp2DiP">
            I rennäringslagen återfinns bestämmelser om att samebyn ska fatta
            beslut som utgår från allas bästa samtidigt som den avgörande
            faktorn för vilket inflytande den enskilde har är medlemskapet.
            Rennäringslagens bestämmelser om medlemskap påverkar bland annat
            vem som får rösta i olika frågor. Avgörande för vilket inflytande
            den enskilde har är om hen är att betrakta som renskötande medlem
            samt i vissa fall även hur många renar hen innehar. Rennäringslagens
            regler om rösträtt innebär nämligen att en enskild medlems antal
            röster i vissa frågor baseras på hur många renar som medlemmen
            besitter. Vi anser att det är rimligt att den demokratiska principen
            om en röst per person även ska gälla i samebyn.
          </p>
          <p xml:id="i-XQ8T5htYewXEt67nYqKb5D">
            Samebyns kostnader fördelas mellan de renskötande medlemmarna
            som också har ett solidariskt betalningsansvar. Denna konstruktion
            medför att de ekonomiska besluten som fattas av de renskötande
            medlemmarna också påverkar hela familjer inom en sameby. Lagens
            konstruktion och reglerna om medlemskap får också konsekvenser
            vid exempelvis bodelning vid dödsfall, skilsmässa eller separation.
          </p>
          <p xml:id="i-G8hJGfLuR8r4dP1F4NPV5n">
            I arbetet med en framtida samlad samepolitik behöver rennäringslagen
            ses över och i samband med det är det även viktigt att beakta
            vilka direkta och indirekta konsekvenser lagstiftningen har ur
            ett jämställdhetsperspektiv. Det är inte eftersträvansvärt att
            reglera alla förhållanden genom lag, men det bör finnas en koppling
            mellan det faktum att tidigare och i viss mån nuvarande lagstiftning
            har marginaliserat kvinnor och cementerat vissa maktstrukturer
            i samebyn.
          </p>
          <p xml:id="i-PMGzeJTj2qUcyNXs2vUY4m">
            Under de senaste mandatperioderna har regeringen vid flera tillfällen
            hänvisat till att förslag i tidigare betänkanden, liksom förslag
            inom rennäringsområdet, bereds inom Regeringskansliet med syfte
            att lägga fram en samlad samepolitisk proposition. Någon sådan
            proposition har dock inte lagts fram. Vänsterpartiet anser att
            det är hög tid att så sker. Inte minst med tanke på den alarmerande
            situation som många av dagens unga samer befinner sig i och som
            leder till att fler begår självmord. Många unga samer lider av
            psykisk ohälsa och upplever stora utmaningar och svårigheter som
            skiljer sig från majoritetsbefolkningen. Det gäller särskilt renskötarna,
            där många saknar en framtidstro och där dagens verklighet innebär
            att det är väldigt svårt att överleva på renskötseln. Förutom
            den rent ekonomiska aspekten finns det även sociala aspekter och
            förväntningar på de unga att bära den samiska kulturen och ansvara
            för dess fortlevnad.
          </p>
          <p xml:id="i-pi55545p7eisGfB9GFCgU">
            Ökad risk för psykisk ohälsa och självmord bland ursprungsbefolkningen
            är dock inte ett nytt fenomen. Under mitten av 80-talet svepte
            en våg av självmord in över det lilla samhället Karasjok i Nordnorge.
            Det är en samisk bygd och de som tog livet av sig var nästan uteslutande
            unga samer. Samma sak har drabbat samhällen som Kulusuk på östra
            Grönland och Nunavut i norra Kanada.
          </p>
          <p xml:id="i-6fRaaPWMyektC4osA7HhQT">
            Det är viktigt att kunskapen om den samiska kulturen och de problemställningar
            urfolk står inför förbättras både på det nationella planet och
            inte minst inom hälso- och sjukvården. Så som det anförts i denna
            motion behöver en rad åtgärder vidtas för att förbättra samernas
            situation och skapa förutsättningar för samernas fortlevnad. Det
            handlar inte bara om att se till att människor överlever utan
            även att urfolksrättigheterna beaktas och att det finns reella
            förutsättningar för den samiska kulturen att fortsätta att existera
            och utvecklas på sina egna villkor.
          </p>
          <p xml:id="i-Su1RRzcXw8fUwqZNvk2jLj">
            En utredning bör tillsättas omgående som har till uppdrag att
            presentera förslag på en genomgripande och samlad samepolitik.
            I denna process är det särskilt viktigt att det samiska folket
            både representeras och på andra sätt involveras och är delaktiga
            i utredningen. Något annat vore otänkbart och skulle bara innebära
            ett upprepande av majoritetssamhällets historia av att exkludera
            samer i avgörande frågor som handlar om samers liv, hälsa, kultur
            och framtid.
          </p>
          <p xml:id="i-RkZkdrsM8xeQ2j8BMibP8d">
            Regeringen bör därför tillsätta en utredning som skyndsamt ska
            återkomma med ett förslag om en samlad samepolitik. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-TcP9aP8ebdg2Ud46F11a7X">
              Jonas Sjöstedt (V)
            </item>
            <item xml:id="i-H2dsPLAVUAxPvYBzmjqdTS">
              Jens Holm (V)
            </item>
            <item xml:id="i-FPJiCEbfK9qKcAFJqAPLps">
              Maj Karlsson (V)
            </item>
            <item xml:id="i-9yZuxGQ18zxnQWuzghRCWu">
              Hans Linde (V)
            </item>
            <item xml:id="i-5cV6zFCt7qxQZhjr9zpWh2">
              Karin Rågsjö (V)
            </item>
            <item xml:id="i-GXe5pzxNHG7LUS9adZ1GA9">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
