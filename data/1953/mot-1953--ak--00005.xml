<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00005">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__5/mot_1953__ak__5-001.pdf"/>
      <fw xml:id="i-GEGKxfoikmefLgLYS1Bckt">
        Motioner i Andra kammaren, nr 5. 11
      </fw>
      <div xml:id="i-9swCm33UVc4drnfKyPC8KC" type="motHeader">
        <div xml:id="i-kRdP3NwUnUUHnK5NfktBU" type="motTitle"/>
        <div xml:id="i-7AxQUUape9jkPSPFdH5waL" type="motSubmissionInfo"/>
      </div>
      <div xml:id="i-U73nMCqs9wcLBgsSCg1Bcj" type="motBody">
        <div xml:id="i-NPo9wYRTdU6V85q9JL8xMs">
          <p xml:id="i-DjUJGEyLAopxESxvTFvCRr">
            Nr 5.
          </p>
          <p xml:id="i-F21VY8H6bMq9mJhZPeyFLP">
            Av herr Lindberg, angående en allsidig utredning av gällande
            skattesystem.
          </p>
          <p xml:id="i-M1hV7QtNyGDprs2TJHDSb">
            Det skattesystem som tillämpas i vårt land synes vara behäftat
            med vissa ganska allvarliga brister. Hur de skall kunna avhjälpas
            är naturligen svårt att bilda sig en bestämd uppfattning om, men
            tydligen måste försök göras att eliminera de brister som onekligen
            finns. När det nuvarande källskattesystemet (uppbördssystemet)
            infördes tog man för givet att ett effektivt uppbördssystem tillskapats,
            och onekligen har så skett. Genom att skatten uppbäres vid källan
            har inbetalning av skatt underlättats för löntagarna, och man
            kan nog påstå att en effektiv skatteindrivning för en avsevärd
            del av de skattepliktiga kommit till stånd. Detta gäller då löntagarna,
            vilka också måste deklarera hela sin inkomst, men när det gäller
            andra grupper är uppbördssystemet och deklarations- eller redovisningssystemet
            icke lika effektivt. Man har en stark känsla av att tjänstemän
            och arbetare får erlägga en i förhållande till sin inkomst och
            levnadsstandard väl hög skatt medan andra grupper i sam- hället
            kommer lindrigare undan. I tidningspressen men även eljest har
            upp- märksammats fall av verklig skatteskolkning, fall som upprört
            allmänhe- ten. Det har varit fusk med deklarationerna, och efterräkningarna
            har, som sig bör, varit ganska kännbara för de försumliga. Det
            är dock få fall som upptäckts av taxeringsmyndigheterna. Hur många
            liknande fall det finns som icke blivit upptäckta undandrager
            sig givetvis varje bedömande. All- mänheten har tydligen på känn
            att massor av skattemedel undandrages stat och kommun. Denna massa
            har en gång i tiden uppskattats till ett belopp av 1 å 2 miljarder
            kronor. Om endast en del av dessa medel skulle kunna indrivas
            till statsverket och till kommunerna så skulle en rättvisare skattefördelning
            också kunna ske. Det torde emellertid icke endast vara fall av
            direkt fusk, som bör beaktas i detta sammanhang. Likställigheten
            olika medborgare emellan kan också äventyras av för vissa grupper
            gynnsamma regler för avskrivningar av lager, varaktigare driftlösören,
            verktyg, fartyg o. s. v. Vissa naturaförmå- ners värdering för
            jordbrukare och andra, användning av firmas bil, tele- foner,
            rabatterade luncher och bostäder bör också uppmärksammas. Be-
            kant är att stora bolag för höga löner anställt s. k. skattequislingar,
            ofta f. d. taxeringssakkunniga. Deras verksamhet håller sig väl
            i flesta fall inom lagens råmärken, men varje svaghet i gränsdragningen
            utnyttjas ofta mot lagens anda.
          </p>
          <pb facs="riksdagen-motions-pdf/data/1953/mot_1953__ak__5/mot_1953__ak__5-002.pdf"/>
          <fw xml:id="i-3xLppgx7NL4wTJaxxV8r2h">
            12 Motioner i Andra kammaren, nr 5.
          </fw>
          <p xml:id="i-S1drABTi8GWfiaGBJCX954">
            Själva källskatteuppbördssystemet skulle säkerligen kunna förbättras.
            något. I vart fall förefaller det egendomligt att icke arbetsgivarna,
            som håller inne skattebeloppen, omedelbart skall sätta in desamma
            på skatte- postgirot. Skaran av försumliga inbetalare till detta
            skattekonto har en skrämmande tendens att öka. Det kan vidare
            icke vara lämpligt att stora skattebelopp i månader ligger hos
            arbetsgivarna när det finns möjlighet att omedelbart efter varje
            uppbörd inbetala beloppet på skattegirokontot. Här- igenom skulle
            kanske en del av de stora restantier, som nu uppstår, kunna minskas.
            Vidare bör nog påföljden för underlåtenheten att i rätt tid in-
            betala uppburen skatt skärpas.
          </p>
          <p xml:id="i-RL7fggLXA1PJZr5XATnQxB">
            Då det förefaller vara en allmän medborgerlig rättighet att utnyttja
            de blottor som kan finnas i skattelagar och skatteförordningar
            av skilda slag, bör det vara angeläget att minska de möjligheter
            till undanflykt som finns. I detta hänseende kan fråga vara om
            avskrivningsrätt och avdragsrätt. Vidare förekommer något som
            benämnes icke skattepliktig inkomst, en förmån som säkerligen
            utnyttjas i icke önskvärd och kanske icke avsedd omfattning. Vad
            som kan och får räknas in i företagens omkostnader — hit räknas
            även de fria företagarna — för vilka avdrag enligt författningarna
            får göras å bruttoinkomsten bör klart angivas. Härunder faller
            naturligen även andra former av inkomster, exempelvis avskrivningar
            av lån, vilka avskrivningar, t. ex. av krislån o. d., måste betraktas
            såsom inkomst, men som tydligen icke i deklarationerna upptages
            såsom sådana och heller icke rubriceras såsom gåva.
          </p>
          <p xml:id="i-P89jmj5RFXzg9ju67kaSdD">
            I samband med dessa frågor kan det måhända vara av ett visst
            intresse att verkställa en översyn av bokföringsskyldigheten.
            Tydligen behöver den- na skyldighet vidgas högst väsentligt om
            man vill på denna väg få kontroll över inkomster som skall helt
            eller delvis beskattas.
          </p>
          <p xml:id="i-BwNnu4Mjr1s4kgbuZJW8WR">
            I vissa fall förekommer skenöverlåtelser av förmögenhet för att
            därige- nom undgå utmätning för oguldna skatter. Sådana överlåtelser
            bör i möj- ligaste mån förhindras eller göras verkningslösa. I
            vissa fall kan måhända utan vidare konstateras att överlåtelsen
            skett för att undgå indrivning av skatterestantier. I dessa fall
            bör man försöka att lagstiftningsvägen åstad- komma lämplig spärr.
          </p>
          <p xml:id="i-V1c7PSaovG4MLcNGsBDCLY">
            I en fråga som den föreliggande skulle kunna anföras många synpunkter
            och presenteras en långt fylligare motivering än ovanstående Det
            förefal- ler emellertid som om ärendet icke tarvar någon längre
            och mera djuplo- dande motivering. Emellertid synes det vara önskvärt
            att en allsidig ut- redning om deklarations- och skattesystem
            sker, varvid huvudvikten bör läggas vid åstadkommande av förslag
            till ett effektivt och så rättvist skatte- system som möjligt.
            Detta torde bl. a. böra ske genom analyser av olika medborgargruppers
            levnadsstandard sedd mot bakgrunden av deklarerade
          </p>
          <pb facs="riksdagen-motions-pdf/data/1953/mot_1953__ak__5/mot_1953__ak__5-003.pdf"/>
          <fw xml:id="i-8ADmrvF3uzp75pBJwAqxNa">
            Motioner i Andra kammaren, nr 5. 13
          </fw>
          <p xml:id="i-VLELCeKaEYXaqWTdnHGW3S">
            inkomster och av uppkomstsättet för vissa förmögenheter speglat
            mot de under förmögenhetsbildningstiden deklarerade inkomsterna.
            Med anledning av ovanstående tillåter jag mig hemställa, att riksdagen
            i skrivelse till Kungl. Maj:t ville hemställa om en allsidig utredning
            rörande vårt skattesystem i och för åstadkommande av ett effektivt
            och för olika med- borgargrupper rättvist skattesystem, samt att
            Kungl. Maj:t måtte förelägga riksdagen de förslag vartill utredningen
            kan föranleda.
          </p>
          <p xml:id="i-PSv8PdizbdfrBvcGUWoZ5n" type="date">
            Stockholm den 13 januari 1953.
          </p>
          <p xml:id="i-J7xWg6GPXMbo4sJuEDpHh5" type="signatureBlock">
            Carl Lindberg.
          </p>
        </div>
      </div>
    </body>
  </text>
</TEI>
