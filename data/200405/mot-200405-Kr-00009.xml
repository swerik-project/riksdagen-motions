<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Kr_9/mot_200405_Kr_9-0001.pdf"/>
      <pb facs="riksdagen-motions-pdf/data/200405/mot_200405_Kr_9/mot_200405_Kr_9-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: Kr9I9 pnr: fp1204
          </p>
          <p>
            Motion till riksdagen 2004/05:Kr9
          </p>
          <p>
            av Lennart Kollmats m.fl. (fp) med anledning av prop. 2004/05:124
          </p>
          <p>
            Arkivfrågor
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en handlingsplan för långsiktigt bevarande
            av digital information. 2. Riksdagen tillkännager för regeringen
            som sin mening vad i motionen anförs om en nationell plan för
            bevarande av arkivalier och för utbildning i hantering och tillhandahållande
            av sådana arkivalier. 3. Riksdagen tillkännager för regeringen
            som sin mening vad i motionen anförs om samarbete med de kyrkliga
            arkiven. 4. Riksdagen tillkännager för regeringen som sin mening
            vad i motionen anförs om att vidga Riksarkivets uppdrag till att
            omfatta även andra språkliga minoriteters arkiv än de nationella
            minoriteternas. 5. Riksdagen tillkännager för regeringen som sin
            mening vad i motionen anförs om ett närmare samarbete med handikapporganisationerna
            för att öka tillgängligheten till arkiven.
          </p>
          <p>
            6. Riksdagen tillkännager för regeringen som sin mening vad i
            motionen
          </p>
          <p>
            anförs om behovet att göra en översyn av principerna för fördelning
            av statliga bidrag till enskilda arkiv.
          </p>
          <p>
            Motivering
          </p>
          <p>
            Arkiven, både myndigheterna, folkrörelsearkiven och de enskilda
            arkiven, utgör en viktig källa till kunskap och information om
            vårt samhälle och dess utveckling samt om människors villkor genom
            tiderna. Genom arkiven skapas förutsättningar till insyn i förvaltningen,
            eftersom arkiven ska kunna tillhandahålla allmänna handlingar
            som omfattas av offentlighetsprincipen. Men arkivmaterialet används
            också i stor utsträckning av forskare både för historisk och samhällsvetenskaplig
            forskning, för hembygdsforskning och för släktforskning. Materialet
            i arkiven används slutligen också av myndigheter, förvaltningar,
            institutioner och en bred allmänhet. Arkiven har alltså en stor
          </p>
          <pb facs="riksdagen-motions-pdf/data/200405/mot_200405_Kr_9/mot_200405_Kr_9-0002.pdf"/>
          <p>
            2004/05:Kr9
          </p>
          <p>
            betydelse både för utvecklingen av demokratin, för forskningen
            och för bevarandet av kulturarvet. Det är angeläget att arkiven
            i ökad utsträckning använder den nya tekniken för att öka tillgängligheten
            till och överblicken över arkiv och samlingar. Genom att göra
            arkivens samlingar tillgängliga via Internet kan man nå nya grupper
            av brukare. Digitaliserade register och förteckningar samt referensdatabaser
            gör det lättare att få överblick över vilka samlingar som finns
            och vad de innehåller, och därmed ökar sökbarheten. Den proposition
            som regeringen presenterar om arkiven, är mycket tunn. Den innehåller
            egentligen bara ett förslag till beslut, nämligen att ett nationellt
            tidsbegränsat uppdrag för arkivpedagogiska insatser skall inrättas
            på arkivområdet. Detta uppdrag ska för perioden 2006-2008 ges
            till ett enskilt arkiv. Men i propositionen anges inte vilket.
            Till detta ska regeringen återkomma i budgetpropositionen för
            2006. För uppdraget kommer 1 miljon kronor årligen att anvisas.
            För övrigt innehåller propositionen regeringens bedömningar och
            förslag om fortsatt utredningsarbete.
          </p>
          <p>
            Långsiktigt bevarande av digital information
          </p>
          <p>
            Den nya tekniken används i allt större utsträckning i kommunikationen
            mellan myndigheter och enskilda. Det finns därmed en risk att
            mycket material försvinner när e-post raderas och hemsidor ändras.
            Detta utgör ett hot mot bevarandet av kulturarvet. Det är därför
            nu hög tid att utveckla system och rutiner för att bygga upp en
            heltäckande arkivstrategi, som är anpassad till den moderna digitala
            miljön. Regeringen borde nu presentera en handlingsplan för långsiktigt
            bevarande av digital information. Detta bör ges regeringen till
            känna.
          </p>
          <p>
            En plan för bevarande av arkivalier
          </p>
          <p>
            Vid sidan av de stora arkiven, biblioteken och museerna finns
            många handlingar och arkivalier spridda på mindre institutioner
            och i privata samlingar. Dessa utsätts ofta för en förslitning
            till följd av resursbrist eller dålig kunskap om hur sådana arkivalier
            bör bevaras och behandlas. Det är därför angeläget att regeringen
            utarbetar en nationell plan för bevarande av arkivalier och för
            utbildning i hantering och tillhandahållande av sådana arkivalier.
            Detta bör ges regeringen till känna.
          </p>
          <p>
            Kyrkliga arkiv
          </p>
          <p>
            Det talas i propositionen om samverkan mellan de statliga arkiven
            och de kommunala och landstingskommunala arkiven. Men ingenstans
            i
          </p>
          <pb facs="riksdagen-motions-pdf/data/200405/mot_200405_Kr_9/mot_200405_Kr_9-0003.pdf"/>
          <p>
            propositionen nämns de kyrkliga arkiven. Historiskt har de kyrkliga
            arkiven vid sidan av myndighetsarkiven utgjort den viktigaste
            källan till kunskap om människors liv och förhållanden. Den kompetens
            och erfarenhet som finns hos många präster och personal på pastorsexpeditioner
            måste tas tillvara. De kyrkliga arkiven förs nu successivt över
            till landsarkiven, men på en del håll kan det dröja åtskilliga
            år, innan detta arbete är slutfört. De statliga arkiven bör därför
            etablera ett samarbete även med de kyrkliga arkiven. Detta bör
            ges regeringen till känna.
          </p>
          <p>
            Arkiv på andra språk än svenska
          </p>
          <p>
            Regeringen avser att ge Riksarkivet i uppdrag att utveckla arbetsformerna
            för samarbetet med andra institutioner och organisationer i frågor
            som rör dokument på de nationella minoritetsspråken. Detta är
            ett ytterst angeläget arbete. Men Folkpartiet anser att uppdraget
            bör vidgas till att omfatta även andra språk i Sverige än de nationella
            minoritetsspråken. Genom den stora invandring som skett sedan
            1940-talet har många föreningar och kulturinstitutioner skapats
            och byggt upp arkiv med material på olika språk. Det är viktigt
            att uppdraget till Riksarkivet omfattar även sådana arkiv oavsett
            om språken har status som nationellt minoritetsspråk eller ej.
            Detta bör ges regeringen till känna.
          </p>
          <p>
            Tillgängligheten till arkiv
          </p>
          <p>
            Trots den utveckling av arkivens digitala verksamhet som nu snabbt
            sker, behöver arkiven vara tillgängliga även i fysisk mening.
            Lokalerna behöver vara handikappanpassade. Det framgår inte av
            propositionen i vilken utsträckning så är fallet. Särskilt Riksarkivet
            och landsarkiven men även så långt möjligt övriga arkiv bör initiera
            ett samarbete med handikapporganisationerna — för = att förbättra
            möjligheterna = för funktionshindrade att ta del av arkivens material.
            Detta bör ges regeringen till känna.
          </p>
          <p>
            Enskilda arkiv
          </p>
          <p>
            De enskilda arkiven utgör en viktig del av det nationella kulturarvet.
            De innehåller material som är av stort kulturhistoriskt värde
            och bidrar till att ge information om samhället och dess utveckling.
            Det rör sig alltså om folkrörelsearkiv och andra föreningsarkiv
            samt företags-, gårds- och personarkiv. Detta arkivmaterial har
            stor betydelse för forskningen och för
          </p>
          <p>
            2004/05:Kr9
          </p>
          <pb facs="riksdagen-motions-pdf/data/200405/mot_200405_Kr_9/mot_200405_Kr_9-0004.pdf"/>
          <p>
            2004/05:Kr9
          </p>
          <p>
            många olika grupper av människor. Det är därför angeläget, att
            tillgängligheten till de enskilda arkiven ökar. De enskilda arkiven
            omfattas emellertid inte av lagstiftning, eftersom materialet
            inte omfattas av offentlighetsprincipen. De har endast mycket
            blygsamma statliga bidrag. Den enda kontaktyta som finns mellan
            staten och de enskilda arkiven är att det enligt instruktionen
            för Riksarkivet och landsarkiven skall finnas en särskild nämnd
            för enskilda arkiv som avgör ärenden om statsbidrag till enskilda
            arkiv och är rådgivande organ i frågor som rör sådana arkiv. Riksarkivets
            och landsarkivens förvaltningsanslag, som för 2005 utgör 10,2
            miljoner kronor, får användas till bidrag till enskilda arkiv.
            Av denna summa går mer än hälften, 5 691 000 kronor, till Arbetarrörelsens
            Arkiv och Bibliotek. Resterande 4,6 miljoner kronor skall alltså
            fördelas på alla övriga enskilda arkiv. Folkpartiet anser mot
            denna bakgrund att principerna för fördelning av statliga bidrag
            till enskilda arkiv bör ses över. Detta bör ges regeringen till
            känna.
          </p>
          <p>
            Stockholm den 6 april 2005
          </p>
          <p>
            Lennart Kollmats (fp) Cecilia Wikström (fp) Hans Backman (fp)
            Torkild Strandberg (fp) Axel Darvik (fp) Erling Bager (fp)
          </p>
        </div>
      </div>
    </body>
  </text>
</TEI>
