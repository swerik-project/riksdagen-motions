<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00219">
  <teiHeader>
    <fileDesc>
      <titleStmt>
        <title>Järnvägstrafik till Sälen</title>
        <author corresp="i-VRHymVx7EsX48sg7b5qmpS i-Atz7ai4RJKnyNCwfSAJEeC">av Jan Lindholm och Jonas Eriksson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägstrafik till Sälen</title>
          <idno type="rdwebb">H102T219</idno>
          <rs type="number">T219</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T219/text</ref>
          <ref type="dokument_url_html">http://data.riksdagen.se/dokument/H102T219</ref>
          <ref type="dokumentstatus_url_xml">http://data.riksdagen.se/dokumentstatus/H102T219</ref>
          <ref type="doc">http://data.riksdagen.se/fil/644C16F3-B0D4-45B0-9B4E-0504799A52BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4WueUHu23zwnh5gHv19k9v" type="signed"/>
        <correspContext corresp="i-4WueUHu23zwnh5gHv19k9v">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-TmPrXXAKxWstXnivZaTeY2" type="numbering">
          <date when="2013-09-30"/>
        </correspAction>
        <correspAction xml:id="i-Y7PNSHJTWq618UAfTUiMQ5" type="submission">
          <date when="2013-09-27"/>
        </correspAction>
        <correspAction xml:id="i-Ni9yTp6iYtzxGPV4sH6tCH" type="transfer">
          <date when="2013-09-27"/>
        </correspAction>
        <correspAction xml:id="i-FgDSgDqwBpbK79jw3bJrvE" type="assigned"/>
        <correspContext corresp="i-FgDSgDqwBpbK79jw3bJrvE">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-STYEGpG4bLvAP8nQJvRLds" type="motHeader"/>
      <div xml:id="i-EzTA657K6SjPNHHG85TuXX" type="motBody">
        <div xml:id="i-M5HZPZLNR3YJKG7XwmN914" type="motProposal" subtype="förslag">
          <head xml:id="i-SvrbLbnJynMB6DCaucwKXT">
            Förslag till riksdagsbeslut
          </head>
          <p xml:id="i-LemewQvajSDvEd1oB2ysXj">
            Riksdagen tillkännager för regeringen som sin mening vad som
            anförs i motionen om behovet av järnvägstrafik till Sälen.
          </p>
        </div>
        <div xml:id="i-A8wSNniqmLwKUEXzMBV5sy" type="motContent">
          <head xml:id="i-BitDFmm8wtHsJ3qvrtkW9z" type="h1">
            Bakgrund
          </head>
          <p xml:id="i-XHtH9SJ1uXLNBmvv8crESv">
            De åtgärder som föreslås för att Sverige ska nå de uppsatta målen
            i klimatarbetet är till stor del fokuserade på transportområdet.
            Det är inte så konstigt eftersom trafiken är en av de stora källorna
            till utsläpp av klimatpåverkande gaser. Flyget med sina stora
            utsläpp av vattenånga på höga höjder omnämns ibland, men i huvudsak
            är det koldioxiden som diskuteras.
          </p>
          <p xml:id="i-2imYULB3k2ZED95x7YUTrW">
            Den enskilde vill i de flesta fall göra rätt och minimera sina
            utsläpp så mycket som möjligt. När skattesystemet nu sakta förändras
            så att det ger den enskilde incitament att även ur rent ekonomiska
            aspekter göra klimatsmarta val kommer självfallet trycket på att
            det också ska vara möjligt att göra dessa klimatsmarta val att
            öka. Därför är det viktigt att den nationella infrastrukturen
            anpassas på ett sådant sätt att det går att göra det klimatsmarta
            valet även vid en resa till Malung-Sälen.
          </p>
          <head xml:id="i-9tSD5uuPHFv7epdAY4S3Vo" type="h1">
            Tidigare behandling
          </head>
          <p xml:id="i-RUPiADC4ryiswwoUKP2qSM">
            Förslag liknande det i denna motion har tidigare avslagits av
            riksdagen ett flertal gånger men eftersom detta är en av de mest
            potenta möjligheterna att med en relativt liten insats åstadkomma
            stora förändringar i medborgarnas resvanor, vidhåller vi vårt
            förslag och avser återkomma i frågan till dess regeringen beslutar
            följa förslaget.
          </p>
          <head xml:id="i-Fi7NbnisDrQvcNsmBZJa9T" type="h1">
            Orsaker till förslaget
          </head>
          <p xml:id="i-Eoqb48J9zdknCyeR3oqSF5">
            Antalet bäddar för turister i Sälenområdet närmar sig i rask
            takt 100 000 gästsängar. Inget tyder på annat än att den utvecklingen
            kommer att fortsätta. Dessutom nyttjas en allt större andel av
            dessa gästsängar nu under en växande tidsperiod av året. Slut
            är den tid då gästerna enbart kom under de viktigaste skidveckorna.
          </p>
          <p xml:id="i-YYUJdWeMPmKqvs5wRZ8xtH">
            Planerna på en flygplats är nu nästan helt klara och även om
            Miljöpartiet anser att det är fel att tillåta den flygplatsen
            och motsatt sig att region Dalarna går in med ett ekonomiskt bidrag
            så kan man konstatera att de krafter som vill se bygget igång
            är starkare än Miljöpartiet. Vi som värnar den sköra och ömtåliga
            fjällvärlden är inte glada över utvecklingen men vi är än mer
            oroade över vad som sker på vägarna när turisterna kommer och
            reser hem.
          </p>
          <p xml:id="i-RmxhTW7huG4yR3vEahKCZh">
            Hur många av dessa semesterfirare kör trafiksäkert efter en vecka
            i backen? Det är inte enbart vägens fel att trafikolyckor är vanliga
            i det trafikkaos som uppstår när stugbytena sker. Förarna är trötta,
            lyckliga, kanske nästan snöblinda, de har ont om tid och är ofta
            trötta, kanske är det mer än 500 kilometer som ska avverkas bakom
            ratten.
          </p>
          <p xml:id="i-ES1pveFr7uTo9ZWSfoC1Tw">
            Inget annat samhälle i Sverige med den storleksordningen på trafiken
            saknar järnväg. Att väldigt få bor permanent i Sälen men nästan
            alla ändå besökt Sälen någon gång gör det till en väldigt speciell
            plats. Med tanke på hur många personer som årligen besöker Sälenområdet
            skulle kanske Sälens järnvägsstation, om den byggdes, kunna vara
            en av de tio största i landet, räknat i antal resenärer per år.
            För att nå den attraktiviteten krävs naturligtvis mer än en fungerande
            järnvägstrafik och ett bra resecentrum. Det lokala näringslivet
            kommer dock att snabbt lösa frågan om fungerande lokala transporter
            när väl andelen billösa turister blir tillräckligt stor.
          </p>
          <p xml:id="i-38ngJ9pYsR7sf9roRy8UnT">
            De som argumenterar att man måste ha med sig en bil på grund
            av dåliga kollektiva transportmedel kanske skulle ta sig en tankeställare
            över hur det skulle se ut i Stockholm om alla som idag åker kollektivt
            där skulle ta med sig en bil varje dag in i centrum. Antalet parkeringsytor
            kulle kanske behöva tiodubblas. Då växer avstånden mellan målpunkterna
            och alla får för sig att de måste ha bil. Bilar skapar avstånd
            och det är väldigt opraktiskt med bilar som enda transportmedel
            i ett samhälle med över 100 000 inbyggare. Samhället måste ta
            initiativ för att bryta den utvecklingen i Sälenområdet och göra
            investeringar i kollektivtrafiik som onödiggör bilen. En långtidsplanering
            för samhällsbyggandet är lika viktig här som i Storstockholmsområdet
            om trafiken skall fungera i framtiden.
          </p>
          <p xml:id="i-CKKQKhHFdoqLDsHjo5dPoa">
            Vissa anser att en sådan här motion inte hör hemma i riksdagen
            eftersom den berör en lokal fråga i Malung-Sälens kommun. Inget
            kan vara mer fel. Med ett sådant resonemang skulle Öresundsbron
            vara en lokal fråga, en tågtunnel mellan Helsingborg och Helsingör
            skulle vara en sak för den regionen och inga tågprojekt någonstans
            i landet skulle kunna vara av nationellt intresse.
          </p>
          <p xml:id="i-YRf1ugJ2J2iszyPirNs6c8">
            Problemen med biltrafiken till Sälenområdet är så omfattande
            att det är en nationell angelägenhet sett både ur ett klimatperspektiv
            och ur ett trafiksäkerhetsperspektiv. Investeringar för utbyggd
            spårkapacitet bör rikta in sig på åtgärder där stora problem kan
            lösas, inte enbart på behovet av ökade godsflöden. Hur kan det
            komma sig att det finns järnvägsstationer i Norrköping och Skövde
            när det inte finns i Sälen? En järnvägsstation i Sälen skulle
            göra avsevärt större nytta sett ur såväl klimat- som trafiksäkerhetsperspektiv.
          </p>
          <p xml:id="i-2yk6St5g3P59zY7nVgGmbK">
            En destination som skulle kunna generera så mycket trafik som
            en tänkt järnvägsstation i Sälen har potential att göra måste
            hanteras ur ett nationellt perspektiv. Visst skiljer sig Sälen
            från Åre på många sätt, en station i Sälen kan inte på samma sätt
            ge närhet till backarna som i Åre, men underlaget för lokala transportlösningar
            är mångdubbelt större.
          </p>
          <p xml:id="i-KMeGThcGZb2oN9azib1eAL">
            Om en station i Sälen skall nås via en utbyggd Västerdalsbana
            eller via Dalabanan och Mora får andra avgöra. Den detaljeringsnivån
            anser vi inte är en fråga för en motion i detta läge.
          </p>
          <p xml:id="i-UvYdqqdaXWs1gLepiDFAtA">
            Avsaknaden av järnvägsförbindelser till Sälen innebär inte bara
            onödiga trafikolyckor med lidande och död utan även ett helt onödigt
            bidrag till klimatpåverkande utsläpp samt att vårt gemensamma
            vägkapital förslits i onödan. Särskilt på sträckor där resemönstren
            är tydliga och koncentrerade till vissa tidpunkter tenderar konflikter
            och slitage att vara stort. Samtidigt är det på sådana sträckor
            som järnvägen har bäst förutsättningar att vara ett attraktivt
            alternativ.
          </p>
          <p xml:id="i-2ryUV1KZN1ZX2p2o2qeqvz">
            Mot bakgrund av detta bör riksdagen ge regeringen till känna
            som sin mening vad som i motionen anförs om behovet av en snabb
            lösning för en järnvägsförbindelse till Sälen.
          </p>
        </div>
        <div xml:id="i-3SwV66JkZYCi3HmVe3Dt9n" type="signatureBlock">
          <list xml:id="i-D8VXx1D1d6Pc4x9KdDPoAi">
            <item xml:id="i-XJRmuuRtZoHZWURgXXoFqg" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-41CxGzcpJYzuhx9xzrWvX5" who="unknown" type="signature">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
