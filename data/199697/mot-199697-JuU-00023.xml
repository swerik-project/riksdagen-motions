<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-JuU-00023">
  <teiHeader>
    <fileDesc>
      <titleStmt>
        <title>med anledning av prop. 1996/97:131 Prövningstillstånd i hovrätten</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:131 Prövningstillstånd i hovrätten</title>
          <idno type="rdwebb">GK02Ju23</idno>
          <rs type="number">Ju23</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GK02Ju23/text</ref>
          <ref type="dokument_url_html">http://data.riksdagen.se/dokument/GK02Ju23</ref>
          <ref type="dokumentstatus_url_xml">http://data.riksdagen.se/dokumentstatus/GK02Ju23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-5GtyVgTrPMivwskgfh4Zfy" type="basedOn"/>
        <correspContext corresp="i-5GtyVgTrPMivwskgfh4Zfy">
          <ref>Proposition 1996/97:131</ref>
        </correspContext>
        <correspAction xml:id="i-7KhJiuanJS8Xbx4DKmpzUG" type="signed"/>
        <correspAction xml:id="i-W5b1PRUETipoc5Dq56AuNZ" type="referral">
          <date when="1997-03-21"/>
        </correspAction>
        <correspAction xml:id="i-TXJ8Pdj7pKnfviYtUHPK3H" type="dismissal">
          <date when="1997-03-21"/>
        </correspAction>
        <correspAction xml:id="i-DHpZ6BEwiDWfNV33bPNqbe" type="submission">
          <date when="1997-03-20"/>
        </correspAction>
        <correspAction xml:id="i-TsDg8ARdexWinKqJjVEbDT" type="referral">
          <date when="1997-03-21"/>
        </correspAction>
        <correspAction xml:id="i-4mMCUk3hXktHiWvzFtNEKo" type="dismissal">
          <date when="1997-03-21"/>
        </correspAction>
        <correspAction xml:id="i-H6hFGj1s88QTvFrtTNby86" type="submission">
          <date when="1997-03-20"/>
        </correspAction>
        <correspAction xml:id="i-SXbdooPxynBnDiVEdzVfyW" type="assigned"/>
        <correspContext corresp="i-SXbdooPxynBnDiVEdzVfyW">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_JU_0023/mot_199697_JU_0023-0001.pdf"/>
      <div xml:id="i-BbUoC4jJz97phE2Mjw3NJe" type="motHeader">
        <div xml:id="i-Q5fd9B5oxmh6PwY4gvk6eM" type="motTitle"/>
        <div xml:id="i-DehZvjEyn2mK785sWqLR6x" type="motSubmissionInfo"/>
      </div>
      <div xml:id="i-Qe4WyXHQqjQfvqo9FJM3ar" type="motBody">
        <div xml:id="i-FgdQZVVynCz4dvUrvw6KQx">
          <p xml:id="i-HJpuSqowNymPki2o6v29Ef">
            1996/97 Ju23 Ju21-25
          </p>
          <p xml:id="i-QcT4eFmGhUtG9BQhu6denA">
            Motion till riksdagen 1U0GRA
          </p>
          <p xml:id="i-253EK9M4m5Nn7WQ6gQZbPX">
            av Lars Leijonborg m.fl. (fp)
          </p>
          <p xml:id="i-6VFtXMau5yPhgri8AmVdx1">
            med anledning av prop. 1996/97:131 Prövningstillstånd i hovrätten
          </p>
          <p xml:id="i-DV4TPh9nhyMmHauycUPfN9">
            Folkpartiet liberalerna motsätter sig regeringens förslag, att
            bara den som får hovrättens tillstånd till detta skall få sin
            sak överprövad i hovrätten, främst av två skäl: respekt för vikten
            av medborgarnas tillit till rättssystemet och högt ställda krav
            på rättssäkerhet. Vi avvisar regeringens förslag för det första
            därför att det föreligger en alldeles uppenbar risken att medborgarnas
            förtroende för rättssystemet raseras. Om medborgarna tappar förtroendet
            för rättsmaskineriet spelar det ingen roll att avgörandena är
            ”rättdömda”. För det andra för att rättsäkerheten inte får äventyras
            för förmenta effektivitetsvinster med — enligt vår uppfattning
            — förhållandevis obetydliga besparingar i statsbudgeten. Rättssäkerhet
            måste få kosta och en väl fungerande demokrati förutsätter inte
            bara ett väl fungerande rättssystem utan också att medborgarna
            har förtroende för det.
          </p>
          <p xml:id="i-AVaXvUpUSeTFsh5J7a53gU">
            Socialdemokratiska regeringens förslag
          </p>
          <p xml:id="i-6w2PA6keiaFXKru5SC9y4e">
            I propositionen föreslås att det alltid skall krävas prövningstillstånd
            för mål och ärenden som överklagas från tingsrätten och för beslut
            från andra myndigheter. JO, JK och RÅ skall dock inte behöva prövningstillstånd
            för att få en brottsmålsdom överprövad av hovrätten. Så snart
            det finns anledning att betvivla riktigheten av tingsrättens avgörande
            skall prövningstillstånd meddelas (ändringsdispens). Om det inte
            utan en prövning av målet i sak går att bedöma om tingsrättens
            avgörande är riktigt eller inte, skall detta också vara ett skäl
            för prövningstillstånd (granskningsdispens). Vidare skall hovrätten
            meddela prövningstillstånd om det behövs för ledning av rättstillämpningen
            (prejudikatsdispens) eller om det annars finns synnerliga skäl
            (extraordinär dispens). Det föreslås att tre hovrättsdomare skall
            delta vid tillståndsprövningen och att prövningstillstånd skall
            meddelas så snart en av dessa röstar för det.
          </p>
          <p xml:id="i-BHrWbRmn7HCfcMAnxytA39">
            Folkpartiet liberalernas inställning Massiv remisskritik
          </p>
          <p xml:id="i-8Ejse9pu3TWT4NGBZ2KLKp">
            För oss liberaler är det självklart att i fträmsta rummet sätta
            rättssäkerheten. Den synen delar vi med många viktiga remissinstanser
            som inte bara
          </p>
          <pb facs="riksdagen-motions-pdf/data/199697/mot_199697_JU_0023/mot_199697_JU_0023-0002.pdf"/>
          <p xml:id="i-JXBe2ugkJmh3LQKcSmtnzH">
            uttrycker starka tvivel mot den föreslagna reformen utan direkt
            motsätter sig att den genomförs. Här märks bland andra JO, JK,
            Svenska Advokatsamfundet, Hovrätten för Övre Norrland, Svenska
            avdelningen av Internationella Juristkommissionen och de flesta
            av dem som uttalade sig för de juridiska fakulteterna vid Stockholms,
            Uppsala och Lunds Universitet. Det är ur rättssäkerhetssynvinkel
            vi liberaler anser att regeringens förslag måste ses.
          </p>
          <p xml:id="i-JcHxdXcBeTTD7xANcnNFTJ">
            Förtroendet för rättsstaten främst
          </p>
          <p xml:id="i-FvTXJ9nCMDpQDEQe6mLLZ3">
            En väl fungerande demokrati förutsätter inte bara ett väl fungerande
            rättssy- stem utan också att medborgarna hyser ett gott förtroende
            för rättsstaten. Om medborgarna tappar förtroendet för rättsmaskineriet
            spelar det ingen roll att avgörandena är materiellt riktiga. Med
            dagens regler ändrar hovrätten nästan var tredje brottsmålsdom.
            Med generellt krav på prövningstillstånd medger regeringen att
            det finns risk att en dom, som med dagens system skulle ha ändrats
            av hovrätt, inte kommer att få prövningstillstånd (sid. 45 y).
            Att reformen med generellt krav på prövningstillstånd i hovrätten
            — som regeringen genomgående hävdar — skulle öka rättssäkerheten
            torde även för den mest framgångsrike pedagog vara svårförklarligt
            för flertalet medborgare och riskerar därmed att rasera medborgarnas
            tillit till rättssystemet. Enligt vår uppfattning är det alldeles
            uppenbart att medborgarna förväntar sig att det skall finnas en
            ovillkorlig rätt till prövning av icke bagatellartade mål i två
            instanser. Med regeringens förslag är det faktiskt så att den
            som anser sig ha dömts felaktigt av tingsrätten — vare sig det
            gäller en dom att gå från hus och hem eller en dom av icke-jurister
            till livstids fängelse för mord — inte har rätt att få sin sak
            prövad av högre instans. Enligt vår uppfattning bör propositionen
            avslås redan på grunden att medborgarnas tillit till rättssystemet
            äventyras.
          </p>
          <p xml:id="i-S1PjUrgsPnxfZDjVN4HZJ3">
            Värna rättssäkerheten
          </p>
          <p xml:id="i-3NX97r7UANGrqmB9qCj8MU">
            Redan idag har rätten att ovillkorligen få sin sak prövad i två
            instanser inskränkts. I bla. tvistemål om mindre värden samt i
            bötes- och utsökningmål gäller att prövningstillstånd först måste
            beviljas av hovrätten för att en överprövning av det överklagade
            avgörandet skall komma till stånd. Vid den senaste reformen, då
            kravet på prövningstillstånd i hovrätten utvidgades, uttalade
            den borgerliga regeringen följande:
          </p>
          <p xml:id="i-5gPWhSVCnQ3YZiNgFYqRzH">
            Man kan naturligtvis inte totalt utesluta att dispens avslås
            i något fall där det, om målet hade tagits upp till fullständig
            prövning, skulle ha visat sig att det funnits skäl att ändra det
            överklagade avgörandet. Dessa farhågor bör varken underskattas
            eller överdrivas. Det manar dock till försiktighet och innebär
            att det inte kan komma ifråga att införa prövningstillstånd för
            alla måltyper i hovrätten. (prop. 1992/93:216 sid. 47 y, kurs.
            här)
          </p>
          <p xml:id="i-6yNYEXowCFZPWuP7NSxuUH">
            Vi står kvar vid den uppfattningen att det inte kan komma ifråga
            att införa prövningstillstånd för alla måltyper i hovrätten. På
            flera ställen i propositionen framhåller regeringen att man anser
            sig ha föreslagit ett system som skapar tillräckliga garantier
            för att
          </p>
          <p xml:id="i-CxHJkV5Q2FhBqeJb5rYp8B">
            Mot. 1996/97Ju2)
          </p>
          <pb facs="riksdagen-motions-pdf/data/199697/mot_199697_JU_0023/mot_199697_JU_0023-0003.pdf"/>
          <p xml:id="i-Ug5vspnANQuKdwovSj8gJE">
            Mot. 1996/97Ju2BL
          </p>
          <p xml:id="i-Ujnr5w6eNsXRX4h3388Fg9">
            prövningstillstånd inte nekas i de fall där tingsrättens avgörande
            är materiellt felaktigt. Som Lagrådet emellertid har påpekat är
            det förenat med svårigheter att på förhand med större mått av
            säkerhet bedöma hur systemet med generellt prövningstillstånd
            kommer att utfalla. Vi kan alltså inte dela regeringens optimism.
            Till vad som nu har sagts måste tilläggas att ett generellt krav
            på prövningstillstånd i hovrätten rimmar mycket illa med viktiga
            fundament för rättsstaten som muntlighetsprincipen — dvs. en av
            de bärande principerna i den processordning som infördes med den
            svenska rättegångsbalken 1948 och som innebär att förberedelse
            och huvudförhandling både i brott- och tvistemål präglas av muntlighet
            — men också principen om förhandlings- offentlighet. Av de ekonomiska
            beräkningarna synes regeringen räkna med att hälften av de överklagade
            målen skall vägras prövningstillstånd. Vägras prövningstillstånd
            blir det ingen huvudförhandling och att hovrätten skulle hålla
            förhandlingar i frågan om prövningstillstånd förefaller mindre
            troligt. Eftersom en föredragning om prövningstillstånd i hovrätten
            inte är offentlig kommer många tingsrättsavgöranden att prövas
            i hovrätten utan den insyn som öppna domstolsförhandlingar ger.
            Problemet förstärks av det faktum att hovrättens beslut att ej
            meddela prövningstillstånd inte behöver motiveras och att frågan
            om prövningstillstånd avgörs utan nämndemannamedverkan. Vad som
            nu har sagts talar enligt Folkpartiet liberalernas uppfattning
            med betydande styrka för avslag på propositionen också av rättssäkerhetsskäl.
          </p>
          <p xml:id="i-AbqPz6xEajbFGDGANtmWU4">
            Kamouflerat sparförslag
          </p>
          <p xml:id="i-CsstHF53WwSA6bfAh3Q5T">
            Regeringen påstår på flera ställen i propositionen att reformen
            är en ”rättsäkerhetsreform”. I själva verket menar vi att reformen
            är ett sparförslag. Det blir tydligt när man ställer uttalanden
            i propositionen bredvid varandra. I propositionen förklarar regeringen
            sålunda att ”en reform av detta slag bör [...] kombineras med
            en resursförstärkning för tingsrätterna. Av de medel som genom
            reformen kan frigöras genom en effektivare hovrättsprocess kan
            en del tillföras tingsrätterna.” (sid. 46 x, kurs. här). ”Det
            blir inte fråga om några stora och generella ökningar av utrymmet
            för mer domarpersonal.” (sid. 94 x). ”Hur stora resurser som slutligen
            bör stanna inom domstolsväsendet kan man i detta skede inte med
            säkerhet uttala sig om”. (sid. 96 m). Men tillförlitligheten i
            tillståndsprövningen (dvs. graden av rättsäkerhet) är dels avgörande
            av hur omfattande och ingående den görs, dels ock att ett stort
            antal mål beviljas prövningstillstånd, dels att det i dessa mål
            blir fråga om prövning i två tillfällen i hovrätten. Vi är för
            vår del därför inte övertygade om storleken på de effektivitetsvinster
            och de möjligheter till besparingar som därvid kan uppstå i hovrätterna
            om tillämpningen av de föreslagna tillståndsreglerna skall få
            ett rättssäkert resultat. Om någon osäkerhet kan sägas råda om
            vilka effektivitetsvinster som kan uppstå i hovrätterna är vi
            däremot övertygade om att reformen leder till en ökad arbetsbörda
            vid tingsrätterna. Eftersom parterna inte kan vara säkra på att
            tingsrättens avgörande kommer att överprövas i högre instans kommer
          </p>
          <pb facs="riksdagen-motions-pdf/data/199697/mot_199697_JU_0023/mot_199697_JU_0023-0004.pdf"/>
          <p xml:id="i-Tyyk1MoUxHdEVmmmQjR5Ft">
            parternas talan att utvecklas mer grundligt och ytterligare bevisning
            kommer att förebringas. Även om det redan idag finns begränsningar
            av möjligheterna att ”spara krut” till hovrätten, kommer ett generellt
            krav på prövningstillstånd i hovrätten helt säkert att innebära
            att processmaterialet ”sväller” vid tingsrätterna jämfört med
            idag. Det är också vår övertygelse att tingsrätterna i större
            utsträckning kommer att få utföra ”trippelarbete” i den meningen
            att rättens sammansättning vid tvistemål oftare kommer att vara
            enligt rättegångsbalkens huvudregel: nämligen den att tingsrätten
            är domför i tvistemål med tre lagfarna domare. Trots denna huvudregel
            avgörs idag i själva verket de allra flesta tvistemål i sak av
            en lagfaren domare. Vi är för vår del övertygade om att parternas
            benägenhet att acceptera endomarsits klart kommer att minska om
            man inte har en ovillkorlig rätt till en omprövning i sak i hovrätten.
            Härigenom belastas domarna i tingsrätterna ytterligare.
          </p>
          <p xml:id="i-Y7MoAAxr1v8zEapqQyP4CB">
            Särskilt om tryck- och yttrandefrihetsmål
          </p>
          <p xml:id="i-B4jdmXg62mS6jwQWowVDUL">
            Mål som gäller brott mot tryck- eller yttrandefriheten har en
            särställning i svensk rätt på grund av yttrandefrihetens betydelse
            för det fria samhällsskicket. Sålunda ingår = jurymedverkan i
            — tryck- och yttrandefrihetsmål för att förstärka tryck- och yttrandefriheten.
            Regeringen föreslår nu att kravet på prövningstillstånd också
            skall omfatta denna typ av mål. Det innebär att tyngdpunkten förskjuts.
            Om nämligen juryn och de lagfarna domarna i ett tryck- eller yttrandefrihetsmål
            fäller en åtalad finns ingen ovillkorlig rätt för denne att få
            sin sak prövad i hovrätten. Friar däremot de lagfarna domarna
            — sedan juryn har fällt — har de i denna typ av mål särskilda
            åklagarna JK och JO (i fråga om meddelarbrotten) rätt att utan
            krav på prövningstillstånd få sin ansvarstalan prövad av hovrätten.
            Detta är enligt Folkpartiet liberalernas uppfattning inte en acceptabel
            ordning.
          </p>
          <p xml:id="i-3SKEJbS67P1YStD1NEkk1R">
            Samlad reform av rättsväsendet
          </p>
          <p xml:id="i-HJQJc6CJ8JJ9HpFfjyBjQ2">
            Om ytterligare begränsningar av medborgarnas möjlighet att överklaga
            till hovrätten skall genomföras, måste detta enligt vår uppfattning
            ske mot bakgrund av ett väl analyserat behov och genom ett mer
            samlat grepp. Lagrådet, vars kritik snabbt förbigås av regeringen,
            formulerar det sålunda:
          </p>
          <p xml:id="i-Lo9Kf5FieRfNpqcDCMSRNY">
            En fullständig bedömning av förslagets ändamålsenlighet underlättas
            inte, som Lagrådet ser det, av att remissen är inriktad i stort
            sett enbart på hovrättens prövningstillståndssystem, samtidigt
            som en omfattande utredningsverksamhet pågår avseende såväl rättegångsbalkens
            regler om rämst tingsrättsförfarandet som den organisatoriska
            strukturen inom domstolsväsendet. Eftersom en så genomgripande
            förändring av hovrättsprocessen som den föreslagna fokuserar intresset
            i hög grad också på tingsrätternas förutsättningar att träffa
            riktiga avgöranden och att motivera dem väl — med förslaget åsyftas
            ju inte minst att ytterligare förskjuta tyngdpunkten i dömandet
            till första instans — skulle det enligt Lagrådets mening ha varit
            en klar fördel om prövningstillståndsproceduren hade kunnat ses
            i belysning av ett utarbetat förslag beträffande tillämnade förändringar
            för tingsrätternas del.
          </p>
          <p xml:id="i-2FMP8tFhuyHPCg1Ta91hBZ">
            Mot. 1996/97Ju2B2
          </p>
          <pb facs="riksdagen-motions-pdf/data/199697/mot_199697_JU_0023/mot_199697_JU_0023-0005.pdf"/>
          <p xml:id="i-ApLFkmY1kZvsnB35Qb7euA">
            Mot. 1996/97Ju28
          </p>
          <p xml:id="i-P4hPKWNurjJxKwYobieWQF">
            Inom rättsväsendet pågår för närvarande en omfattande och ingående
            reformering. Vissa förändringar är redan beslutade, som rättshjälpen.
            Andra är pågående, som prövningstillstånd vid överklagande och
            minskning av antalet nämndemän i många mål. Ytterligare förändringar
            utreds, som domstolsorganisationen. Alla dessa reformer som har
            genomförts och planeras påverkar rättssäkerheten och allmänhetens
            förtroende för rättsstaten. Vi förnekar inte att det föreligger
            ett reformbehov av rättsväsendet. Men reformarbetet företer en
            splittrad bild. En reform på ett rättsområde påverkar oftast verksamheten
            inom ett annat rättsområde. Utgångspunkten måste därför vara att
            ta ett samlat grepp över reformarbetet. Delreformer äventyrar
            lätt helhetsresultatet. Handläggningen av frågan om prövningstillstånd
            framstår som ett skolexempel på detta. Regeringen tycks allvarligt
            ha underskattat ett viktigt problem i sammanhanget. Ett generellt
            prövningstillstånd i hovrätten påverkar ofrånkomligen tingsrätterna.
            Detta påpekar också många remissinstanser. Ändå vill regeringen
            nu snabbinföra reformen — trots att det samtidigt pågår en genomgripande
            utredning om domstolarnas framtida organisation, som faktiskt
            kan innebära — även om Folkpartiet liberalerna motsätter sig det
            — både sammanslagning av tingsrätter med länsrätter och en drastisk
            minskning av antalet domstolar i första instans.
          </p>
          <p xml:id="i-KdNrqNrozKCWKT9xrSLgLZ">
            Hemställan
          </p>
          <p xml:id="i-UCtzU4WEsVZX1FBQQswSqp">
            Med hänvisning till det anförda hemställs 1. att riksdagen avslår
            regeringens proposition 1996/97:131 Prövningstillstånd i hovrätten,
            2. att riksdagen — vid avslag på yrkande 1 — beslutar om en sådan
            ändring i lagförslaget att Justitiekanslern (JK) och Riksdagens
            ombudsmän (JO) också omfattas av krav på prövningstillstånd i
            tryck- och yttrandefrihetsmål i enlighet med vad som anförts i
            motionen.
          </p>
          <p type="date" id="i-Bt7iz8ty53XxGKjk4bS396">
            Stockholm den 20 mars 1997
          </p>
          <div xml:id="i-3P3cqUv4VixCSGJCppF1k6" type="signatureBlock">
            <p who="i-NZES3NTTAs3ZaBTU3RVkYE" type="signature">
              Lars Leijonborg (fp)
            </p>
            <p who="i-9J1gmLVJSnGBRMzrAVvtvR" type="signature">
              Anne Wibble (fp)
            </p>
            <p who="i-VQ8e4QWrW7Gvhr9MwK6fQ9" type="signature">
              Isa Halvarsson (fp)
            </p>
            <p who="i-8NfHDFVXcoFu1TRQN5CdnD" type="signature">
              Eva Eriksson (fp)
            </p>
            <p who="i-PTF5wvZAe6S7xqLKP2h8kQ" type="signature">
              Kerstin Heinemann (fp)
            </p>
            <p who="i-Gcjbk3nJyjWXPaa2dm3MFR" type="signature">
              Elver Jonsson (fp)
            </p>
            <p who="i-T576BDaw5pvVYLHtf4Pt4X" type="signature">
              Lennart Rohdin (fp)
            </p>
            <p who="i-N1qw8jfKGpQHZKgF3gs76j" type="signature">
              Siw Persson (fp)
            </p>
            <p who="i-4cqJPp6KE913P96Kfc7QxB" type="signature">
              Bengt Harding Olson (fp)
            </p>
          </div>
          <p xml:id="i-2dGhJDdBL9yvKkbYAzMRP2">
            Ola Ström (fp)
          </p>
        </div>
      </div>
    </body>
  </text>
</TEI>
