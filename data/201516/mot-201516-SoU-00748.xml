<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00748">
  <teiHeader>
    <fileDesc>
      <titleStmt>
        <title>En feministisk funktionshinderspolitik</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:748 av Maj Karlsson m.fl. (V)</title>
          <idno type="rdwebb">H302748</idno>
          <rs type="number">748</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302748/text</ref>
          <ref type="dokument_url_html">http://data.riksdagen.se/dokument/H302748</ref>
          <ref type="dokumentstatus_url_xml">http://data.riksdagen.se/dokumentstatus/H302748</ref>
          <ref type="docx">http://data.riksdagen.se/fil/E02DC308-9B9C-4F85-A4C5-9B83734070E7</ref>
          <ref type="pdf">http://data.riksdagen.se/fil/018BF718-C2AE-40A8-82BE-22CDA12BCED6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GDtJhiaHHN5R4AET6npVci" type="signed"/>
        <correspContext corresp="i-GDtJhiaHHN5R4AET6npVci">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-UDG94VGF2Mq7jTbok814QH" type="submitted">
          <date when="2015-10-02"/>
          <time when="12:49:41"/>
        </correspAction>
        <correspAction xml:id="i-8Z3LhyfqgAzF7rDTtRmQYM" type="reviewed">
          <date when="2015-10-02"/>
          <time when="19:33:08"/>
        </correspAction>
        <correspAction xml:id="i-EAXzjmK3eF8f1w1RWv5pjY" type="referred">
          <date when="2015-10-13"/>
        </correspAction>
        <correspAction xml:id="i-3EKyjueScZptDG6GjVXjpq" type="assigned">
          <date when="2017-11-30"/>
          <time when="16:23:56"/>
        </correspAction>
        <correspContext corresp="i-3EKyjueScZptDG6GjVXjpq">
          <ref type="assignedTo">Socialutskottet</ref>
        </correspContext>
        <correspAction xml:id="i-PA6QJ25LdzZYYmsFpFxQE6" type="behandlas_i"/>
        <correspContext corresp="i-PA6QJ25LdzZYYmsFpFxQE6">
          <ref type="uppgift">2016/17:SoU19</ref>
          <ref type="ref_dok_id">H401SoU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU19</ref>
          <ref type="ref_dok_titel">Ny funktionshinderspolitik 2017 och framåt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Sy2QSwAhTjXbcVmevaXMzt" type="behandlas_i"/>
        <correspContext corresp="i-Sy2QSwAhTjXbcVmevaXMzt">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HXCNguqZWq6KHb1QzEW8hS" type="behandlas_i"/>
        <correspContext corresp="i-HXCNguqZWq6KHb1QzEW8hS">
          <ref type="uppgift">2017/18:SoU5</ref>
          <ref type="ref_dok_id">H501SoU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU5</ref>
          <ref type="ref_dok_titel">Nationellt mål och inriktning för funktionshinderspolitiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KbUz44bjW6iVdT6GaGmsjp" type="behandlas_i"/>
        <correspContext corresp="i-KbUz44bjW6iVdT6GaGmsjp">
          <ref type="uppgift">2016/17:SoU8</ref>
          <ref type="ref_dok_id">H401SoU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU8</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:748 av Maj Karlsson m.fl. (V) En
          feministisk funktionshinderspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LK2BeRw14MsR2KnP6r9RYe">
            1 Förslag till riksdagsbeslut
          </head>
          <list style="ol">
            <item xml:id="i-5LXf5ujFCnMRcxHVfsidhJ">
              Riksdagen ställer sig bakom det som anförs i motionen om att
              ett feministiskt perspektiv och åtgärder för ökad jämställdhet
              bör vara en del av regeringens kommande strategi för genomförande
              av funktionshinderspolitiken och tillkännager detta för regeringen.
            </item>
            <item xml:id="i-G3t82VYBdFrPWrCkUcFVtW">
              Riksdagen ställer sig bakom det som anförs i motionen om att
              en del av regeringens kommande funktionshindersstrategi bör vara
              att det ska genomföras en fördjupad kartläggning som fokuserar
              på situationen för kvinnor med funktionsnedsättning och tillkännager
              detta för regeringen.
            </item>
            <item xml:id="i-7NFHXtY8HCMMQitEF19ige">
              Riksdagen ställer sig bakom det som anförs i motionen om att
              Försäkringskassan bör ges ett tydligt uppdrag att vidare analysera
              frågan om könsskillnader inom assistansersättningen och att vid
              behov vidta eller komma med förslag till åtgärder för att osakliga
              skillnader inte ska förekomma och tillkännager detta för regeringen.
            </item>
            <item xml:id="i-6hrabqJkhih3xffed5YCSg">
              Riksdagen ställer sig bakom det som anförs i motionen om en utredning
              om våld mot kvinnor med funktionsnedsättning och tillkännager
              detta för regeringen.
            </item>
            <item xml:id="i-7ULSShr3sgcbg6MeiGUu2X">
              Riksdagen ställer sig bakom det som anförs i motionen om att
              en ny indikator angående de skyddade boendenas tillgänglighet
              för kvinnor med funktionsnedsättning bör läggas till i Socialstyrelsens
              öppna jämförelser av kommunernas stöd till brottsoffer vid våld
              i nära relationer och tillkännager detta för regeringen.
            </item>
            <item xml:id="i-JN9zJAbwwdoZiKUvkMTJmG">
              Riksdagen ställer sig bakom det som anförs i motionen om att
              regeringen bör ta initiativ till en kartläggning av situationen
              för hbtq-personer med funktionsnedsättning och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-QaBGDL2PhFt6reHQkg6xfW" type="h1">
            2 En feministisk funktionshinderspolitik
          </head>
          <p xml:id="i-VMcaSLAugsrJiLkoymxuuZ">
            I den allmänna debatten om situationen för personer med funktionsnedsättning
            riskerar bilden av en sådan person att ofta bli förenklad och
            schabloniserad. Bakom etiketten ”personer med funktionsnedsättning”
            ryms en mångfald av individer, var och en med sina egenskaper
            som gör att en även tillhör andra grupperingar av personer i samhället:
            män, kvinnor, hbtq-personer, unga, äldre, inrikes eller utrikes
            födda, rika, fattiga m.m. Detta gör att situationen för personer
            med funktionsnedsättning kan se olika ut. En politisk strategi
            för att förbättra situationen för personer med funktionsnedsättning
            måste se detta och utifrån detta identifiera särskilda åtgärder.
          </p>
          <p xml:id="i-6DPk9EEWdMnLjmgvFLQHh7">
            I denna motion tar vi upp behovet av att lyfta det feministiska
            perspektivet i funktionshinderspolitiken.
          </p>
          <p xml:id="i-9V9PUbHG3q2Cm1sAos1md6">
            I FN:s konvention om rättigheter för personer med funktionsnedsättning
            erkänns vikten av särskilda åtgärder för kvinnor med funktionsnedsättning:
          </p>
          <p xml:id="i-M4coDQ4rojFRWdZzoreLWS">
            Artikel 6
          </p>
          <p xml:id="i-VxiazCrqud5mJTZqXnZcL7">
            Kvinnor med funktionsnedsättning
          </p>
          <p xml:id="i-CRtEZRqxxAkWNPh5J4cpRR">
            1. Konventionsstaterna erkänner att kvinnor och flickor med funktionsnedsättning
            är utsatta för flerfaldig diskriminering och ska därför vidta
            åtgärder för att säkerställa att de fullt och likaberättigat åtnjuter
            alla mänskliga rättigheter och grundläggande friheter.
          </p>
          <p xml:id="i-UpZwMzm2hMKh3pbFsKgpGT">
            2. Konventionsstaterna ska vidta alla ändamålsenliga åtgärder
            för att säkerställa att kvinnor fullt ut utvecklas, gör framsteg
            och stärker den egna förmågan i syfte att garantera att de kan
            utöva och åtnjuta de mänskliga rättigheter och grundläggande friheter
            som anges i denna konvention.
          </p>
          <p xml:id="i-Fto7B2hjAMxQ29bR6wJKCq">
            Riksdagen beslutade 2008 att Sverige skulle ratificera konventionen
            och den gäller sedan 2009 för Sveriges del.
          </p>
          <p xml:id="i-WhtwxTyNBzhEWm4EAMfPDN">
            2014 gjorde FN:s övervakningskommitté en uppföljningsrapport
            med rekommendationer till Sverige om tillämpningen av konventionen.
            I den skriver kommittén:
          </p>
          <p xml:id="i-AEJNcQgRT3dq4DswNuArWb">
            Kvinnor med funktionsnedsättning (art. 6)
          </p>
          <p xml:id="i-TfkpLk5Fq9Guqv3AheRm7m">
            13. Kommittén uttrycker oro över att det finns begränsad kunskap
            om att kvinnor med funktionsnedsättning diskrimineras på grund
            av sitt kön, och i vilken utsträckning kvinnor och flickor med
            funktionsnedsättning diskrimineras jämfört med män och pojkar.
            Det är också bekymmersamt att studier, politik och handlingsplaner
            som rör personer med funktionsnedsättning saknar ett genusperspektiv.
          </p>
          <p xml:id="i-XJdrbExamoHEGr7iJ1e6v3">
            14. Kommittén rekommenderar att konventionsstaten säkerställer
            att ett genus- och funktionshindersperspektiv genomsyrar lagstiftning,
            politik, undersökningar och planer samt aktiviteter för tillämpning,
            utvärdering och övervakning samt tjänster. Vidare rekommenderas
            att konventionsstaten vidtar effektiva och särskilda åtgärder
            för att förhindra flerfaldiga former av diskriminering av kvinnor
            och flickor med funktionsnedsättning.
          </p>
          <p xml:id="i-Fq2ki6f5wb6rCivEkbnZAG">
            Tidigare i år släppte Myndigheten för delaktighet (MFD) rapporten
            ”Samlad uppföljning av funktionshinderspolitiken – Hur är läget
            2015?”. I den redogörs på flera ställen om könsskillnader som
            finns när det gäller samhällets stöd till personer med funktionsnedsättning.
          </p>
          <p xml:id="i-36RnEZNCByH12zKoLin3Pn">
            Vi instämmer i det som FN:s övervakningskommitté skriver. Det
            har hittills saknats ett genusperspektiv i funktionshinderspolitiken.
            Vissa kunskaper om könsskillnader har presenterats, bland annat
            av MFD. Men det är tydligt att det inte finns någon sammanhållen
            strategi för att fördjupa kunskaperna eller vidta åtgärder mot
            osakliga orättvisor.
          </p>
          <p xml:id="i-LfHgMsYJGQJDcJx2EDDqA6">
            Ett feministiskt perspektiv och åtgärder för ökad jämställdhet
            bör därför vara en del av regeringens kommande strategi för genomförande
            av funktionshinderspolitiken. Detta bör riksdagen ställa sig bakom
            och ge regeringen till känna.
          </p>
          <p xml:id="i-YRM92JQa6KV9eF69UqzUsm">
            En del av regeringens kommande strategi för genomförande av funktionshinderspolitiken
            bör därför även vara att det ska genomföras en fördjupad kartläggning
            som fokuserar på situationen för kvinnor med funktionsnedsättning.
            Detta bör riksdagen ställa sig bakom och ge regeringen till känna.
          </p>
          <head xml:id="i-NMUw1MiWSMRFY8dyydmsJE" type="h1">
            3 Tydliga skillnader i arbetsmarknadspolitiken
          </head>
          <p xml:id="i-nytHFnXTjQ8vCwL3tvzmZ">
            Sverige är långt ifrån målet att personer med funktionsnedsättning
            ska ha samma rätt och samma möjlighet som andra att delta fullt
            ut i samhällslivet, inklusive arbetslivet.
          </p>
          <p xml:id="i-7zSYfGoxfnSU7epDryu9fz">
            Endast 41 procent av män med funktionsnedsättning förvärvsarbetar
            och bara 33 procent av kvinnorna. Detta enligt MFD:s rapport ”Samlad
            uppföljning av funktionshinderspolitiken – Hur är läget 2015?”.
          </p>
          <p xml:id="i-86xx81PqZ3GJKvV2BdA35X">
            Vänsterpartiet har tidigare kommit med flera förslag för att
            i ett brett perspektiv förstärka rätten till arbete för personer
            med funktionsnedsättning. Vi är också glada över att vara överens
            med regeringen om förslag i budgetpropositionen för 2016 som går
            i denna riktning, även om det är tydligt att mycket återstår att
            göra på området.
          </p>
          <p xml:id="i-5CVmZkgMVCQmk2mEuV38JD">
            När det gäller åtgärder inom arbetsmarknadspolitiken så är det
            ett område där det finns tydliga skillnader mellan vad som erbjuds
            män och vad som erbjuds kvinnor.
          </p>
          <p xml:id="i-HBiYG2RPony5tUs8afhfvn">
            Detta gäller framförallt de olika former av subventionerade anställningar
            som finns. Av de lönebidragsanställda är 59 procent män, 41 procent
            kvinnor. Samma fördelning gäller för trygghetsanställningar. När
            det gäller skyddat arbete hos offentlig arbetsgivare och utvecklingsanställningar
            är siffrorna 69 respektive 61 procent för män, 31 respektive 39
            procent för kvinnor. (Arbetsförmedlingens Återrapportering 2015
            – Prognoser för utbetalningar 2015–2019.)
          </p>
          <p xml:id="i-WJC5NdymF4eooeEbGNVkCx">
            Vidare är det fler män än kvinnor som är i behov av anpassade
            hjälpmedel, som får sådana. (MFD och SCB)
          </p>
          <p xml:id="i-Pzkoa8H6jTAn9JnV5zoyFo">
            Ett tydligt genusperspektiv måste finnas så att möjligheter till
            stöd, utbildning och arbetsmarknadsåtgärder inte begränsas beroende
            på vilket kön personen har. Risken är annars överhängande att
            traditionella föreställningar om lämplig sysselsättning för män
            respektive kvinnor cementeras, när det gäller arbetsmarknadsåtgärder
            för personer med funktionsnedsättning.
          </p>
          <p xml:id="i-TVqnSF4AXBZpFJtFuM27rr">
            Vi kan konstatera och är väldigt positiva till att den nuvarande
            regeringen har gett Arbetsförmedlingen ett tydligt jämställdhetsuppdrag
            inför detta verksamhetsår. Detta har bland annat inneburit att
            myndigheten tog fram en särskild rapport om lönebidragen ur jämställdhetsperspektiv
            som bilaga till årets arbetsmarknadsrapport. I rapporten konstateras
            att det finns könsskillnader när det gäller vem som blir lönebidragstagare
            även när hänsyn tas till individegenskaper som ålder, utbildning,
            födelseland, tidigare arbetslöshetshistorik, yrkesbakgrund och
            slag av funktionsnedsättning.
          </p>
          <p xml:id="i-HFWYmo8D32zjtAFutN1QsR">
            Vi har förhoppningar om att denna jämställdhetsanalys av lönebidragen
            kan vara ett första steg i en förbättringsprocess hos Arbetsförmedlingen
            och att liknande initiativ kommer att tas när det gäller andra
            insatser som myndigheten ansvarar för. Vi kommer att följa detta
            arbete.
          </p>
          <head xml:id="i-7MUmLCF8EByHYcxMZsvNdn" type="h1">
            4 Män får mer personlig assistans
          </head>
          <p xml:id="i-RV8oMZc3qxqLPiiQ9NXZ6Z">
            Alltsedan införandet av assistansreformen 1994 har det funnits
            skillnader mellan i hur hög utsträckning män och kvinnor beviljas
            personlig assistans. Det har hela tiden varit fler män än kvinnor
            som beviljas assistansersättning. Skillnaden har också hela tiden
            vuxit. 2014 var cirka 8 700 män beviljade ersättning men endast
            omkring 7 400 kvinnor. Även det genomsnittliga antalet beviljade
            timmar per vecka skiljer. Män beviljas i snitt 3,5 timmar mer
            per vecka.
          </p>
          <p xml:id="i-3YhJ5yhNmFVuK3HwVbxtHp">
            Ovanstående framgår i en del av rapporten ”Studier om könsskillnader”
            (Socialförsäkringsrapport 2015:7), som publicerats av Försäkringskassan.
            I rapporten beskrivs också möjliga förklaringar till varför situationen
            ser ut som den gör, till exempel att förekomsten av olika typer
            av funktionsnedsättningar varierar mellan män och kvinnor. Något
            definitivt svar eller några förslag på åtgärder presenteras dock
            inte och i rapporten uttrycks tveksamhet gällande huruvida det
            finns behov att analysera frågan om könsskillnader i personlig
            assistans.
          </p>
          <p xml:id="i-19B8MgSFjmHPLD2voAd7B">
            Det är bra att Försäkringskassan har inlett detta arbete, men
            vi är oroliga för de signaler som skickas om att det inte kommer
            att fortsätta. Vi menar att statistiken visar på tydliga könsskillnader,
            framförallt när det gäller antalet män respektive kvinnor som
            beviljas assistansersättning.
          </p>
          <p xml:id="i-BRx9NX5VrVEpvMMuWwSYN3">
            Försäkringskassan bör därför ges ett tydligt uppdrag att analysera
            frågan om könsskillnader inom assistansersättningen vidare och
            att vid behov vidta eller komma med förslag till åtgärder för
            att osakliga skillnader inte ska förekomma. Detta bör riksdagen
            ställa sig bakom och ge regeringen till känna.
          </p>
          <head xml:id="i-TY7nnMbVqy89zwCfrE9Joi" type="h1">
            5 Våld mot kvinnor med funktionsnedsättning
          </head>
          <p xml:id="i-LU8kncXfGtgRxw8a4D8Ms">
            I åldersgruppen 16–29 år uppger 18 procent av kvinnorna med funktionsnedsättning
            att de har utsatts för våld eller hot om våld, i jämförelse med
            närmare åtta procent av kvinnorna utan funktionsnedsättning. (Källa:
            ”Samlad uppföljning av funktionshinderspolitiken – Hur är läget
            2015?”, MFD)
          </p>
          <p xml:id="i-KwPG9hE3TFvkkSTfQ626yn">
            I en tidigare rapport från utredningsinstitutet HANDU (2007)
            tas bland annat upp att det är vanligare att kvinnor med funktionsnedsättning
            blev kallade nedsättande saker och att männen fick dem att känna
            sig underlägsna. När det gäller kvinnor med måttlig eller lindrig
            intellektuell funktionsnedsättning verkar situationen vara särskilt
            bekymmersam. En fjärdedel av kvinnorna som levde i ett förhållande
            uppgav att deras nuvarande partner är våldsam mot dem och en tredjedel
            hade blivit slagna innan de fyllt 15 år. En av fem kvinnor med
            intellektuell funktionsnedsättning hade försökt ta sitt liv.
          </p>
          <p xml:id="i-2TD8eEKWPzFkDuszDjFJmG">
            Enligt en tidigare undersökning från Riksförbundet för social
            och mental hälsa (RSMH) har 70 procent av de kvinnor som kommer
            i kontakt med psykiatrin någon gång varit utsatta för fysiska
            eller sexuella övergrepp. Även Socialstyrelsen har i undersökningen
            av våld mot kvinnor med psykisk funktionsnedsättning (2005) visat
            på att denna grupp av kvinnor är mer utsatt för våld än andra
            kvinnor.
          </p>
          <p xml:id="i-4wDh5agddxHEPrnzsYU3ie">
            Jämförelser tyder på att dessa kvinnor även utsätts för sexuellt
            våld i högre utsträckning än kvinnor utan psykisk funktionsnedsättning.
            Samtidigt konstateras att kunskapen och medvetenheten om problemen
            är starkt begränsade, vilket leder till att kvinnornas behov ofta
            förbises. Mäns våld mot kvinnor med funktionsnedsättning kan vara
            särskilt svårt för omgivningen att upptäcka eftersom kvinnan ofta
            är beroende av förövaren när det gäller dagliga behov som mat,
            sömn och hygien.
          </p>
          <p xml:id="i-2wcGFrucirc6tKVzxb11Ck">
            Det kan även vara förövaren som bistår kvinnan när det gäller
            kommunikation med omvärlden, i kontakter med myndigheter, skola,
            vänner osv. En kvinna med en funktionsnedsättning kan även ha
            svårt att själv skaffa hjälp för att komma ur en relation med
            en våldsam man.
          </p>
          <p xml:id="i-AExC6u6KPSt4gf5kHMxSye">
            Kommunerna måste ta sitt ansvar för att tillgodose kompetent
            stöd till samtliga våldsutsatta kvinnor som söker hjälp. De måste
            utbilda socialtjänstens personal, men också personal som arbetar
            med personer med funktionsnedsättningar och äldre. Kunskapen om
            mäns våld mot kvinnor måste förbättras rejält, inte minst gäller
            det kunskap för att förbättra stödet till våldsutsatta kvinnor
            med funktionsnedsättningar.
          </p>
          <p xml:id="i-6k4qrBZjKS7i5iQGua8Ndf">
            Ofta kan själva funktionsnedsättningen försvåra för den våldsutsatta
            kvinnan i hennes kontakt med rättsväsendet. Det handlar om kommunikations-
            och samarbetssvårigheter, men dessvärre även om hur kvinnans trovärdighet
            bedöms. Mot bakgrund av den extremt svåra situation som dessa
            kvinnor befinner sig i bör frågan om våld mot kvinnor med funktionsnedsättning
            belysas i en utredning. Utredningen bör komma med konkreta förslag
            på hur situationen för kvinnor med funktionsnedsättning som är
            utsatta för mäns våld kan underlättas samt hur våldet kan upphöra.
            Vad som här anförts om en utredning om våld mot kvinnor med funktionsnedsättning
            bör riksdagen ställa sig bakom och ge regeringen till känna.
          </p>
          <p xml:id="i-GgYjHxEYxYLWV5v6EEcQMg">
            Enligt Socialstyrelsen saknar många kvinnojourer möjlighet att
            ta emot kvinnor med psykisk funktionsnedsättning. Alla jourer
            är heller inte fysiskt tillgängliga, i en enkätundersökning genomförd
            av Socialstyrelsen svarade endast hälften av jourerna ja på en
            fråga om möjligheten att ta emot kvinnor med fysiska funktionsnedsättningar.
            Detta trots att dessa kvinnor precis som kvinnor utan funktionsnedsättningar
            ofta måste fly från sina hem vid misshandel i en nära relation.
          </p>
          <p xml:id="i-Aiz2GWXS2s2UMCTir5Geai">
            För att kvinnor med funktionsnedsättning som flyr eller slängs
            ut från sitt hem ska ha samma möjlighet till plats på skyddat
            boende måste det finnas boenden som är tillgänglighetsanpassade.
            Ett första steg bör vara att synliggöra denna fråga. En ny indikator
            gällande de skyddade boendenas tillgänglighet för kvinnor med
            funktionsnedsättning bör därför läggas till i Socialstyrelsens
            öppna jämförelse av kommunernas stöd till brottsoffer vid våld
            i nära relationer. Detta bör riksdagen ställa sig bakom och ge
            regeringen till känna.
          </p>
          <head xml:id="i-2ZbaP3xRVei96LLXsZtdk7" type="h1">
            6 Hbtq-personer med funktionsnedsättning
          </head>
          <p xml:id="i-L3z37rzQT2jvutAhgL3ELp">
            Situationen för hbtq-personer med funktionsnedsättning är en
            fråga som sällan uppmärksammas. Förtryckande normer i samhället
            innebär att dessa människor riskerar att drabbas av dubbel diskriminering.
          </p>
          <p xml:id="i-AgojUBxXVgj1cfm4BS1aLF">
            RFSL har startat det s.k. Funkisprojektet för att sprida kunskaper,
            medvetenhet och bedriva utbildning. I projektet har man redan
            upptäckt att det finns brister i kunskap och medvetenhet hos bl.a.
            personal inom funktionshinderomsorgen, hos myndigheternas handläggare,
            inom vården, på ungdomsmottagningar m.m. RFSL har tagit ett mycket
            bra initiativ som vi hoppas ska ge positiva resultat, men dessa
            frågor förtjänar större uppmärksamhet och det kan inte vara upp
            till enbart en ideell organisation att ta detta ansvar.
          </p>
          <p xml:id="i-7TUZts3dUdsBvQQhsfdE24">
            Ett första steg för ett ökat politiskt ansvarstagande är att
            undersöka och få grepp om situationen. Regeringen bör därför ta
            initiativ till en kartläggning av situationen för hbtq-personer
            med funktionsnedsättning. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-HYSHUVv1sC6wmrfxiiYx37" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-CAsJYBYKx5C3AMWqFR6Cy9" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-MZD5KhxwGRTcYdb7kSvqpK" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-VAEoKzPUpdU1q6j1P24S5w" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-QsWDviznLWwB8tS6ZaaKxT" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-4vyiiGezVKD3Zd1AYhNtWn" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-aJifCPtUuvNnkn1SbxFsN" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
