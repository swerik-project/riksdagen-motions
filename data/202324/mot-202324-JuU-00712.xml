<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-00712">
  <teiHeader>
    <fileDesc>
      <titleStmt>
        <title>Åtgärder mot krigs- och terrorbrott</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:712 av Markus Wiechel (SD)</title>
          <idno type="rdwebb">HB02712</idno>
          <rs type="number">712</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB02712/text</ref>
          <ref type="dokument_url_html">https://data.riksdagen.se/dokument/HB02712</ref>
          <ref type="dokumentstatus_url_xml">https://data.riksdagen.se/dokumentstatus/HB02712</ref>
          <ref type="pdf">https://data.riksdagen.se/fil/B7F0467F-705C-49C8-8CFC-BFFC62525C33</ref>
          <ref type="docx">https://data.riksdagen.se/fil/5F91E0D1-69BD-480E-A836-C4C17E2F4012</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RqrddurdDA2EA3Y2fFsVLr" type="signed"/>
        <correspContext corresp="i-RqrddurdDA2EA3Y2fFsVLr">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-LfNnVodQoPLxv9vzenwQV7" type="submitted">
          <date when="2023-10-02"/>
          <time when="17:02:13"/>
        </correspAction>
        <correspAction xml:id="i-YFu2Y937ifGLoHrD8nQ31n" type="reviewed">
          <date when="2023-10-02"/>
          <time when="17:52:03"/>
        </correspAction>
        <correspAction xml:id="i-ASM8qNPa7aFTS3YxSJ1CfV" type="referred">
          <date when="2023-10-17"/>
        </correspAction>
        <correspAction xml:id="i-3MBQH1AkD29YNLRv2RqMVw" type="assigned">
          <date when="2024-02-15"/>
          <time when="15:38:00"/>
        </correspAction>
        <correspContext corresp="i-3MBQH1AkD29YNLRv2RqMVw">
          <ref type="assignedTo">Justitieutskottet</ref>
        </correspContext>
        <correspAction xml:id="i-Wv3w5u2i9uQk2fDyawFkmb" type="behandlas_i"/>
        <correspContext corresp="i-Wv3w5u2i9uQk2fDyawFkmb">
          <ref type="uppgift">2023/24:JuU15</ref>
          <ref type="ref_dok_id">HB01JuU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU15</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6yUpgfUzeUYvLsHdz3NR7a" type="behandlas_i"/>
        <correspContext corresp="i-6yUpgfUzeUYvLsHdz3NR7a">
          <ref type="uppgift">2023/24:JuU8</ref>
          <ref type="ref_dok_id">HB01JuU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU8</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:712 av Markus Wiechel (SD) Åtgärder
          mot krigs- och terrorbrott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PwfxFzxQqXNG14zvsZ1iSK">
            Förslag till riksdagsbeslut
          </head>
          <list>
            <item xml:id="i-9Lo7mPQxBSXuBGdRRK7YRc" sortKey="Yrkande 1">
              Riksdagen ställer sig bakom det som anförs i motionen om att
              se över införandet av en nationellt beslutad lista över terrororganisationer
              och tillkännager detta för regeringen.
            </item>
          </list>
          <list>
            <item xml:id="i-W8kpAiPHPVY1iJAMSm31Z6" sortKey="Yrkande 2">
              Riksdagen ställer sig bakom det som anförs i motionen om att
              utreda möjligheten att ge polisen åtkomst till hälso- och sjukvårdsuppgifter
              i de fall det kan handla om krigs- eller terrorbrott och tillkännager
              detta för regeringen.
            </item>
          </list>
          <list>
            <item xml:id="i-3AuxFScJc4rVi5vQuA2v6C" sortKey="Yrkande 3">
              Riksdagen ställer sig bakom det som anförs i motionen om att
              se över ett utökat arbete med att jaga terrorister och krigsförbrytare
              och tillkännager detta för regeringen.
            </item>
          </list>
          <list>
            <item xml:id="i-63XwwcYUmVb5DAJAztAaBT" sortKey="Yrkande 4">
              Riksdagen ställer sig bakom det som anförs i motionen om att
              se över rådande lagstiftning kring krigsförbrytelser och tillkännager
              detta för regeringen.
            </item>
          </list>
          <list>
            <item xml:id="i-NTwnmkZGvsoFcPGm4CWfGN" sortKey="Yrkande 5">
              Riksdagen ställer sig bakom det som anförs i motionen om att
              tillsätta en haverikommission när Sverige drabbas av terrorattentat,
              och detta tillkännager riksdagen för regeringen.
            </item>
          </list>
          <list>
            <item xml:id="i-A8yAzfKEKzHeM6UUd31s8C" sortKey="Yrkande 6">
              Riksdagen ställer sig bakom det som anförs i motionen om att
              utreda möjligheten att omhänderta alla som visat sig ha befunnit
              sig i områden kontrollerade av terrorister, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-4C61RjjPbUtmiv6A6pjVoA" type="h1">
            Nationellt beslutad lista över terrororganisationer
          </head>
          <p xml:id="i-9hRKzBbMwo7wbQmF7xNujv">
            Efter 11 september-attackerna 2001 inrättade EU en särskild terroristlista,
            vilket också kom att innebära en implementering av FN-resolution
            1373 som också var en direkt följd av terrorattentaten den 11
            september. Rådets förordning (EG) nr 2580/2001 föreskriver frysning
            av alla penningmedel, andra finansiella tillgångar eller ekonomiska
            resurser som tillhör de personer som berörs, och inga penningmedel,
            andra finansiella tillgångar eller ekonomiska resurser får ställas
            till deras förfogande, varken direkt eller indirekt. Resolutionen
            utfärdades av FN:s säkerhetsråd under kapitel VII i FN-stadgan,
            vilket också innebär att den, som också är en sanktionslista,
            är bindande för samtliga av FN:s medlemsländer.
          </p>
          <p xml:id="i-AXx4FL7UjYspsd4ku58kTm">
            I korthet innebar det att den eller de som förs upp på listan
            ska få det svårare att bedriva terrorism, och medlemsländerna
            ska kunna bistå varandra för att ”ge varandra största möjliga
            bistånd när det gäller att förhindra och bekämpa terroristhandlingar”
            samt ”fullt ut utnyttja sina befintliga befogenheter” i detta
            syfte.
          </p>
          <p xml:id="i-Xvwm3SnTcMGSojAMmWYQtZ">
            I artikel 1.3 i gemensam ståndpunkt 2001/931/Gusp anges betydelsen
            av en terrorist­handling: ”En avsiktlig handling som på grund
            av sin art eller sitt sammanhang allvarligt kan skada ett land
            eller en internationell organisation och som definieras som ett
            brott enligt nationell lagstiftning.” Detta inbegriper bland annat:
          </p>
          <list style="ul">
            <item xml:id="i-QjAKHCTxugncmv9MVkozpq">
              Angrepp på en persons liv som kan leda till döden.
            </item>
            <item xml:id="i-XupbPSbSFyf4km5nk2qoYC">
              Allvarliga angrepp på en persons fysiska integritet.
            </item>
            <item xml:id="i-GCm9ucHznNqKCebNMt2cxF">
              Människorov eller tagande av gisslan.
            </item>
            <item xml:id="i-5ScCaMw54rzEMazntuFwqn">
              Förorsakande av omfattande förstörelse av en regeringsanläggning
              eller offentlig anläggning, transportsystem eller infrastruktur.
            </item>
            <item xml:id="i-4Q7kpjEeMTjsYYezQnJWTZ">
              Kapning av luftfartyg och fartyg eller andra kollektiva transportmedel
              eller gods­transporter.
            </item>
          </list>
          <p xml:id="i-XdfTo6gJmEXZYjmUipNc4W">
            Tillverkning, innehav, förvärv, transport, tillhandahållande
            eller användning av skjut­vapen, sprängämnen, kärnvapen eller
            biologiska eller kemiska vapen.
          </p>
          <p xml:id="i-UU1TkAbaoRkCvbSCEzTKHJ">
            Deltagande i en terroristgrupps verksamhet, vari inbegrips att
            förse den med upp­lysningar eller ge den materiellt stöd eller
            bidra med någon som helst form av finansi­ering av denna verksamhet,
            med kännedom om att deltagandet kommer att bidra till gruppens
            brottsliga verksamhet.
          </p>
          <p xml:id="i-tWYRCRBUzg1qeLCJK1Fag">
            För att dessa handlingar ska kunna anses som terrorhandlingar
            måste de utföras med målet att injaga allvarlig fruktan hos en
            befolkning, otillbörligen tvinga ett offentligt organ eller en
            internationell organisation att utföra eller att avstå från att
            utföra en viss handling eller allvarligt destabilisera eller förstöra
            de grundläggande politiska, konstitu­tionella, ekonomiska eller
            sociala strukturerna i ett land eller i en internationell organisa­tion.
          </p>
          <p xml:id="i-LjvS2xnmhJTqoPB2W1i6jx">
            Det är naturligtvis bra att det finns internationella institutioner
            som lyfter upp problemet med terrorism och som aktivt verkar för
            att begränsa och förhindra denna företeelse. Det är också betydligt
            mer effektivt när flera länder arbetar tillsammans, men det innebär
            också att processen med att få in en terrorklassning på en sådan
            lista är svårare. Av den anledningen finns det en rad länder som
            har egna nationella listor, vilket underlättar arbetet avsevärt,
            främst genom minskad byråkrati. Sverige bör inte ligga efter,
            varför regeringen bör verka för att inrätta en svensk nationellt
            beslutad lista över terroristorganisationer.
          </p>
          <head xml:id="i-NmqWBNn62DZCtz6K5n58mT" type="h1">
            Rättsväsendets åtkomst till hälso- och sjukvårdsuppgifter rörande
            krigs- eller terrorbrott
          </head>
          <p xml:id="i-R6cGi6fTJ2iJESvrEHnhK2">
            Rättsväsendets förmåga att förebygga terrorbrott och radikalisering
            i samhället har de senaste åren kommit att bli en allt mer aktuell
            fråga till följd av det ökade terrorhotet och till följd av en
            allt mer omfattande radikalisering. För att hantera dessa problem
            önskar polisen se fler sekretessbrytande bestämmelser, så att
            myndigheter smidigt kan utbyta information utan att bryta mot
            lagen för att säkerställa vår trygghet.
          </p>
          <p xml:id="i-BgqXTEXimKrv45kxSLMiw5">
            Polisen hindras idag från att ta del av viktig information från
            hälso- och sjukvården då känsliga uppgifter inte får röjas, även
            när exempelvis terroristbrott ska förebyggas eller förhindras.
            I takt med Islamiska statens frammarsch i Mellanöstern kunde vi
            höra rapporter om terrorister som återvänt till Sverige för att
            få sjukvård. I en intervju från sommaren 2019 med det kurdiska
            medieteamet ReProduction kunde vi höra Khaled Shahadeh, en av
            de svenska IS-terrorister som fått vård i Sverige, tala helt öppet
            om detta. I Sverige fick Shahadeh vård inom den ordinarie skattefinansierade
            sjukvården för att läka nervskador han fått i en axel efter att
            ha stridit för terrorsekten. Resan till Sverige samt tillgång
            till nödvändiga handlingar fixades enligt honom själv av den fruktade
            och nu döde terrorledaren Omar al-Shishani. Efter denna resa åkte
            han tillsammans med sin nya fru tillbaka till Syrien och återanslöt
            sig till terrorgruppen.
          </p>
          <p xml:id="i-S7zkszWZ12QibioPL2ieab">
            Trots att sjukhuspersonal har kunnat vittna om att patienter
            vårdas för skador som lär ha orsakats i krig har polisen av integritetsskäl
            inte haft någon möjlighet att ta del av uppgifterna. I de fall
            då patienter kan misstänkas för olika typer av brott (krigsbrott,
            terroristbrott eller medhjälp till terroristbrott) har polisens
            arbete därmed försvårats avsevärt. Regeringen bör säkerställa
            att den typen av information framöver når polis och säkerhetstjänst
            för att på bästa sätt kunna lagföra brottslingar eller förhindra
            framtida brott.
          </p>
          <head xml:id="i-Recn5YZWxZfuVxtAL9AHy6" type="h1">
            Utökat arbete för att jaga terrorister och krigsförbrytare
          </head>
          <p xml:id="i-5nmcQe1n4wwRE5N7gCbz87">
            Försommaren 1945 låg Europa i ruiner samtidigt som kaos rådde
            på stora delar av den europeiska kontinenten. Nazisternas rike
            låg i spillror samtidigt som nazisternas krigs­förbrytare gjorde
            vad de kunde för att komma undan rättvisan. En del av dessa krigs­förbrytare
            lyckades skapa en ny identitet samt ett helt nytt och lugnt liv
            i ett nytt hemland. Som följd av detta tillkom olika nazistjägare
            som fram till dessa dagar jagat de grymma förbrytarna runt världens
            alla hörn. Olika former av dokumentation har hjälpt nazist­jägarna
            på traven, men med tiden har det av förklarliga skäl blivit ett
            allt mer kompli­cerat arbete. När olika former av brott och krigsförbrytelser
            begåtts för länge sedan är bevisläget ofta svårt eftersom det
            sällan finns skriftlig och/eller teknisk bevisning utan endast
            muntliga berättelser från eventuella vittnen eller offer.
          </p>
          <p xml:id="i-12qCH4bcfNKpzbkLYudHFV">
            Jakten på de nazistiska krigsförbrytarna från andra världskriget
            må vara så gott som avslutad, men det betyder inte att det inte
            finns krigsförbrytare som vandrar fritt i vårt land. 2008 valde
            Rikskriminalpolisen att utöka jakten på krigsförbrytare från forna
            Jugoslavien genom inrättandet av en ny krigsbrottskommission.
            Denna kommission har lett till fällande domar mot personer som
            begått brott i bland annat forna Jugoslavien och Rwanda. Att Sverige
            har ett ansvar att agera mot dessa brottslingar finns på pränt
            genom vårt undertecknande av Genèvekonventionerna och Romstadgan,
            vilket ligger till grund för den internationella brottmålsdomstolen
            i Haag. Trots denna förpliktelse har flertalet debattörer klassat
            Sverige som en fristad för krigsförbrytare, vilket är fullkomligt
            oacceptabelt.
          </p>
          <p xml:id="i-WmbH3Qt36SCN4zupW9PKfz">
            Krigsbrottskommissionen har idag bytt namn och kallas idag för
            polisens grupp för utredning av krigsbrott. Det är också denna
            grupp som tar emot tips och anmälningar från allmänheten, Migrationsverket,
            Säkerhetspolisen och lokal polis runt om i Sverige när det finns
            misstankar om att en viss person har begått krigsbrott. Utredningarna
            bedrivs därefter i nära samarbete med Internationella åklagarkammaren
            Stockholm, där en särskild grupp åklagare är utsedda att ta hand
            om folkrättsbrott i form av folkmord, brott mot mänskligheten
            och krigsförbrytelser.
          </p>
          <p xml:id="i-5UCGfpAD7N78VCz3vSrXFC">
            Under 2017 anmäldes 80 krigsbrott till polisens krigsbrottskommission,
            en fördubb­ling jämfört med 2015. Av dessa rörde ungefär en tredjedel
            brott begångna i Syrien eller Irak och resterande i andra konfliktområden,
            såsom Somalia, Afghanistan, Eritrea och Ukraina. Av de tips som
            inkommit till gruppen kommer en betydande del från Migrationsverket
            som har specialister vars uppdrag är att upptäckta misstänkta
            personer under asylprocessen. Antalet anmälningar från Migrationsverkets
            specialister mer än fyrfaldigades under 2017 (52 stycken) jämfört
            med 2014 (12 stycken).
          </p>
          <p xml:id="i-7EgUVwsUunjDiE4BScqAdR">
            Under 2017 dömdes totalt fyra personer för krigsbrott i svensk
            domstol. Vi vet samtidigt att det sorgligt nog per capita har
            rest förvånansvärt många svenska invånare som anslutit sig till
            terrorgrupper i exempelvis Syrien och Irak i jämförelse med andra
            västeuropeiska länder. Ett stort antal personer som aktivt åkt
            till konfliktzoner har således också återvänt till Sverige, och
            i samband med flyktingströmmarna till Sverige från konfliktområden
            är det tydligt att risken är stor att några av de som idag vandrar
            på våra gator aktivt har deltagit i olika konflikter. Regeringen
            bör återkomma med förslag som syftar till en utökad jakt på krigsförbrytare
            och terrorister.
          </p>
          <head xml:id="i-PCv5WQn1WiTvnpoGFCYp2k" type="h1">
            Översyn av lagstiftningen kring krigsförbrytare
          </head>
          <p xml:id="i-RX15Ty8T2EoeA8r1rCvaPk">
            Idag finns det en komplex lagstiftning för krigsförbrytelser,
            vilket gör brotten svåra att utreda då de som folkrättsbrott endast
            anses kunna begås i en väpnad konflikt. Av den anledningen måste
            gruppen för utredning av krigsbrott alltid analysera om det rådde
            en konflikt då brottet de utreder begicks, vilket beroende på
            olika omständigheter kan vara svårt. Regeringen bör se över rådande
            lagstiftning för att enklare kunna lagföra krigs­förbrytare.
          </p>
          <head xml:id="i-UydY3AQD1DDMERT9QuChCr" type="h1">
            Haverikommission vid terrordåd
          </head>
          <p xml:id="i-2HAyLro6DQiJFw8fkYqD5J">
            Den 7 april 2017 miste fem personer livet i ett terrorattentat
            på Drottninggatan i centrala Stockholm. Om den svenska staten
            och de svenska myndigheterna agerat på ett ansvars­fullt sätt
            hade detta inte behövt ske just eftersom terroristen Rakhmat Akilov
            aldrig hade vistats i Sverige.
          </p>
          <p xml:id="i-MbqjPW31tGc8aWENJgCcgs">
            Självklart kan inte alla terrordåd förhindras. Det yttersta vi
            kan förvänta oss är däremot att man vidtagit tillräckliga åtgärder
            för att minimera risken för detta. Vi kan även förvänta oss att
            man upprätthåller den lagstiftning som för närvarande finns för
            att motverka terror och grova brott, vilket i detta fall inte
            hade skett. Redan ett halvår innan Rakhmat Akilov genomförde sitt
            dåd fick han sitt utvisningsbeslut och borde därför enligt rådande
            regelverk ha lämnat landet ungefär tre månader innan attacken.
            De svenska myndigheterna försökte dock inte hitta honom, trots
            att han inte följt beslutet, och myndigheterna hade inte ens letat
            efter honom på hemadressen.
          </p>
          <p xml:id="i-B5eCqbsnGUnEqwV1Tre2GY">
            Trots att detta skett har ingen utredning kring denna händelse
            genomförts. Istället har reflektionerna stannat i tidningar och
            på sociala medier. Det råder inget tvivel om att det är mycket
            som inte fungerar i vårt samhälle när människor som saknar rätten
            att vistas i landet kan vandra fritt på våra gator. Det är extra
            anmärkningsvärt i ett läge då vi vet att potentiella terrorister
            eller andra kriminella slipper undan rättsväsendet på bekostnad
            av att vanliga hederliga människor riskerar liv och hälsa.
          </p>
          <p xml:id="i-GuMUYrKjsFF5FhNqVw57ba">
            Elvaåriga Ebba samt de andra fyra personerna som miste livet
            i terrorattacken den 7 april 2017 hade med all sannolikhet levt
            idag om myndigheterna hade uppehållit rådande lagstiftning, och
            vad som hände på Drottninggatan kommer vi alla att minnas. Omständigheterna
            kring detta och hur det kunde ske borde däremot per automatik
            granskas. Av den anledningen bör regeringen se till att det alltid
            tillsätts en haveri­kommission när Sverige drabbas av ett terrorattentat
            för att sedan kunna återkomma med förslag till åtgärder baserade
            på kommissionens analyser i syfte att minska risken för framtida
            terrordåd.
          </p>
          <head xml:id="i-AtXLXDdoJdfCMRnkL5zZmJ" type="h1">
            Omhändertagande av resenärer från terrorkontrollerade områden
          </head>
          <p xml:id="i-7qBnTyb6NY53rZXA6yVPgo">
            Vi har under de senaste åren fått höra om hur en förhållandevis
            stor skara svenska medborgare anslutit sig till terrororganisationer
            som Islamiska staten, men faktum är att detta inte är ett nytt
            fenomen. Redan tidigare har svenska medborgare åkt iväg för att
            strida med islamistiska rörelser eller befunnit sig i områden
            som kontrolleras av dessa. Det är ett enormt problem såväl för
            de människor som drabbas av terrorn i området som för det svenska
            samhället, då dessa individer direkt eller indirekt också blir
            ett hot mot vårt samhälle. Den enda preventiva metoden för att
            förhindra att dessa blir ett hot i Sverige är att systematiskt
            häkta misstänkta resenärer till terroristkontrollerade områden.
            Tidigare har vi bland annat sett hur slumpen gjort att brutala
            mördare kunnat åtalas för terrorbrott, vilket gör att risken för
            att mördare idag utan problem kan vandra på våra gator är mycket
            hög. Genom att häkta samtliga av dessa resenärer kan polisen få
            tid på sig att utreda om de har begått brott eller om de har planerat
            att begå brott. När det gäller rikets säkerhet bör polisen ha
            goda möjligheter att förhindra framtida katastrofer, även i tider
            då det råder personal- eller resursbrist.
          </p>
          <p xml:id="i-QqUXQxpQikZ3tmYUfvTF7F">
            Regeringen bör återkomma med ett lagförslag som syftar till att
            alla som åker till terroristkontrollerade områden eller kan misstänkas
            ha något med terrorgrupper att göra systematiskt utreds och häktas
            under lång tid så snart de återvänder.
          </p>
        </div>
        <div type="motSignatures">
          <list>
            <item xml:id="i-X3MU8tLyHjt11jP3EN61pp" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
