<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-01959">
  <teiHeader>
    <fileDesc>
      <titleStmt>
        <title>Stärkt arbetsmarknad i Västsverige</title>
        <author corresp="i-Uxe3rhosBnSZpqJX5d7gpy">av Carina Ohlsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1959 av Carina Ohlsson m.fl. (S)</title>
          <idno type="rdwebb">H6021959</idno>
          <rs type="number">1959</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6021959/text</ref>
          <ref type="dokument_url_html">http://data.riksdagen.se/dokument/H6021959</ref>
          <ref type="dokumentstatus_url_xml">http://data.riksdagen.se/dokumentstatus/H6021959</ref>
          <ref type="docx">http://data.riksdagen.se/fil/D6112022-50D6-47A4-ABBF-3B2BF7F5BB31</ref>
          <ref type="pdf">http://data.riksdagen.se/fil/A1F7C3FE-5A62-4366-B729-4E7665F5AF3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PTrhiFiqUrHZfrUpsQ8Nyy</idno>
            <name>Paula Holmqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NJZoKqxvbBjg3XW7WXGhgL</idno>
            <name>Erik Ezelius</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7BhZZUkTmqwC2VCs3WRNdp" type="signed"/>
        <correspContext corresp="i-7BhZZUkTmqwC2VCs3WRNdp">
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-PTrhiFiqUrHZfrUpsQ8Nyy"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-NJZoKqxvbBjg3XW7WXGhgL"/>
          <note type="signatory" corresp="i-36nyxqA7w17acL7s97ha3p"/>
        </correspContext>
        <correspAction xml:id="i-4y8dC7x7MavEZMqfbVhUxq" type="submitted">
          <date when="2018-11-29"/>
          <time when="13:30:14"/>
        </correspAction>
        <correspAction xml:id="i-4YdSVEoQDeWhi2ktPrzqR2" type="reviewed">
          <date when="2018-11-29"/>
          <time when="13:58:29"/>
        </correspAction>
        <correspAction xml:id="i-H1d6bUtA7stdHAoiLa1Qxf" type="referred">
          <date when="2018-12-05"/>
        </correspAction>
        <correspAction xml:id="i-74sA2YWtaF2xKmi8asxJjR" type="assigned">
          <date when="2019-08-28"/>
          <time when="08:54:50"/>
        </correspAction>
        <correspContext corresp="i-74sA2YWtaF2xKmi8asxJjR">
          <ref type="assignedTo">Näringsutskottet</ref>
        </correspContext>
        <correspAction xml:id="i-CMC95AEKe6wS2hYdDZ9ety" type="behandlas_i"/>
        <correspContext corresp="i-CMC95AEKe6wS2hYdDZ9ety">
          <ref type="uppgift">2018/19:NU8</ref>
          <ref type="ref_dok_id">H601NU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU8</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1959 av Carina Ohlsson m.fl. (S)
          Stärkt arbetsmarknad i Västsverige
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MDmYcm1LVov8fPwcKKnnQF">
            Förslag till riksdagsbeslut
          </head>
          <list>
            <item xml:id="i-7CLBnZTTBjUUyr3KFTpgM7" sortKey="Yrkande 1">
              Riksdagen ställer sig bakom det som anförs i motionen om behovet
              av insatser för att stärka arbetsmarknaden i Västsverige och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-DPg5K48y9WE8NAPXdE1RBt" type="h1">
            Motivering
          </head>
          <p xml:id="i-XBHY82fFA7q9d2X5jipjS6">
            Göteborg är ett av Sveriges hetaste tillväxtområde och fungerar
            som lokomotiv för den västsvenska arbetsmarknaden. De bekymmer
            som finns är främst rekryteringsproblem, matchning mellan arbetslösa
            och lediga jobb samt att få nyanlända i arbete.
          </p>
          <p xml:id="i-5SDQmBwzpLbx8yPkyvxsb9">
            Västsverige skiljer sig från övriga landet genom att andelen
            sysselsatta inom tillverkningsindustri och jordbruk/livsmedelsindustri
            sticker ut. Vi kan också konstatera att de delar av Västsverige
            som domineras av dessa näringsgrenar inte har samma tillväxttakt
            som regionen som helhet. Även i dessa branscher är det idag svårt
            att hitta den kompetens som krävs för fortsatt utveckling.
          </p>
          <p xml:id="i-B1yTTCeKBhNDwZS8ygKfwn">
            Den öppna arbetslösheten i Västsverige minskar liksom i övriga
            landet. Vad som oroar är att utvecklingen vad det gäller långtidsarbetslöshet
            inte visar på samma positiva trend.
          </p>
          <p xml:id="i-Wjji7rRkKdji1LTtQpd8LF">
            Regeringen har genomfört insatser kopplade till Innovationsrådets
            arbete inom life science, miljö och klimat samt digitalisering.
            Life science är en nyckelsektor för Sverige och Västsverige. Regeringens
            strategi för en nyindustrialisering för att locka fler industriinvesteringar
            till Sverige är oerhört viktigt för Västsverige, som är en av
            landets mest industritunga regioner.
          </p>
          <p xml:id="i-HXkjh2cKvLLRukje1X4C7J">
            Göteborg är ett nav för västsvensk industriutveckling med sin
            långa industritradition och stora företag. Det är också här större
            delen av Västsveriges forskningsverksamhet är koncentrerad. Vid
            Centrum för tjänsteforskning vid Karlstads universitet, med fokus
            på värdeskapande genom tjänster bedrivs en forskning på hög nivå.
            Detta inom ett område som blir allt viktigare och där en stor
            del av framtidens sysselsättning kommer att finnas.
          </p>
          <p xml:id="i-6PE6ZrX8djjsggrtvWGxye">
            Finansiering av innovationer och satsningar är ett bekymmer för
            företag utanför de stora tillväxtområdena i Sverige. Västsverige
            är ett område där företag på mindre orter har svårt att få finansiering
            till en rimlig kostnad om de över huvud taget får denna hjälp
            av banker och andra kreditinstitut.
          </p>
          <p xml:id="i-DojpxsofkAnwNnWEHVJADf">
            Även de små och medelstora företagen är viktiga för exporten.
            Tillgång till finansiering för exportaffärer är en nyckelfråga
            för många av dessa och även rådgivning inför exportsatsningar.
          </p>
          <p xml:id="i-Kjyju7W9t1hky3s6pb2jqj">
            Såväl vad gäller stöd och finansiering för vägen från innovation
            till tillverkning som exportfrämjande insatser är det viktigt
            att dessa verkligen kommer mindre företag på små orter men också
            på landsbygd till del.
          </p>
          <p xml:id="i-LqiGHRYF1JypWkVwEdmms3">
            Samtidigt som alltför många människor är öppet arbetslösa i Västsverige
            finns det många lediga jobb i regionen. Västsverige har liksom
            Sverige i stort en hög och ojämnt fördelad arbetslöshet. Arbetslösheten
            är särskilt hög hos personer utan gymnasieutbildning eller med
            kort vistelsetid i Sverige.
          </p>
          <p xml:id="i-6F9z6pCrcjf3PusTqt1tVy">
            Statistik visar att nästan en av fem rekryteringar i landet misslyckas.
            Vi får exakt samma signaler från näringslivet i Västsverige. Man
            har svårt att finna den kompetens man söker för olika tjänster.
            Inte minst gäller detta offentlig sektor.
          </p>
          <p xml:id="i-8LBVT5W7rZLVEX6hBLA12V">
            Göteborgs arbetsmarknad växer starkt, men rekryteringsbekymret
            är inget specifikt storstadsproblem utan gäller också i stor utsträckning
            företag på mindre orter. Den investering i nya utbildningsplatser
            inom vuxenutbildningen – i ett nytt kunskapslyft och aktiva insatser
            för långtidsarbetslösa – som genomförs är positiv för vår region.
            Det är viktigt att denna satsning utvecklas på ett sådant sätt
            att man utgår ifrån lokala samt regionala förutsättningar och
            inte framhärdar likformiga regler för hela landet. Är behoven
            olika så skiljer sig också insatserna åt.
          </p>
          <p xml:id="i-B6mTK35idwqjy7BFg46LBd">
            Att ta till vara alla individers kompetens, vare sig den införskaffats
            inom landet eller i någon annan del av världen är viktig för en
            lyckosam integration för nyanlända svenskar liksom för rörligheten
            på arbetsmarknaden.
          </p>
          <p xml:id="i-9CXXHGNhsKWZpVhjenKHjX">
            Många branscher genomgår idag en snabb utveckling. Detta får
            till följd att personer med lång erfarenhet av en bransch eller
            ett yrke tvingas att byta jobb. Genom en validering av befintliga
            kunskaper kopplat till utbildning inom det kompletteringsbehov
            som framkommer kan steget till ett nytt arbete kortas ned väsentligt.
            En tydlig signal om exakt vilken utbildning som krävs för ett
            nytt jobb kan dessutom öka studiemotivationen hos de som drabbas
            av arbetslöshet.
          </p>
          <p xml:id="i-XtR9WWhhCcganFDuNPtmMr">
            Ytterligare särskilda insatser behövs för att validera högre
            studier i annat land med motsvarande svenska studier för att såväl
            nyttja kompetens hos nyanlända som att snabba upp processen till
            egen försörjning.
          </p>
          <p xml:id="i-A4kSvFmnuUvHDEPKxtHRWm">
            Ett stort bekymmer idag är att vi inte förmår att matcha lediga
            jobb med de som idag är arbetslösa. Ofta hörs debatten om rekryteringsbekymmer
            på jobb med krav på universitetsutbildning, men vi kan också se
            hur en lång rad av yrken inom kollektivområdet idag har svårt
            att rekrytera personal.
          </p>
          <p xml:id="i-PVGdt8c3LSkzDNFimmnJNH">
            Rekryteringsbekymren är stora inom industri- och hantverkaryrken.
            För de som är arbetslösa krävs det relevanta utbildningar för
            att matcha för de jobb som finns att söka. Detta gör att det krävs
            en flexibilitet för Arbetsförmedlingen att lokalt upphandla individanpassade
            utbildningar som kan möjliggöra för individen att snabbt ta steget
            ut på arbetsmarknaden.
          </p>
          <p xml:id="i-2v1h2FN2dWqwTVnEnxLm3t">
            När man analyserar arbetslösheten bland unga framgår tydligt
            vad som hindrar steget in på arbetsmarknaden. Problem har främst
            de ungdomar som saknar gymnasieutbildning, har en funktionsnedsättning
            och utrikes födda som kommer till Sverige under senare tonåren.
          </p>
          <p xml:id="i-LkD2ki9AaN3JMXtfhUUpDB">
            Det är viktigt att vi åter ser kommunerna som en viktig aktör
            för att komma till rätta med ungdomsarbetslösheten. Många gånger
            kan kommunerna via sina kontaktnät med det lokala näringslivet
            hjälpa till att slussa ut ungdomar till en meningsfull sysselsättning
            och senare jobb.
          </p>
          <p xml:id="i-LCt8KTWsYakdHXZTzfBKVk">
            Idag är många ungdomar, även de med godkänd gymnasieutbildning,
            hänvisade till kortsiktiga anställningar via bemanningsföretag
            eller som timvikarier med korta varsel för de timmar man får arbeta.
            Detta ger en otrygg livssituation och skjuter fram de ungas möjligheter
            till ett normalt vuxenliv.
          </p>
          <p xml:id="i-Mq43HC1AHzPXP2LoSRPuBd">
            Det är också viktigt att Arbetsförmedlingens och Försäkringskassans
            regelverk samordnas för att möjliggöra och underlätta regionala
            och lokala satsningar tillsammans med region/landsting och kommuner.
          </p>
          <p xml:id="i-E9DQzVFyS7FTtbYfC7mCE2">
            Västsveriges tillverkningsindustri är beroende av fungerande
            godstransporter som många gånger påbörjas på landsbygden. Vi ser
            positivt på regeringens satsning på ökat underhåll av järnvägsspår
            och vägar på landsbygden. Det är en satsning på bättre arbetspendling
            och effektivare godstransporter på både väg och järnväg och som
            gynnar hela landet och som förstärker Sveriges position som export-
            och industriland.
          </p>
          <p xml:id="i-3uCdeXJt4ZGUxd4c8szUNb">
            I Västsverige är det därför otroligt viktigt att såväl det västsvenska
            paketet som satsningen på E20 förverkligas. Vår region är också
            beroende av att vattentransports­leden mellan Vänern och Göteborg
            fungerar på ett funktionellt sätt. Att Göteborgs hamn ges möjlighet
            till utveckling är också viktigt för industrin i hela Västsverige.
            Med större transportfartyg ställs nya krav på hamnens funktioner.
            Det krävs dessutom att järnvägs­nätet är utbyggt för att klara
            transporter till och från hamnen.
          </p>
          <p xml:id="i-EgG57bUZwQbyqmWD1YC1Aa">
            Tillgänglighet till kommersiell service såväl som myndighetsnärvaro
            är en av förutsättningarna för att människor ska kunna bo, jobba
            och driva företag i alla delar av landet. Detta är också ett bekymmer
            inom vår region. Inte minst i Dalsland, Värmland och Skaraborg
            finns områden som idag saknar nästan all form av kommersiell service.
            Postens service är en förutsättning för företag i områden där
            alternativa kommersiellt baserade distributionsbolag saknas.
          </p>
          <p xml:id="i-KVTgzsuqGXYPb1mNPDoxqD">
            En översyn vad gäller statliga myndigheters närvaro, Arbetsförmedlingen,
            Skatte­verket, Försäkringskassan, polis med flera, behöver också
            göras. Deras betydelse för såväl boende som näringsliv ska ej
            underskattas även om vi lever i en värld där många av kontakterna
            sker på digital basis. Det personliga mötet ska inte undervärderas.
            Detta kan exempelvis ordnas genom att mobila team besöker kommunen
            vissa dagar i månaden.
          </p>
          <p xml:id="i-K2pDkihzbozcPHLJj9NqaR">
            Sverige har sedan 1960-talet varit ett föregångsland vad gäller
            jämställdhet. Många viktiga steg har tagits på vägen mot ett jämställt
            samhälle och därmed arbetsliv, men lång väg återstår. Det handlar
            om löner, arbetsvillkor och värdering av arbetsinsatser.
          </p>
          <p xml:id="i-8d9Fghd433qyxSXJePNmsP">
            Lönekartläggning varje år, rätt till heltid, stopp för att stapla
            visstidsanställningar på varandra och jämställda arbetsplatser
            är fyra viktiga steg för att nå en jämställd arbetsmarknad. I
            Västsverige tas på många håll steg i denna riktning, men mer behöver
            göras.
          </p>
          <p xml:id="i-WyfQRQmT41N8SynpcgsntB">
            Regering och riksdag måste fatta de beslut som krävs för att
            en jämställd arbets­marknad ska bli verklighet om inte arbetsmarknadens
            parter klarar av att komma överens om att överbrygga de skillnader
            som bygger på kön.
          </p>
          <p xml:id="i-RrZuhUm7fvRxv5CnGfCnzf">
            En förutsättning för att såväl kvinnor som män ska kunna gå till
            arbetet utan att riskera att bli sjuk eller skadad är en bra arbetsmiljö.
            Under en följd av år har arbetsmiljöarbetet kommit på undantag.
            Det har vi märkt av i Västsverige och en uppgradering av det aktiva
            och förebyggande arbetet för en bättre arbetsmiljö måste fortsätta.
          </p>
          <p xml:id="i-SuJeyA55rDiKoiEPVU6y28">
            Sjukfrånvaron i landet sjönk något under 2017. Det är positivt.
            Ändock drabbas fortfarande allt för många av sjukdom och skador
            som leder till såväl personligt lidande som ekonomiskt avbräck
            för såväl individ, företag som samhället i stort. Det är främst
            kvinnor inom välfärdssektorn som drabbas. Insatser måste till
            för att lösa de grund­läggande problem som förorsakar de bekymmer
            som leder till sjukfrånvaro.
          </p>
        </div>
        <div type="motSignatures">
          <list>
            <item xml:id="i-B9v3Dq7aQwpjEMtCJmiPvz" who="i-Uxe3rhosBnSZpqJX5d7gpy">
              Carina Ohlsson (S)
            </item>
            <item xml:id="i-9JJJzX7DRVQt1hg9TDzAdP" who="i-PTrhiFiqUrHZfrUpsQ8Nyy">
              Paula Holmqvist (S)
            </item>
            <item xml:id="i-B2RHRWmcBjBJ9txdHe3pKu" who="i-8BHpqh3AbjzqTzM3CKEhqa">
              Mattias Jonsson (S)
            </item>
            <item xml:id="i-MtCts3jsCgRfA1u7xQKu9p" who="i-LKQKWG3JJUBFg12z1vrFwt">
              Jennie Nilsson (S)
            </item>
            <item xml:id="i-HdjTDsBaTKN2ndibq1RJLv" who="i-NJZoKqxvbBjg3XW7WXGhgL">
              Erik Ezelius (S)
            </item>
            <item xml:id="i-Zdo7oQ3qJjqNxdVm5pyao" who="i-36nyxqA7w17acL7s97ha3p">
              Mikael Dahlqvist (S)
            </item>
          </list>
        </div>
      </div>
    </body>
  </text>
</TEI>
