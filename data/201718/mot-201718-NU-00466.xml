<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-00466">
  <teiHeader>
    <fileDesc>
      <titleStmt>
        <title>Bolagsverkets regler</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:466 av Finn Bengtsson (M)</title>
          <idno type="rdwebb">H502466</idno>
          <rs type="number">466</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H502466/text</ref>
          <ref type="dokument_url_html">http://data.riksdagen.se/dokument/H502466</ref>
          <ref type="dokumentstatus_url_xml">http://data.riksdagen.se/dokumentstatus/H502466</ref>
          <ref type="docx">http://data.riksdagen.se/fil/6095A34C-58E0-44BD-A209-68EB3EFBAB96</ref>
          <ref type="pdf">http://data.riksdagen.se/fil/951CC920-E2A9-4EF2-8204-6CFBA2493773</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5z3Tp8pRS2ZEG7HRAZ1A8w" type="signed"/>
        <correspContext corresp="i-5z3Tp8pRS2ZEG7HRAZ1A8w">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="submitted" xml:id="i-EyR6Y7A4GTirWHoLoMYRWR">
          <date when="2017-09-28"/>
          <time when="14:53:36"/>
        </correspAction>
        <correspAction type="reviewed" xml:id="i-GczhHWXyENK6Die8UBbb5i">
          <date when="2017-09-28"/>
          <time when="19:42:09"/>
        </correspAction>
        <correspAction type="referred" xml:id="i-5ZELmc4vDCbkuTU1hRJoXB">
          <date when="2017-10-13"/>
        </correspAction>
        <correspAction type="assigned" xml:id="i-HAd941bc3a8UCAtFoztzuD">
          <date when="2018-10-11"/>
          <time when="10:47:29"/>
        </correspAction>
        <correspContext corresp="i-HAd941bc3a8UCAtFoztzuD">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-93ih9z5hi5ceMkvWeoNLSs"/>
        <correspContext corresp="i-93ih9z5hi5ceMkvWeoNLSs">
          <ref type="uppgift">2017/18:NU1</ref>
          <ref type="ref_dok_id">H501NU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU1</ref>
          <ref type="ref_dok_titel">Utgiftsområde 24 Näringsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-H5qWixgaHJmXQHLigymzbn"/>
        <correspContext corresp="i-H5qWixgaHJmXQHLigymzbn">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:466 av Finn Bengtsson (M) Bolagsverkets regler</div>
      </div>
      <div type="motBody">
        <div type="motProposal" subtype="förslag">
          <head xml:id="i-544BX3YQXfLuWrgmoNg4jG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-U8V6NaoKPSJnQ6XWMJnwdb">
              Riksdagen ställer sig bakom det som anförs i motionen om att
              se över möjligheten till en ändring av reglerna om Bolagsverkets
              skyldighet att granska och hantera aktiebolags årsredovisningar
              i syfte att motverka grov organiserad brottslighets framfart i
              Sverige och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2y49cFsdNb3SeQ9jpEdCAu">
            Motivering
          </head>
          <p xml:id="i-5MFwBrKEzwQcMx2Zjt2a2T">
            Bolagsverket har som central myndighet bland annat en skyldighet
            att samla in, granska och offentliggöra årsredovisningar för alla
            aktiebolag i Sverige. Detta uppdrag fullföljer Bolagsverket också,
            och när granskningen är genomförd enligt dagens regelverk så blir
            den offentlig bland annat genom att Bolagsverket säljer informationen
            vidare till kreditupplysningsföretag. Problemet är att den granskning
            som Bolagsverket genomför av årsredovisningen siktar in sig på
            att just redovisningen är korrekt uppställd, inte om det finns
            en korrekt verklighetsbeskrivning bakom de siffror som anges.
          </p>
          <p xml:id="i-5kB7HU3UZ2L5rBtYqYXUbj">
            Detta har visat sig vara en brist som kriminella, inte sällan
            organiserad brottslighet, kan utnyttja för att på ett bedrägligt
            sätt stjäla pengar av andra. Brottslingarna köper upp aktiebolag
            med låg kreditvärdighet på grund av dålig ekonomi, och sedan friseras
            siffrorna i en kommande årsredovisning som granskas av Bolagsverket.
            Genom att granskningen inte går på djupet av vad de nya siffrorna
            står för, framstår det tidigare kanske närmast konkursmässiga
            bolaget som brottslingarna övertagit för en billig penning som
            plötsligt mycket solitt och med högsta kreditvärdighet. Med sådan
            information som sedan blir offentligt legitimerad efter Bolagsverkets
            ytliga granskning av bolagets årsredovisning, kan de nya bolagsägarna
            med nu en skenbart välfungerande ekonomi börja ta upp en lång
            rad krediter från olika håll. Dessa många kreditgivare, som haft
            Bolagsverkets formella granskningsrapport som underlag för att
            våga bevilja krediterna, får i löpande takt se sina fakturor förfalla
            utan betalning och det är först när kronofogden kan se en systematisk
            ansamling av återkrav för ett sådant blufföretag som man kan slå
            larm från myndigheterna.
          </p>
          <p xml:id="i-UxeGi4boLyY3BmqJG8oXp8">
            Men då är det för sent. Ofta mycket stora summor pengar har redan
            kunnat kapas från en lång rad olika gäldenärer och förflyttats
            av brottslingarna utanför möjligheten för rättsväsendet att säkra
            dessa tillgångar. När lagen till slut hinner ifatt bluffmakarna
            så står där en ensam firmatecknare som är en så kallad målvakt,
            som inte ens med till buds stående lagliga medel kan tvingas avhjälpa
            kreditgivarnas rätt att återfå några pengar då denna målvakts
            funktion är att vara just medellös och utan möjligheter att i
            praktiken genom utmätning och vanlig konkursförvaltning kunna
            ersätta uppkomna skulder.
          </p>
          <p xml:id="i-ChgHp2NJivDqExYK5knmtv">
            Ett rimligt enkelt sätt att komma tillrätta med detta storskaliga
            bedrägeri av organiserad brottslighet vore att ändra Bolagsverkets
            skyldigheter när det gäller granskning av svenska bolags årsredovisningar.
          </p>
          <p xml:id="i-NZZ9F1pkyuihVcJibbqzkF">
            En sådan ändring skulle ta fasta på om inte Bolagsverket på samma
            sätt som så kallade kvalitetsrevisioner bör sträva att se bortom
            enbart siffrorna och också göra en kvalitativ analys av vad siffrorna
            verkligen beskriver för typ av verksamhet. Detta krav blir ännu
            mera tydligt när man som idag också säljer sina resultat av årsredovisningsgranskningens
            utfall till kreditupplysningsföretag, som i sin tur inte heller
            tar någon annan ställning till kreditvärdighet än den som Bolagsverkets
            slutsatser medger.
          </p>
          <p xml:id="i-2Yc77KUtRQoRnb36ExCSw7">
            Mot bakgrund av ovanstående yrkades i en motion under 2015/16
            att detta förslag skulle bifallas av riksdagen som kunde ge regeringen
            detta tillkänna. Men i samband med att utskottet hanterade motionen
            avslogs den med motivet att utskottet utgår från att Bolagsverket
            granskar företags årsredovisningar enligt de regler som myndigheten
            har att arbeta efter. Vidare förutsätter utskottet att regeringen
            vidtar de åtgärder som behövs om regeringen anser det nödvändigt.
            Utskottet har även behandlat en likalydande motion under förra
            riksmötet 2016/17.
          </p>
          <p xml:id="i-D3zpAJHw3G7fbBnfLPwpbk">
            Denna motivation till avslag på mitt förslag till tillkännagivande
            till regeringen förvånar mig mycket. Den organiserade brottsligheten
            utgör ett allvarligt och växande problem i Sverige. En lång rad
            av olika åtgärder krävs för att motverka denna typ av kriminalitet.
            Mitt förslag att se över möjliga ändringar i regelverket för Bolagsverkets
            skyldighet att granska och hantera aktiebolags årsredovisningar
            ska ses i ljuset av detta. Både den tidigare och nuvarande regeringen
            har varit mycket tydlig med att man måste mota den framväxande
            organiserade brottsligheten i vårt land med en lång rad av åtgärder.
            Att i detta perspektiv, med bifall av yrkandet i denna motion
            och dess argument därför, upplysa regeringen om ytterligare en
            viktig möjlighet för att kanske stoppa grov organiserad kriminalitets
            möjligheter till oegentliga ekonomiska framgångar borde enligt
            min mening uppskattas och inte upplevas som styrande för regeringen.
            Jag yrkar därför på att riksdagen bifaller förslaget i denna motion
            om att se över möjligheten för en ändring av reglerna om Bolagsverkets
            skyldighet att granska och hantera aktiebolags årsredovisningar
            i syfte att motverka grov organiserad brottslighets framfart i
            Sverige och ger regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-UnF4LwzFn5uvFHzi1L3sf9">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
