<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00215">
  <teiHeader>
    <fileDesc>
      <titleStmt>
        <title>Antisemitism</title>
        <author corresp="i-TECanR77Prb79DHwPvLitN i-Ybw8JnrmHGCsqpipBke8a7">av Annelie Enochson och Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antisemitism</title>
          <idno type="rdwebb">H002Kr215</idno>
          <rs type="number">Kr215</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr215/text</ref>
          <ref type="dokument_url_html">http://data.riksdagen.se/dokument/H002Kr215</ref>
          <ref type="dokumentstatus_url_xml">http://data.riksdagen.se/dokumentstatus/H002Kr215</ref>
          <ref type="doc">http://data.riksdagen.se/fil/30CC097D-2BBA-419C-BB2E-3FB48A8F21AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UK9Ph8BxS72oF5hKyXxAZN" type="signed"/>
        <correspContext corresp="i-UK9Ph8BxS72oF5hKyXxAZN">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-QdwnJ1q53AoC65c6DfFsQW" type="numbering">
          <date when="2012-10-03"/>
        </correspAction>
        <correspAction xml:id="i-SmP2rE9qgC9GCVqKFeHRW8" type="submission">
          <date when="2012-10-02"/>
        </correspAction>
        <correspAction xml:id="i-DruDuzQrmZS3Rmf73z2QYS" type="transfer">
          <date when="2012-10-02"/>
        </correspAction>
        <correspAction xml:id="i-VUyB1d31NVZJBk6hwyDih3" type="assigned"/>
        <correspContext corresp="i-VUyB1d31NVZJBk6hwyDih3">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XypmtWYNV26dFyAB5EDVVq" type="motHeader"/>
      <div xml:id="i-RkyAtGrmvkXJrrCD5KwBHA" type="motBody">
        <div xml:id="i-YJRZNyngTR9NCQV9YVi87E" type="motProposal" subtype="förslag">
          <head xml:id="i-3vMnSmfVXjbVKj84wdeWMd">
            Förslag till riksdagsbeslut
          </head>
          <list xml:id="i-H5iSrrq6B4k8Mec4pHXm2c" style="ol">
            <item xml:id="i-KZpSj2t1tDXANXbjNvPN5T">
              Riksdagen tillkännager för regeringen som sin mening vad som
              anförs i motionen om vikten av att informera om antisemitism,
              nazism och kommunism.
            </item>
            <item xml:id="i-JDiVfUnUza1hABbGKcedpU">
              Riksdagen begär att regeringen återkommer med en redogörelse
              för vidtagna åtgärder mot antisemitism, nazism och kommunism.
            </item>
          </list>
        </div>
        <div xml:id="i-LRRZmwC4TwURu6N5fATEmk" type="motContent">
          <head xml:id="i-XEdzqn3qwcT4Y87ffxcFTs" type="h1">
            Motivering
          </head>
          <p xml:id="i-9gkzKctZ54q16NyrKYxHzk">
            1900-talet lär gå till historien som ett av de mörkaste århundradena
            vad gäller synen på människovärdet. Visserligen har brutalitet
            och folkmord förekommit genom hela den mänskliga historien, men
            aldrig förr har så många skändats och mördats som under det förra
            seklet. Ondskan fick nya ansikten under 1900-talet och fann nya
            metoder att plåga människor. Minnet av dessa illdåd lever kvar
            och kommer förhoppningsvis att leda till att upprepningar av ondskans
            triumfer kan undvikas.
          </p>
          <p xml:id="i-VATJ2zN9Vu4KPZP4yscgv7">
            Nazismen och Förintelsen står i särklass. Det nazistiska hatet
            mot människor som inte passade de ariska och rasbiologiska villolärorna
            gjorde att miljontals människor kallblodigt mördades. Hatet riktade
            sig framförallt mot det judiska folket som nästintill utplånades
            på den europeiska kontinenten och i världen. Det ideologiskt betingade
            hatet drabbade även till exempel romer och homosexuella. Också
            människor med avvikande etisk uppfattning som till exempel kristna
            präster och nunnor eller Jehovas vittnen förföljdes och avrättades.
          </p>
          <p xml:id="i-YT5YAR3nNPGUM5Nt1LPycU">
            Den svenska staten har under senare år gjort berömvärda insatser
            för att hedra Förintelsens offer. En bok har getts ut, forskning
            har understötts och en särskild myndighet, Forum för levande historia
            har inrättats. Nu finns emellertid farhågor att det svenska engagemanget
            håller på att mattas av. Det är illavarslande i synnerhet i den
            tid då nynazistiska och främlingsfientliga krafter då och då sticker
            fram. Det är därför angeläget att staten gör nya insatser för
            att nazismens offer ska hedras och Förintelsen aldrig glöms eller
            upprepas.
          </p>
          <p xml:id="i-QhCz3smVDLUJmn58mGz5Kv">
            Kommunismen är en annan ideologi som skördat många offer. Under
            kommunistiska diktaturer har, enligt försiktiga uppskattningar,
            100 miljoner människor offrats. Av de kommunistiska länderna kvarstår
            framför allt Nordkorea, Kina och Kuba, där förtryck fortfarande
            råder och människor ännu kastas i fängelse för att de ifrågasätter
            diktaturen och hävdar sin rätt till mänskliga fri- och rättigheter.
          </p>
          <p xml:id="i-5iGtQkMcR8HM4NrxiCwEef">
            En avgörande skillnad mellan det nazistiska och det kommunistiska
            förtrycket är att informationen om det senare fortfarande inte
            spritts i samma grad. Ännu kan det finnas svenska politiker som
            utger sig för att vara både kommunister och demokrater en logisk
            kullerbytta utan förankring i verkligheten. Där kommunismen dragit
            fram har människovärdet alltid kränkts och demokratin krossats.
            Vi kan också se hur olika odemokratiska och våldsamma metoder
            blir vanligare i Sverige. Det kan säkert till viss del härledas
            från okunnighet om demokratins värde samt om kommunismens fasansfulla
            brott mot och kränkningar av människovärdet. Därför är det viktigt
            att informera om kommunismen i samhället, i skolan och i alla
            sammanhang.
          </p>
          <p xml:id="i-MUuZHJtMhnqmecY1aRcTk4">
            Regeringen gav Forum för levande historia i uppdrag att belysa
            och informera om kommunismens brott mot mänskligheten. Uppdraget
            innebar att en informationsinsats, i tillägg till det arbete som
            Forum för levande historia gör om nazismen, också ska ske om kommunismen
            och resultatet presenterades i mars 2008. I samband med att utställningen
            visades arrangerades seminarier och annan utåtriktad verksamhet
            på detta tema. Det är viktigt att detta arbete fortsätter.
          </p>
          <p xml:id="i-U4hXyjoE6TXpGuHvAFRosy">
            Ett gemensamt drag i nazism och kommunism är inslaget av antisemitism.
            Under senare år har rapporterats om en tilltagande antisemitism
            i världen och i synnerhet i västra Europa. I Sverige finns starka
            varningssignaler om att antisemitism håller på att slå rot hos
            extrema ungdomsgrupper. Detta yttrar sig också i brott, så kallade
            hatbrott, och antalet anmälda hatbrott med antisemitiska motiv
            ökar.
          </p>
          <p xml:id="i-5V6zGEoPuSobbbKQ7uwG2J">
            Antisemitismen riktas därtill mot det judiska folket men maskeras
            alltför ofta under en täckmantel där staten Israel kritiseras.
            Givetvis ska den israeliska regeringens agerande, liksom alla
            andra regeringars beteende, diskuteras öppet och kritiseras om
            så är nödvändigt men det unika i fallet är att klassiska antisemitiska
            beteenden och lögner dammas av för att därefter appliceras på
            staten Israel. Därför behövs en opinionsbildning och kampanj emot
            antisemitismens fula tryne. Det är tydligt att det inte räcker
            med att upplysa om Förintelsen. Det behövs också information för
            att kunna avslöja när antisemitismen gör nya försök att få genomslag
            i samhället.
          </p>
          <p xml:id="i-X2cStCewETsSVdV6Proieq">
            Det är av yttersta vikt att informera om antisemitism, nazism
            och kommunism och regeringen bör återkomma med en redogörelse
            för vidtagna åtgärder.
          </p>
        </div>
        <div xml:id="i-Lt3sLLMfSX6bXq1DjDyEAV" type="motSignatures">
          <list xml:id="i-8okCRtqfVLv7D7mN9hBfhi">
            <item xml:id="i-JcJdaX6HiWsv1ESbGtDE4J">
              Annelie Enochson (KD)
            </item>
            <item xml:id="i-EsqRXvLeiiGSM2JLuUGziB">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
