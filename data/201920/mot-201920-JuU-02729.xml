<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-02729">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2729 av Andreas Carlson m.fl. (KD)</title>
          <idno type="rdwebb">H7022729</idno>
          <rs type="number">2729</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7022729/text</ref>
          <ref type="dokument_url_html">http://data.riksdagen.se/dokument/H7022729</ref>
          <ref type="dokumentstatus_url_xml">http://data.riksdagen.se/dokumentstatus/H7022729</ref>
          <ref type="docx">http://data.riksdagen.se/fil/9717913E-4672-4258-8BD8-D3EF17F7D546</ref>
          <ref type="pdf">http://data.riksdagen.se/fil/CA691C24-976A-40DC-BFA1-B055EEA71D0C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U4UTuJYx2HsEgWQokj7Qn4" type="signed"/>
        <correspContext corresp="i-U4UTuJYx2HsEgWQokj7Qn4">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-UQNUyD4xsxxMTqg668gLMF" type="submitted">
          <date when="2019-10-03"/>
          <time when="12:16:02"/>
        </correspAction>
        <correspAction xml:id="i-UcN5nNEJKDU6PWzyhDCGeF" type="reviewed">
          <date when="2019-10-03"/>
          <time when="13:54:10"/>
        </correspAction>
        <correspAction xml:id="i-Exxu8Ln4PznHyV9SGFaCxU" type="referred">
          <date when="2019-10-11"/>
        </correspAction>
        <correspAction xml:id="i-CHMegrLfjonykfT8BwkGXR" type="assigned">
          <date when="2020-06-22"/>
          <time when="16:00:46"/>
        </correspAction>
        <correspContext corresp="i-CHMegrLfjonykfT8BwkGXR">
          <ref type="assignedTo">Justitieutskottet</ref>
        </correspContext>
        <correspAction xml:id="i-k2amxAYWDdcxjQZ55sJWE" type="behandlas_i"/>
        <correspContext corresp="i-k2amxAYWDdcxjQZ55sJWE">
          <ref type="uppgift">2019/20:JuU1</ref>
          <ref type="ref_dok_id">H701JuU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qyv8TJduwuRwHF9BgrEtHy" type="behandlas_i"/>
        <correspContext corresp="i-Qyv8TJduwuRwHF9BgrEtHy">
          <ref type="uppgift">2019/20:JuU30</ref>
          <ref type="ref_dok_id">H701JuU30</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU30</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MacctEosQrAP4pzAe4g47K" type="behandlas_i"/>
        <correspContext corresp="i-MacctEosQrAP4pzAe4g47K">
          <ref type="uppgift">2019/20:JuU28</ref>
          <ref type="ref_dok_id">H701JuU28</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU28</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4byT4J2SgmQXx28ioG2yAy" type="behandlas_i"/>
        <correspContext corresp="i-4byT4J2SgmQXx28ioG2yAy">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4EkcTDuLyhXSLqZQHWoYCD" type="behandlas_i"/>
        <correspContext corresp="i-4EkcTDuLyhXSLqZQHWoYCD">
          <ref type="uppgift">2019/20:JuU40</ref>
          <ref type="ref_dok_id">H701JuU40</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU40</ref>
          <ref type="ref_dok_titel">En effektivare hantering av ärenden om överförande av straffverkställighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2729 av Andreas Carlson m.fl. (KD)
          Kriminalvården
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8bTVqzdcKGr2KB6g3pPCzh">
            Förslag till riksdagsbeslut
          </head>
          <list style="ol">
            <item xml:id="i-KmaMhwEfXtdi2iZohHwJVo">
              Riksdagen ställer sig bakom det som anförs i motionen om nolltolerans
              mot narkotika på anstalter och tillkännager detta för regeringen.
            </item>
            <item xml:id="i-KgKmSS3KuuMECQRahBkKzW">
              Riksdagen ställer sig bakom det som anförs i motionen om Kriminalvårdens
              roll i de nationella insatsteamen mot extremism och tillkännager
              detta för regeringen.
            </item>
            <item xml:id="i-Kdrg2mAxKfjCiaFe3nfQrS">
              Riksdagen ställer sig bakom det som anförs i motionen om att
              motverka radikalisering i fängelset och tillkännager detta för
              regeringen.
            </item>
            <item xml:id="i-VsBP1KxQV2FU6PnLvdqiwj">
              Riksdagen ställer sig bakom det som anförs i motionen om att
              anpassa anstalterna för familjeliv och tillkännager detta för
              regeringen.
            </item>
            <item xml:id="i-9UsBCGJysPgMJnqEi5LUZU">
              Riksdagen ställer sig bakom det som anförs i motionen om lämpliga
              påföljder för unga och tillkännager detta för regeringen.
            </item>
            <item xml:id="i-TCCkgDqxvVbcJ5HfNbWXr6">
              Riksdagen ställer sig bakom det som anförs i motionen om insatser
              för unga gängkriminella och tillkännager detta för regeringen.
            </item>
            <item xml:id="i-8ExxzrhLj7MfXdo4fEH4Hi">
              Riksdagen ställer sig bakom det som anförs i motionen om skulduppbyggnad
              i fängelset och tillkännager detta för regeringen.
            </item>
            <item xml:id="i-Y84xAeGz5oRv3KzBB1dHzk">
              Riksdagen ställer sig bakom det som anförs i motionen om att
              fler borde avtjäna sitt straff i hemlandet och tillkännager detta
              för regeringen.
            </item>
            <item xml:id="i-Qh1LRpkhd1ViKdEvuS5keB">
              Riksdagen ställer sig bakom det som anförs i motionen om att
              undersöka möjligheterna att hyra fängelseplatser utomlands och
              tillkännager detta för regeringen.
            </item>
            <item xml:id="i-WgbU2Prfy7aUpBp9yozr2r">
              Riksdagen ställer sig bakom det som anförs i motionen om civilsamhällets
              roll och tillkännager detta för regeringen.
            </item>
            <item xml:id="i-QkJAB2xHk7G8RcwFhg3XBZ">
              Riksdagen ställer sig bakom det som anförs i motionen om sociala
              utfallskontrakt och tillkännager detta för regeringen.
            </item>
            <item xml:id="i-T3CiGJ8kgFaWb9oPq4zPAr">
              Riksdagen ställer sig bakom det som anförs i motionen om kostnadskontroll
              i Kriminalvården och tillkännager detta för regeringen.
            </item>
            <item xml:id="i-JLCAKp4y2GtXtwaAFkijVX">
              Riksdagen ställer sig bakom det som anförs i motionen om personer
              som avviker från utdömt straff och tillkännager detta för regeringen.
            </item>
            <item xml:id="i-UBA4UgvS5kVLFjYGjxfFJj">
              Riksdagen ställer sig bakom det som anförs i motionen om avskaffade
              preskriptionstider och tillkännager detta för regeringen.
            </item>
            <item xml:id="i-MDei74LiCNptQMYXZQa4eY">
              Riksdagen ställer sig bakom det som anförs i motionen om rymningsförbud
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-RdY3QzmGQH7smcdeayXGYz" type="h1">
            Motivering
          </head>
          <p xml:id="i-R8p3xuRwXs9fuDC7UQswUR">
            Den kristdemokratiska rättspolitiken bygger på insikten om människans
            ofullkomlighet. Brottslighet har alltid förekommit och kommer
            alltid att förekomma. Staten ska sträva efter att begränsa brottsligheten
            så långt det är möjligt. Denna inställning genomsyrar vår rättspolitik.
          </p>
          <p xml:id="i-FHF9wRxZiH74oLRJrhigHg">
            Ett fungerande rättssamhälle förutsätter att de som bryter mot
            lagen lagförs och straffas. Det är viktigt för att skydda laglydiga,
            ge brottsoffer upprättelse och för att upprätthålla ett signalsystem
            om vad som är rätt och fel, men också för att ge förbrytaren möjlighet
            att sona sitt brott. Människan är en moralisk varelse som hela
            tiden har ansvar för att förhålla sig till vad som är rätt och
            fel. Den som har tagit sitt straff har sonat sitt brott och har
            med det återupprättats och fått en chans att i andras ögon återinträda
            i samhället som en ansvarstagande person. Straff är därför ett
            nöd­vändigt inslag i rättsskipningen.
          </p>
          <p xml:id="i-95JGTBKJm8L7T6k4ve4Ruq">
            Tiden då straffet avtjänas ska användas på ett meningsfullt sätt
            genom insatser som möjliggör ett liv utan brottslighet. Behandling
            mot alkohol- och narkotikamissbruk samt utbildning och arbetsträning
            bör erbjudas. Anstalterna ska hållas drogfria. Frigivningen måste
            förberedas i god tid. För att undvika återfall bör den frigivne
            få hjälp att skaffa bostad, arbete eller annan typ av meningsfull
            sysselsättning. Det är även viktigt att det sociala kontaktnätet
            stärks. Satsningar på kriminalvården bör ses som ett sätt att
            minska brottsligheten i framtiden.
          </p>
          <head xml:id="i-SDnm6brEq7Akv21RLbHqSs" type="h2">
            En växande kriminalvård
          </head>
          <p xml:id="i-3L3ecGBvVaaoCvdLK19ZTH">
            Kristdemokraternas och Moderaternas budget innebar en förstärkning
            av Kriminal­vårdens budget med 251 miljoner kronor jämfört med
            övergångsbudgeten. Dock har en dålig situation hos Kriminalvården
            blivit sämre sedan dess. Regeringen täcker upp för en del transportkostnader
            men gör ingenting åt den långsiktiga kapacitetsutbyggnad som kommer
            krävas i ljuset av att polisen och åklagarna blir fler, samtidigt
            som straffen skärps. Sverige behöver fler platser på anstalt och
            häkten.
          </p>
          <p xml:id="i-HHqYJW7FHbmyG5yGG3VruH">
            2018 var en brytpunkt för Kriminalvården. De föregående tre åren
            hade klientin­flödet minskat kontinuerligt, men 2018 så vände
            trenden och antalet klienter ökade. Det finns anledning både att
            tro och att verka för att den trenden ska fortsätta. Krist­demokraternas
            inställning är att kriminella passar bättre på anstalt än ute
            i det fria. Detta får naturligtvis konsekvenser för Kriminalvårdens
            verksamhet.
          </p>
          <p xml:id="i-khQoaeKCeipyLcugZfYWz">
            Kriminalvården är idag hårt ansträngd. Kriminalvården gör själva
            bedömningen att det kommer krävas minst 6 300 anstaltsplatser
            och 3 200 häktesplatser till 2029. Dessutom räknar man med att
            behöva ta hänsyn till att minst 500 platser försvinner samma period
            på grund av renoveringsbehov. Kristdemokraterna delar den bedömningen.
            Vi vill se fler poliser och hårdare straff för en rad olika brott.
            För att på allvar kunna bekämpa den grova och organiserade brottsligheten,
            krävs att en del ledande personer försvinner från den kriminella
            miljön. Det krävs att förtroendet för rättsstaten återupprättas
            genom att brottsoffer får upprättelse och det kräver att en del
            personer med stora problem nås av effektiva vårdinsatser och avhopparverksamhet
            inom ramen för Kriminalvårdens verksamhet.
          </p>
          <p xml:id="i-3wmAEQjPJqBooRoMWqRxnP">
            Den genomsnittliga straffmassan, alltså antalet år i fängelse
            som en person döms för, hade tidigare en nedåtgående trend som
            nu är bruten och tycks vara på väg upp.
          </p>
          <p xml:id="i-Qa2yFqKSrsNctXuLRsYTaV">
            Kristdemokraterna har medverkat till att riksdagen tillkännagett
            att ett flertal straff ska skärpas. Det gäller bland annat bostadsinbrott,
            vapenbrott, attacker på sjukhus och vitala samhällsfunktioner,
            attacker mot blåljuspersonal, skärpta straff för sexualbrott,
            terror­brott och annat. Dessutom har vi i flera fall drivit fram
            att polisen fått bättre verktyg att bekämpa brott, exempelvis
            i form av ökad kameraövervakning. Detta kommer innebära ytterligare
            påfrestningar på Kriminalvården, som behöver en budgetram som
            klarar av ett framtida ökat klientinflöde.
          </p>
          <p xml:id="i-HnjvpxcQ5A9EwhBBCLtcKg">
            När fängelserna blir för fullbelagda blir miljön där sämre, både
            för de intagna och för Kriminalvårdens personal. Våldet ökar inte,
            för att citera en enhetschef, linjärt utan exponentiellt i takt
            med att beläggningen ökar. 2019 ligger beläggningen på svenska
            anstalter i vissa fall på över 100 procent på häkten och mellan
            97 och 100 procent på vissa anstalter. Så kan inte kriminalvården
            fungera. En bra miljö i kriminalvården är en förutsättning för
            rehabilitering av de intagna.
          </p>
          <p xml:id="i-EsGDEbyyzvo7E4X8yUkmZE">
            Säkerhetsaspekterna är också viktiga för att motarbeta bildandet
            av så kallade fängelsegäng och för att differentiera klienter
            från olika nätverk som antingen kan hamna i konflikt med varandra
            inne på anstalten, precis som de varit utanför, eller fortsätta
            sin organisering inom befintliga nätverk. Genom vad Kriminalvården
            kallar ett dynamiskt säkerhetsarbete, exempelvis att kunna flytta
            klienter flera gånger mellan olika anstalter under fängelsetiden,
            kan detta motverkas. Befintliga nätverk splittras och konflikter
            undviks genom att personerna som har kontakt med varandra separeras.
            Kriminalvården hävdar att det finns tre grupperingar som kommer
            kräva extra insatser de kommande åren: löst sammansatta kriminella
            nätverk, personer med omfattande psykisk ohälsa eller diagnostiserad
            psykisk sjukdom och våldsbejakande extremister. Inte minst islamistiska
            extremister har det funnits allvarliga problem med i andra länder,
            och svenska anstalter får inte bli en arena för radikalisering.
            Detta blir inte minst viktigt då personer som rest till IS kan
            komma att fängslas när de återvänder till Sverige, delvis för
            de brott de begått i Irak och Syrien, men vi vet också att vissa
            av dem begår andra brott och har kontakter med andra kriminella
            grupperingar.
          </p>
          <p xml:id="i-8q2ZqPFEvoWQYsfcv9oH14">
            Kriminalvårdens säkerhetsarbete är direkt beroende av en relativt
            låg beläggning, kring 90 procent. Då är det möjligt att omplacera
            klienter vid behov, vilket det av naturliga skäl inte är om beläggningen
            är 100 procent, då inga platser finns, eller ens 98 procent då
            exponentiellt mer resurser går åt till den dagliga verksamheten.
            Kriminal­vården bedömer att det i framtiden kommer behövas en
            längre och mer omfattande utbildning för personalen, för att säkerställa
            kompetens. Grundutbildningen bedöms inte i sig kosta mer än den
            nuvarande; däremot ska den vara längre vilket kan leda till att
            vakanser i personalstyrkan ändå kommer bli mer omfattande, vilket
            i sig kommer kräva fler anställda.
          </p>
          <p xml:id="i-RAQ3Fn3qFh6cJnHVzSnMV7">
            Det ökade inflödet av klienter som har sin bakgrund i antigen
            socialt utsatta områden och/eller kriminella nätverk kommer ställa
            nya krav på Kriminalvårdens brottsförebyggande arbete. Många personer
            som idag tas in på anstalt befinner sig i betydligt större utanförskap
            än tidigare. Det kan innebära att de står längre ifrån arbetsmarknaden,
            har en starkare kriminell identitet, sämre svenskkunskaper eller
            obefintliga skolbetyg och att de beter sig våldsammare. Kriminalvården
            har en nyckelroll i att se till att dessa personer deltar i ett
            preventivt arbete som lyckas och återvänder till samhället som
            laglydiga medborgare.
          </p>
          <p xml:id="i-QJmSsUQNfaknYuqDmnE3Sn">
            Kristdemokraterna vill också se att Kriminalvården utvecklar
            sitt internationella samarbete och ser till att fler avtjänar
            sina straff i hemlandet. Förfarandet har på senare år blivit enklare
            och snabbare men är fortfarande förknippat med problem som måste
            åtgärdas. Framför allt vore det gynnsamt om personer som ska utvisas
            efter avtjänat straff kunde sitta av det i det hemland till vilket
            man sedan ska utvisas. Detta skulle också frigöra vissa resurser
            från Migrationsverket, Kriminalvården och polisen i de fall där
            den dömde avviker mellan avtjänat straff och utvisningsbeslut.
          </p>
          <p xml:id="i-Jseitk3WyqVypE5MP1tQqp">
            Kriminalvårdens digitala infrastruktur är eftersatt och kommer
            behöva åtgärdas om myndigheten ska kunna effektivisera sitt arbete
            i väsentliga delar. Det finns idag en bristande enhetlighet i
            myndighetens it-system och dessutom uppfyller det inte alltid
            myndighetens säkerhetskrav, vilket är extremt allvarligt sett
            till den senaste tidens många it-skandaler som har drabbat svenska
            myndigheter. Detta får inte sprida sig. Kristdemokraterna har
            tidigare betonat vikten av svensk it-säkerhet genom att kräva
            en cybersäkerhetsmyndighet för svenskt cyberförsvar. Det förpliktigar
            också att se till att it-säkerheten fungerar på alla myndigheter.
          </p>
          <p xml:id="i-QT2YeL7CSe8QyqSa76UL9S">
            Hela rättsväsendet behöver förstärkas. Statskontoret konstaterar
            i rapporten Myndigheternas prognoser över flödet i brottmålsprocessen
            (2019:4) att ”inom få politikområden är statliga myndigheter så
            beroende av varandra som inom rättskedjan”. Därför ökade Kristdemokraterna
            och Moderaterna anslaget till Åklagarmyndigheten, Domstolsverket,
            polisen och Kriminalvården i budgeten för 2019. I dagsläget är
            Kriminalvården den största flaskhalsen för att effektivt bekämpa
            brottslighet. En god kriminalvård är en förutsättning för att
            brottslingar ska rehabiliteras, inte bara förvaras. Därför behöver
            Kriminalvården byggas ut också på lång sikt. Regeringen har inte
            agerat på ett samlat sätt för att möta de problem som den grövre
            kriminaliteten innebär. Hade de gjort så, hade utvecklingen i
            Kriminalvården kunnat förutses för flera år sedan, inte minst
            om de själva hade trott på sin ambition att polisen faktiskt kommer
            öka sin effektivitet i att klara upp brott. Även om brottsligheten
            skulle ligga kvar på samma nivåer som tidigare hade detta inneburit
            påfrestningar på Kriminalvården. Istället har regeringen legat
            steget efter.
          </p>
          <p xml:id="i-CdXcfMQV5Co2uhkT8zaEDb">
            Kristdemokraterna vill därför förstärka Kriminalvården genom
            att öka anslag 1:6 Kriminalvården i utgiftsområde 4 med 120 miljoner
            2020, 120 miljoner 2021 och 120 miljoner 2022.
          </p>
          <head xml:id="i-HX5N8wCoRmNHnLTBWJyjfq" type="h2">
            Missbruk i fängelser
          </head>
          <p xml:id="i-GFo3LdLMwaqQhet1UmSYCa">
            Narkotika är ett stort problem i kriminalvården. Dagligen tar
            kriminalvården hand om mellan 9 000 och 10 000 personer som har
            mer eller mindre uttalade problem med narkotika. Under 2017 gick
            endast 22 procent av de intagna på anstalt ett helt behandlingsprogram
            innan de frigavs. Samma år hade ungefär 60 procent av de intagna
            ett missbruk; vanligast var narkotikamissbruk. Bara 34 procent
            hade inget känt missbruk alls. 8 procent hade alkoholmissbruk,
            31 procent missbrukade narkotika och 18 procent hade ett blandmissbruk.
            Bland frivårdsklienterna hade 62 procent en missbruks­problematik;
            endast 20 procent hade ingen känd missbruksproblematik.
          </p>
          <p xml:id="i-7ExVCMLbDMWESs9764eWCi">
            Att droger förekommer på anstalter är alldeles för vanligt. 2016
            gjordes 601 drogtester som gav positivt utslag, och över 2 200
            anmälningar om vägran att lämna drogprov rapporterades.
          </p>
          <p xml:id="i-ERZ9ShwqjxWU2MdNbdWApG">
            Det är viktigt att alla anstalter är drogfria och att personalen
            ges resurser och möjlighet att kontrollera att drogfriheten efterlevs.
            Det ska råda nolltolerans mot narkotikamissbruk. Narkotikamissbruk
            på anstalt medför ofta ett hotfullt klimat.
          </p>
          <p xml:id="i-SoAZkSEvkyMaVUJGQYwTke">
            Behandling ska erbjudas dem som så behöver. Samtliga institutioner
            ska naturligtvis vara drogfria. Vid misstanke om missbruk ska
            tester utföras. Vid vägran att lämna urinprov ska anmärkningssystemet
            användas, vilket ska kunna leda till en senarelagd villkorlig
            frigivning. Detta bör ges regeringen till känna.
          </p>
          <p xml:id="i-RZmzuS3R4gjeGxuMfWNC7i">
            För att motverka förekomsten av narkotika och även andra otillåtna
            försändelser bör dessa kontrolleras mer noggrant. Kristdemokraterna
            och Alliansen har lagt fram förslag på hur vi ska kunna hindra
            kriminell verksamhet från att fortgå i landets fängelser. Ett
            sätt att minimera risken för kriminell verksamhet, såsom införsel
            av narkotika till anstalt, är ökad kontroll av försändelser till
            och från den intagne i anstalt. Detta bör ges regeringen tillkänna.
          </p>
          <head xml:id="i-VU7Jgb7hBF7FHfAF74vpJS" type="h2">
            Motverka radikalisering
          </head>
          <p xml:id="i-G6MR7pDWWrqDMKq4yZFoBc">
            Kriminalvården har av regeringen fått i uppdrag att kartlägga
            metoder och arbetssätt för det förebyggande arbetet mot våldsbejakande
            extremism bland intagna på svenska fängelser. Kriminalvården ska
            studera hur andra länders arbete ser ut för att motverka radikalisering
            i fängelsemiljö och kriminalvården i stort. Kristdemokraterna
            anser att arbetet är angeläget och vill intensifiera arbetet med
            att motverka radikalisering och rekrytering i svenska fängelser.
            Det är också angeläget att regeringen kontinuerligt följer upp
            Kriminalvårdens uppdrag att motverka radikalisering.
          </p>
          <p xml:id="i-hBC2WxPgiQfbFBoFtbCXk">
            I överenskommelsen om åtgärder mot terrorism som slöts mellan
            regeringen och allianspartierna i juni 2017 beslutades att nationella
            insatsteam mot extremism skulle införas, att en permanent funktion
            för nationell samordning inrättas och att ett stärkt stöd till
            avhoppare byggs upp. I detta ingår att ta fram nationell vägledning
            och uppföljning, en förstärkning av Totalförsvarets forskningsinstituts
            (FOI) uppdrag på området och att Skolverket ska genomföra en kompetensutveckling
            så att lärare bättre ska kunna hantera rasism och extremism i
            klassrummet bland elever i riskzonen. I detta arbete måste Kriminalvården
            medverka. I flera fall av terrorism runt om i Europa är det personer
            som sedan tidigare är kända av polisen som kriminella, men inte
            som jihadister, som ligger bakom. Det finns en risk att dessa
            radikaliseras och eftersom de redan bevisat sig besitta ett våldskapital
            är det rimligt att anta att det ligger närmare till hands för
            dessa att genomföra våldsdåd än för andra. Kriminalvården har
            här en mycket viktig roll i att upptäcka, larma om och bekämpa
            extremism. Detta bör ges regeringen till känna.
          </p>
          <head xml:id="i-S5yUU5D2aFqmrSNiDGsYhB" type="h2">
            Familjefokus i fängelse
          </head>
          <p xml:id="i-F9reooMMxXsbRvB6ceHxx">
            Alltför många återfaller i kriminalitet efter att de avtjänat
            sitt straff. Här krävs för­stärkningar för att minska antalet
            återfall. Därtill riskerar sex av tio barn som har någon förälder
            i fängelse att själva hamna i brottslighet.
          </p>
          <p xml:id="i-Dj6pyw7xafpuBGKFX4CtTK">
            Det är viktigt att arbeta förebyggande i fängelserna. I Wales
            har man lyckats vända trenden genom en familjemetod där man arbetar
            med att hitta drivkraften i föräldra­skapet hos den intagne, öka
            antalet besök och göra besöksrummen i fängelserna mer familjevänliga
            för att skapa en miljö som är mer välkomnande för barn. Genom
            att arbeta med ett ökat familjefokus inom kriminalvården i Sverige
            kan stora vinster göras för den enskilda internen, för barnen
            till denne och i det brottsförebyggande arbetet och för samhällsekonomin
            i stort. Detta bör ges regeringen till känna.
          </p>
          <head xml:id="i-5yWXE725Mb55bxPeA158zf" type="h2">
            Gör det lättare att hitta lämplig påföljd för unga brottslingar
          </head>
          <p xml:id="i-4zPbjmxKUsmfVcAL4ckaK6">
            Kristdemokraterna anser att man bör införa en möjlighet att döma
            ut fler olika typer av påföljder för unga lagöverträdare, däribland
            omplacering, kontaktskyldighet för unga och ungdomsövervakning.
          </p>
          <p xml:id="i-3vbcRti24NBjxr2uqSuUow">
            En statlig utredning har gjort en översyn av det svenska påföljdssystemet.
            Utredningen föreslår bland annat att det införs två nya ungdomspåföljder:
            kontakt­skyldighet för unga och ungdomsövervakning. Dessa påföljder
            syftar till att fylla det glapp som idag finns när det gäller
            att finna lämplig påföljd för unga lagöverträdare. Det handlar
            dels om när den unge är ovillig att delta i ungdomstjänst eller
            ungdomsvård eller om vårdbehov saknas, dels om de fall då ungdomstjänst
            inte skulle vara tillräckligt ingripande samtidigt som det inte
            finns tillräckliga skäl för sluten ungdomsvård. Kontaktskyldighet
            för unga ska motsvara vad som i dag kan ingå i åtgärden särskilt
            kvalificerad kontaktperson enligt socialtjänstlagstiftningen.
            Socialnämnden i den unges hemort ska vara huvudman för påföljden.
            Ungdomsövervakning ska innefatta tydliga inskränkningar i den
            unges rörelsefrihet, utan att det innebär institutionsvistelse.
            Utredningens förslag är bra och bör genomföras.
          </p>
          <p xml:id="i-57wsvEe4fF5M6E6MLSnFs8">
            Elektronisk övervakning bör användas i ökad utsträckning för
            personer 15–17 år. Detta skapar möjlighet för dem att leva ett
            skötsamt liv, samtidigt som frihetsberövande kan undvikas. Frihetsberövande
            leder till ökad risk att den unge får en brottslig identitet.
          </p>
          <p xml:id="i-2Fzk7RARQ9qHSZvdWwSKwU">
            Möjligheten bör också införas att döma ungdomar 15–17 år till
            kontaktskyldighet liknande kvalificerad kontaktperson som finns
            för personer under 15 år och skydds­tillsyn för vuxna. Detta bereds
            fortfarande i Regeringskansliet.
          </p>
          <p xml:id="i-9wXzQPB8oNZUhGiFdpYaFa">
            En påföljd som skulle kunna användas vore en tillfällig omplacering
            av den unge till en form av fosterhem på annan ort. Detta bör
            finnas som ett alternativ för den som är motiverad, som ett alternativ
            till kortare tid av sluten ungdomsvård.
          </p>
          <p xml:id="i-5NyobnvwojdipderBhQCoG">
            Riksdagen tillkännagav under riksdagsåret 2014/15 för regeringen
            att man bör se över hur unga under 18 år ska kunna dömas till
            helgavskiljning med elektronisk fotboja, efter ett förslag från
            Alliansen. Regeringen har nu mottagit en utredning, Nya ungdoms­påföljder
            (Ds 2017:25). Förslagen bör skyndsamt genomföras.
          </p>
          <head xml:id="i-TjE1PQ3LsMZ1N4PbdsEqVg" type="h3">
            Insatser för unga kriminella
          </head>
          <p xml:id="i-CsgiaGovvwZJkGGiYgyk7a">
            KD/M-budgeten ökade anslagen till Kriminalvården och innehöll
            ett uppdrag till myndigheten att skapa en särskild enhet för unga
            gängmedlemmar. En sådan enhet skulle behöva utveckla det återfallsförebyggande
            arbetet och avhopparverksamheten. Innehållet i verkställigheten
            behöver också bli mer meningsfullt och innehålla tydliga utbildningsplaner.
            För att lyckas bättre med unga gängmedlemmar bör individanpassade
            program användas i högre utsträckning för att bryta det kriminella
            beteendet.
          </p>
          <p xml:id="i-HPdQGTc8ykJePHGJZjtxjo">
            De erfarenheter som Kriminalvården har och bygger upp på den
            föreslagna enheten kan ligga till grund för metodstöd inom andra
            aktörers arbete med unga kriminella i gäng­miljö. Därför satsar
            vi 50 miljoner kronor på detta på utgiftsområde 4 1:6 Kriminal­vården.
          </p>
          <head xml:id="i-ActoVK1oPMDH7mUuneXdmc" type="h2">
            Ökat antal platser vid Statens institutionsstyrelse (Sis)
          </head>
          <p xml:id="i-PESnPBnVyMjUEPUJ68hmJB">
            De flesta barn och unga som behöver samhällsvård för att exempelvis
            komma bort från droger och kriminalitet kan få hjälp i familjehem
            eller på HVB-hem. För de barn och unga som behöver stå under särskilt
            noggrann tillsyn för att vården ska kunna genom­föras är dock
            en skyndsam placering på Sis i många fall det enda alternativet.
            Efter­frågan på platser har ökat, och för Kristdemokraterna är
            det prioriterat att öka antalet platser. Dessvärre är Sis en eftersatt
            och illa fungerande myndighet, som behöver bli bättre. Därför
            behövs en satsning på kompetens- och metodutveckling för arbete
            med unga gängkriminella. Vi väljer därför att satsa mer pengar
            på Statens institutions­styrelse, Sis. Vi anslår 75 miljoner extra
            2019, 75 miljoner 2020 och 75 miljoner 2021 under utgiftsområde
            9 anslag 4:6 Statens institutionsstyrelse.
          </p>
          <head xml:id="i-AAZxV8jMxL7gYPoH1SGemx" type="h2">
            Minska risken för skulduppbyggnad under tiden på anstalt
          </head>
          <p xml:id="i-5cFTFZ9rZ58GL2ohV7FzYY">
            Att vara intagen på anstalt kan innebära att det blir svårare
            för den intagne att sköta sin privatekonomi. Detta riskerar att
            leda till att räkningar och hyror ligger obetalda och att ett
            skuldberg därmed byggs upp. Det är mycket viktigt att motverka
            för att återgången till ett normalt, laglydigt liv ska bli smidigare
            och enklare när den intagne återfår sin frihet. Alla som avtjänar
            ett straff i Sverige i dag får en personlig planering för strafftiden,
            en så kallad verkställighetsplan. Alliansen kräver att skuldsanering
            också beaktas i den verkställighetsplan som upprättas i början
            av verkställigheten. Åtgärder för att minska den intagnes skuldbörda,
            men som även syftar till att etablera kontakt med Kronofogdemyndigheten
            och andra relevanta aktörer, bör vidtas. Detta bör ges regeringen
            tillkänna.
          </p>
          <head xml:id="i-2Se3peErtABCNhAc7YEg27" type="h2">
            Tiden efter avslutat straff
          </head>
          <p xml:id="i-RsrwXizWpit59vSyUEU5mF">
            Kriminalvårdens ansvar ska upphöra först då kontakt upprättats
            med social­förvaltningen, arbetsliv, hyresvärd och andra aktörer
            som medverkar till att den frigivne kan starta ett fungerande
            liv i samhället.
          </p>
          <p xml:id="i-PeVv4rzUQVm2XYi1ZBTd8M">
            Genom regleringsbrev ska Arbetsförmedlingen få ett tydligt uppdrag
            att samverka med Kriminalvården kring utslussningen av personer
            som friges från fängelser eller sluten ungdomsvård.
          </p>
          <p xml:id="i-KL35r2pS6UEUtvUPuwL3UJ">
            I socialtjänstlagen ska en tydlig skyldighet införas för kommunerna
            att samverka med Kriminalvården kring utslussning av personer
            från fängelser eller sluten ungdoms­vård.
          </p>
          <p xml:id="i-AecxfBxxYvERFzD6mTAPkG">
            Det är oerhört viktigt att samhällets stöttning fortsätter även
            efter avtjänat straff. Den frigivne behöver ofta hjälp till bostad,
            arbete, utbildning och andra återanpassande åtgärder för att möjligheten
            att kunna leva ett liv utan brottslighet ska maximeras. När någon
            friges utan vettig sysselsättning, utan bostad, utan socialt nätverk
            drivs han eller hon återigen rakt i armarna på de kriminella kretsarna.
          </p>
          <head xml:id="i-CbiP8qeQXaCBYNoCEsMhej" type="h2">
            Det civila samhällets betydelse
          </head>
          <p xml:id="i-9brFYnLvekAci9UuiJBHkK">
            Frivilligorganisationer ska ha en naturlig plats i återanpassningen
            av den dömde, både före och efter frigivningen. Det civila samhället
            har redan idag stor betydelse för att stötta tidigare dömda personers
            återanpassning. Föreningar bör uppmuntras att finnas med som en
            del i livet före och efter frigivningen. Avhopparjourer, dit kriminella
            kan vända sig när de vill lämna sitt kriminella liv, har sedan
            flera år drivits av bland andra Exit Fryshuset (främst avhoppare
            från nazistisk miljö), Kriminellas Revansch i Samhället (Kris)
            och X-Cons. Vi kan inte utgå från att civilsamhället kommer att
            ställa upp automatiskt om inte de ekonomiska förutsättningarna
            finns. Avdragsrätt för gåvor återinfördes i och med KD/M-budgeten
            och är ett viktigt steg för att stödja civil­samhället ekonomiskt.
            Kristdemokraterna vill också ge frivilligorganisationer ersättning
            i förhållande till hur väl de lyckas återanpassa tidigare dömda.
          </p>
          <p xml:id="i-FFxR5yYMwB5FqJCj2PDXN6">
            På senare år har begreppet social impact bonds, sociala utfallskontrakt,
            etablerats i Storbritannien. Detta innebär att civilsamhället
            får ekonomisk ersättning från staten i förhållande till hur väl
            man lyckas med att återanpassa tidigare brottslingar. De fördelar
            som antas finnas med sociala utfallskontrakt är bland annat incitamentet
            att nå resultat, samt att privat finansiering kan tillhandahållas
            för att skapa en infrastruktur för rehabilitering. Även om man
            ännu inte kan fastslå att sociala utfallskontrakt ger tydliga
            positiva resultat, är konceptet tillräckligt intressant för att
            prövas också i Sverige. Detta bör ges regeringen till känna.
          </p>
          <head xml:id="i-HJWKHnEUc2C4haFzEErA9V" type="h2">
            Kostnadsöversyn av Kriminalvården
          </head>
          <p xml:id="i-h5U3bzPpTgwWXXzFmueWE">
            Den 15 december 2015 beslutade riksdagen efter motion från Kristdemokraterna,
            Moderaterna, Centerpartiet och Liberalerna att kostnadsutvecklingen
            och kostnads­effektiviteten inom Kriminalvården skulle utvärderas.
            Detta gjordes mot bakgrund av den kostnadsutveckling som skett
            inom Kriminalvården när myndigheten byggdes ut och säkerheten
            förbättrades för att hindra rymningar och få plats för en ökad
            beläggning. Vid den tidpunkten hade medelbeläggningen minskat.
            Så ser situationen inte ut idag. Beläggningen beräknas öka under
            kommande år när polisen, domstolarna och åklagarna får högre budget
            och fler tvångsmedel och straffen skärps. Kriminal­vården kommer
            behöva byggas ut. Det kommer vara förenat med stora kostnader,
            inte bara därför att fängelser och häkten är dyra, utan för att
            just svenska fängelser är de dyraste i Europa. Enligt en undersökning
            från Svenska Dagbladet 2014 är svenska fångar sex gånger dyrare
            än genomsnittet i Europa.
            <ref target="i-B5RH3URcmr2W7ihCdfnpvZ">
              [1]
            </ref>
          </p>
          <p xml:id="i-YS2Xq7w93N6uhteLErXLL1">
            Den svenska kriminalvården är bland de absolut dyraste i Europa.
            Enligt tidigare undersökningar kostar ett dygn i svenskt fängelse
            sex gånger så mycket som genom­snittet i Europa, och betydligt
            mer än våra närmaste, mer jämförbara grannar som Norge, Tyskland
            och Storbritannien.
          </p>
          <p xml:id="i-Q68CSSd2NjbKKJtzqD8REL">
            Kristdemokraterna var med och tillförde stora anslagsökningar
            till Kriminalvården i den budget vi gjorde tillsammans med Moderaterna
            och som gäller för 2019. Samtidigt har Kriminalvården i dag delvis
            ändrade förutsättningar som hänger samman med förändringar i klientsammansättningen.
            Därför fanns det skäl att göra en samlad analys av kostnadsutvecklingen
            inom Kriminalvårdens olika verksamheter. Alliansregeringen tillsatte
            därför 2014 utredningen En flexibel och effektiv kriminalvård
            (dir. 2014:99), med uppdraget att analysera kostnadseffektiviteten
            i Kriminalvården samt föreslå hur det återfallsförebyggande arbetet
            kan utvecklas och förstärkas, bland annat genom nya former för
            samverkan med andra myndigheter och aktörer. Utredaren fick i
            uppdrag att redovisa hur Kriminalvårdens kostnader för anstalt,
            häkte, frivård respektive transporttjänst har utvecklats sedan
            2004. Vidare skulle utredaren analysera om fördelningen av kostnaderna
            var ändamålsenlig och avspeglade regeringens prioriteringar. En
            internationell jämförelse skulle göras och framgångsrika internationella
            exempel på återfallsförebyggande åtgärder studeras. Uppdraget
            skulle redovisas innan 2015 års utgång. Den rödgröna regeringen
            lade dock ner utredningen. Vi anser att en sådan utredning som
            den nedlagda är av stor betydelse och att en sådan därför behöver
            tillsättas snarast möjligt. Detta tillkännagavs för regeringen
            förra riksdagsåret. Vi förväntar att regeringen snarast genomför
            detta.
          </p>
          <head xml:id="i-9r61EyZ7V5d4K7LjwRZazs" type="h2">
            Gör det svårare att undkomma dom
          </head>
          <p xml:id="i-QNXkbK7rD9yv72KKE7SayK">
            De senaste tio åren har cirka 100 brott om året blivit preskriberade
            på grund av att personer som blivit dömda helt enkelt struntat
            i att dyka upp till fängelset för att avtjäna sitt straff. För
            närvarande är cirka 700 personer efterlysta på grund av detta.
            Krist­demokraterna menar att det måste genomföras en rad åtgärder
            för att bli av med detta. Dels bör preskriptionstiden tas bort
            för utdömda straff eftersom skuldfrågan redan är avgjord, till
            skillnad från brott utan dom. Dels bör den som inte inställer
            sig få betydligt svårare att få villkorlig frigivning, vars automatik
            vi vill avskaffa. Sköter man sig inte i fängelset, ska man inte
            bli villkorligt frigiven, och detsamma bör gälla om man inte inställer
            sig. För personer med hög risk att avvika bör fotboja vara ett
            alternativ i väntan på dom. Ett rymningsförbud bör också införas.
            Inte heller bör man kunna strunta i att infinna sig straffritt.
            En utredning bör få i uppdrag att se över dessa åtgärder i ett
            samlat paket.
          </p>
          <head xml:id="i-XAk5BRdsYqaQTWiTrC1Xif" type="h2">
            Fler ska avtjäna straffet i hemlandet
          </head>
          <p xml:id="i-LhMMH4v1wCpq6JuD66ACfs">
            Kristdemokraterna anser att utlänningar som döms för brott i
            Sverige som regel ska avtjäna sitt straff i sina hemländer. Sverige
            bör därför prioritera att skriva avtal med andra länder som tillgodoser
            detta. Det är nödvändigt både för att avlasta Kriminal­vården
            både kapacitets- och kostnadsmässigt, för att underlätta utvisning
            och för att andra länders brottslingar inte är Sveriges ansvar.
            För att avlasta Kriminalvårdens beläggning bör också möjligheten
            att i högre utsträckning hyra platser utomlands undersökas. Detta
            bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-H5KSQVM5oCMMnYaoqmPngc" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-XASMAjwo3MVSpRrKYeSoNa" who="i-SgLSQ3phK7HUZecEbLumwe">
              Ingemar Kihlström (KD)
            </item>
            <item xml:id="i-MzehZFbwGaZAXMujKq3pQm" who="i-6umT1k53jwZ9Rr9pvYUNWh">
              Lars Adaktusson (KD)
            </item>
            <item xml:id="i-SAJZQMRg7kfBAHi12tov41" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-D2hiiXfn4TyPfBBfv7N8pf" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-YFa8brBswxJNv4j8xe2g5T" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-B5RH3URcmr2W7ihCdfnpvZ">
              [1] https://www.svd.se/europas-fangelser.
            </note>
          </noteGrp>
        </div>
      </div>
    </body>
  </text>
</TEI>
