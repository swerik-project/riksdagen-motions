<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00277">
  <teiHeader>
    <fileDesc>
      <titleStmt>
        <title>Religionsfrihet</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Religionsfrihet</title>
          <idno type="rdwebb">H002U277</idno>
          <rs type="number">U277</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U277/text</ref>
          <ref type="dokument_url_html">http://data.riksdagen.se/dokument/H002U277</ref>
          <ref type="dokumentstatus_url_xml">http://data.riksdagen.se/dokumentstatus/H002U277</ref>
          <ref type="doc">http://data.riksdagen.se/fil/ED835D27-9C41-4AC7-8070-50BBB194893D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vt7BWBqoCBghwQVzmg7XjJ" type="signed"/>
        <correspContext corresp="i-Vt7BWBqoCBghwQVzmg7XjJ">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-RnRfWkXJVfRNWRZLjYhzRo" type="numbering">
          <date when="2012-10-08"/>
        </correspAction>
        <correspAction xml:id="i-8Zw68WpvUxkdrv7uGWpLHx" type="submission">
          <date when="2012-10-05"/>
        </correspAction>
        <correspAction xml:id="i-UkfwhkJNwQDRgUZ9Cmrazd" type="transfer">
          <date when="2012-10-04"/>
        </correspAction>
        <correspAction xml:id="i-8v1TfeSDFRUQSsRg31vNxP" type="assigned"/>
        <correspContext corresp="i-8v1TfeSDFRUQSsRg31vNxP">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4QePrebTGV6Yzq2HEk9ZHU">
            Förslag till riksdagsbeslut
          </head>
          <list style="ol">
            <item xml:id="i-JPXE32BfYWwvmRcePzYEoF">
              Riksdagen tillkännager för regeringen som sin mening vad som
              anförs i motionen om att religionsfrihetsfrågorna även i fortsättningen
              ska vara en aktiv del i utrikespolitiken och i utvecklingssamarbetet.
            </item>
            <item xml:id="i-EFxBeBz19vNy4TZsqTcx63">
              Riksdagen tillkännager för regeringen som sin mening vad som
              anförs i motionen om att UD och Sida ska inhämta och fördjupa
              kunskapen om religionsfrihetens roll i demokratisering och utveckling.
            </item>
            <item xml:id="i-HNaYB6uUGP1d5shhfCN1EV">
              Riksdagen tillkännager för regeringen som sin mening vad som
              anförs i motionen om att ta fram strategier och handlingsplaner
              för att religionsfrihetsfrågor ska integreras i den multilaterala
              och bilaterala utrikespolitiken och i utvecklingssamarbetet.
            </item>
            <item xml:id="i-394to1nvMbh8YzetdoTyEw">
              Riksdagen tillkännager för regeringen som sin mening vad som
              anförs i motionen om att Sverige ska arbeta för att de kommande
              offentliga EU-riktlinjerna om religionsfrihet ska kombinera integrering
              av religionsfrihetsfrågor i alla relevanta landstrategier, identifikation
              av prioriterade länder för förstärkt diplomati, forskning och
              utvecklingssamarbete i syfte att främja religionsfrihet samt identifikation
              av ett antal tematiska frågor inom religionsfrihet där EU ska
              arbeta för att skapa opinion, bl.a. på FN-nivå.
            </item>
            <item xml:id="i-6XUpLrXz2WVi5GtENqAmdv">
              Riksdagen tillkännager för regeringen som sin mening vad som
              anförs i motionen om att UD och Sida i utformningen och genomförandet
              av strategier och handlings­planer för religionsfrihet bör ta
              vara på det civi­la samhället, i synnerhet trosbaserade rörelser,
              som informa­tionskällor och kanaler för stöd till religionsfrihet
              och främjande av interreligiös dialog i samarbetsländer.
            </item>
            <item xml:id="i-Lg3zoFuN8kaLt7WDKTdTRm">
              Riksdagen tillkännager för regeringen som sin mening vad som
              anförs i motionen om att UD och svenska ambassader ska bedöma
              religionsfrihetssituationen i de länder som Sverige har bilaterala
              relationer med samt försvara religionsfriheten i offentlig diplomati.
            </item>
          </list>
        </div>
        <div type="motContent">
          <head xml:id="i-3Qn3MKBwYbmBqzCXyRV1my" type="h1">
            Motivering
          </head>
          <p xml:id="i-3n51xd85nUVjcVMTxLoLjX">
            Svenska missionsrådet med sin sammanslutning av 34 kyrkor och
            kristna bistånds- och missionsorganisationer, tog fram rapporten
            Tro, frihet och förändring sommaren 2009. Rapporten lyfte fram
            vikten av religionsfrihet och yttrandefrihet inom ramen för utvecklings-
            och demokratiinsatser i världen.
          </p>
          <p xml:id="i-NU6bXXcTchCcGnQa9muxRG">
            Religionsfrihet är en av rättigheterna i FN:s förklaring om de
            mänskliga rättigheterna (paragraferna 1820) samt i Europeiska
            konventionen angående skydd för de mänskliga rättigheterna och
            de grundläggande friheterna (paragraferna 910). Dessa blev svensk
            lag 1995. Ändå har religionsfriheten haft en mycket låg profil
            i Sveriges utrikespolitiska policy och praxis. Genom synen på
            att religion främst är något privat har förståelsen för religionsfrihetens
            innebörd förts till det privata området. Däremot ser man i ett
            internationellt perspektiv att religion och tro kraftigt påverkar
            människors relationer och hur stater relaterar till varandra och
            sina medborgare.
          </p>
          <p xml:id="i-6zyr1gVc8MAkrtg5tA9nf5">
            Religionsfrihet är en grundläggande frihet. Det är något som
            gäller alla och som alla tjänar på eftersom det skapar och bidrar
            till förutsättningar för fred, demokratisering, utveckling och
            de övriga mänskliga fri- och rättigheterna. Brotten mot religionsfriheten
            är dock enorma i en internationell kontext och i många länder
            ser man en negativ trend. Över hälften av världens befolkning
            lever i länder där staten kraftigt begränsar eller förbjuder medborgarnas
            frihet att tro, lära sig om tro och utöva tro. Dessa begränsningar
            har negativ påverkan på människor från alla trosuppfattningar
            och övertygelser (inklusive ateister, agnostiker och pacifister).
          </p>
          <p xml:id="i-BgwrvrqzAcvYZUGRfALNB">
            Religionsfrihet är en viktig mänsklig rättighet i sig och omfattar
            rätten till en identitet, att bilda sig en egen uppfattning om
            livs- och trosfrågor och att själv eller tillsammans med andra
            utöva sin tro eller livsåskådning. Religionsfrihet är också ett
            exempel på de mänskliga fri- och rättigheternas odelbarhet. Bristande
            religionsfrihet hotar människors rätt till liv och privatliv,
            associationsfrihet och yttrandefrihet och till sociala, ekonomiska
            och kulturella rättigheter.
          </p>
          <p xml:id="i-WMY9uYBdDpaQv4RVhVpWZF">
            Diskriminering på grund av religion eller tro förekommer i många
            länder och får allvarliga konsekvenser för miljontals människors
            möjligheter att tillgodose sina sociala, ekonomiska och kulturella
            rättigheter. Rätten till sjukvård, utbildning, bostad eller arbete
            äventyras. Ibland nekas minoriteter officiellt eller i praktiken
            tillgång till vård och utbildning. Situationen för Bahaisamfundet
            i Iran exemplifierar detta väl där över 10 000 anhängare har avskedats
            från tjänster inom den offentliga sektorn. Ibland är det sämre
            tillgång till offentlig sjukvård och utbildning i geografiska
            områden som domineras av minoriteter. Enligt regeringen är icke-diskriminering
            en av hörnstenarna i det svenska utvecklingssamarbetet. Arbetet
            för religionsfrihet, liksom annat arbete mot diskriminering, är
            ett direkt bidrag till fattigdomsbekämpning och bör vara en naturlig
            del av Sveriges arbete med icke-diskriminering.
          </p>
          <p xml:id="i-N5kXGstiTVBxbrm4FSawqa">
            Bristande religionsfrihet bromsar utveckling och fattigdomsbekämpning
            på ytterligare ett sätt. Det hämmar människors möjligheter att
            bli förändringsaktörer. Mötesplatser för religionsutövare är sannolikt
            den vanligaste formen av samlingsplats i världen och skapar möjligheter
            för människor på gräsrotsnivå att organisera sig för att lösa
            gemensamma problem. Trosbaserade rörelser och organisationer är
            på de flesta håll ett stort och viktigt inslag i det civila samhället
            och bidrar till både demokratisering och fattigdomsbekämpning.
            I den nyutgivna boken, God´s Century: Resurgent Religion and Global
            Politics av bland andra Harvardprofessorn Monica Duffy Toft, visar
            författarna att religionen spelade en viktig roll för demokratiutvecklingen
            i världen mellan 1972 och 2009. I 48 av 78 länder stöddes demokratiutvecklingen
            av religiösa aktörer i landet.
          </p>
          <p xml:id="i-ViEA1kasLbeDAjurz9A6zf">
            Auktoritära stater inser detta och religionsförtryck används
            som ett sätt att kuva eller förhindra utvecklingen av ett livskraftigt
            civilt samhälle. Trosbaserade rörelser är ofta de sista att ge
            vika under auktoritära regimer. Buddistmunkarnas uppror i Burma
            2007 är ett av många exempel på trosbaserade gruppers roll i demokratiseringsrörelser.
            Trosbaserade rörelser har spelat eller spelar ännu idag en viktig
            roll i demokratiseringsprocesserna i många länder som Zimbabwe,
            Sydafrika, Polen och Vitryssland. Att främja religionsfrihet är
            ett sätt att bidra till att släppa fram religionens positiva bidrag
            till såväl demokratisering som fattigdomsbekämpning, samtidigt
            som man motverkar extremism och konflikter.
          </p>
          <p xml:id="i-MpXvw1ZHqXiKkvQKdgeroX">
            Det finns ett starkt och statistiskt säkerställt samband mellan
            begränsad religionsfrihet och antalet väpnade konflikter. När
            stater aktivt arbetar för religionsfrihet minskar risken för konflikt
            i samhället. Men alltför ofta är statligt förtryck och diskriminering,
            eller statens passivitet inför diskriminering, en bidragande orsak
            till våld och konflikt. En studie från Pew Research Center, som
            publicerades i augusti i år, visade att begränsningar i religionsfriheten
            är särskilt vanliga i länder med någon form av hädelselag. Bristande
            religionsfrihet ökar polariseringen och misstron mellan religiösa
            grupper. När stater diskriminerar på grund av religion och tro
            får extrema röster större utrymme samtidigt som det blir svårare
            för moderata religiösa krafter att delta i det offentliga samtalet.
            Dessutom ger statlig diskriminering legitimitet till våld utövat
            av andra grupper inom samhället. Under 2000-talet har nationalistiska
            strömningar inom kristendom, hinduism, buddism och islam växt
            med omfattande och ibland våldsamma konsekvenser. Att arbeta för
            religionsfrihet innebär att skydda individer från detta, eftersom
            religionsfrihet är ett skydd för individen och inte för religionen
            i sig.
          </p>
          <p xml:id="i-YLi1aRJziT8oy5aq7H8rzV">
            Religionsfrihet är rätten till en identitet, till att själv kunna
            välja sin övertygelse och att kunna ändra sin uppfattning utan
            rädsla för diskriminering från staten eller omgivningen. I vissa
            länder riskerar minoriteter och människor som ändrar sin religiösa
            övertygelse att förlora eller nekas sin identitet. Flera länder
            kräver att alla anger en av staten godkänd religion på identitetsdokument
            så som födelseattest, identitetshandlingar och pass dokument som
            krävs för att få tillgång till sjukvård och utbildning. Förbud
            mot interreligiösa äktenskap är ett annat exempel. Straff i form
            av förlorad vårdnad av barn, arvsrätt eller egendom, eller till
            och med dödsstraff, förekommer också i flera länder mot dem som
            lämnar den av staten sanktionerade religionen. Vissa stater har
            visat bilder på människor som byter tro i statlig medier med förödande
            konsekvenser för dem och deras familjer. I Sverige deklarerade
            nyligen en imam i Sveriges Radio att det är varje muslims plikt
            att döda den som konverterar och att det gäller även i Sverige.
            Detta visar hur viktigt det är att religionsfrihetsarbetet och
            informationssatsningar även sker i Sverige.
          </p>
          <p xml:id="i-M37jhatpWpnTxvDgKNSGtj">
            Precis som med andra rättighetsfrågor är kvinnor, barn, migrantarbetare
            och invandrare särskilt sårbara.
          </p>
          <p xml:id="i-JX4gfApoHoGCRLky5NCECC">
            Enligt internationella konventioner har människor rätt att utöva
            sin tro ensam eller tillsammans med andra, offentligt eller enskilt.
            Europadomstolen har lyft fram associations- och föreningsfrihetens
            avgörande betydelse för människors möjlighet att utöva sin religion
            eller tro i praktiken. Enligt de internationella deklarationerna
            och konventionerna inbegriper religionsfriheten rätten att bygga
            gudstjänstslokaler, etablera religiösa organisationer, välgörenhetsorganisationer
            eller humanitära organisationer, ta emot frivilliga finansiella
            eller andra bidrag och att utbilda, utnämna eller rösta på religiösa
            ledare.
          </p>
          <p xml:id="i-MAw8WAgpP3pHYs7MvNfrnY">
            I många länder är lagar som begränsar rätten att utöva religion
            en källa till bristande associationsfrihet och föreningsfrihet.
            Administrativa hinder för religionsfrihet är effektiva och väcker
            sällan internationell uppmärksamhet. De senaste fem till tio åren
            har begränsningar av möjligheten att registrera trossamfund och
            förbud mot religiösa sammankomster för icke registrerade grupper
            eller i icke-registrerade lokaler blivit allt vanligare, till
            exempel i Centralasien. Utan en juridisk person får grupper ofta
            inte samla in gåvor, hyra lokaler, anställa ledare och så vidare.
            Bygglov och lov att renovera gudstjänstlokaler används också som
            administrativa hinder.
          </p>
          <p xml:id="i-Prbv5jaetSp2zRaHUQ3XTV">
            Religionsfrihet och yttrandefrihet är tätt sammankopplade. På
            FN-nivå hotas båda rättigheterna av försök att inkorporera bekämpning
            av smädelse av religion i systemet för de mänskliga fri- och rättigheterna.
            Något som skulle förflytta skyddet från individen till religionen
            i sig.
          </p>
          <p xml:id="i-UN5qXraRYhmA7MKYSChvcL">
            Religionsfriheten kan dock inte reduceras till föreningsfrihet
            och yttrandefrihet. Religionsfrihet inbegriper också exempelvis
            rätten att vapenvägra, att fira helgdagar och ceremonier (såsom
            dop och begravning) och kulturella rättigheter till historiska
            byggnader och monument. Det sker allvarliga kränkningar av dessa
            aspekter av religionsfriheten, till exempel förstörelsen av sufistiska
            heliga platser i Mali och Libyen under 2012, fängslandet av vapenvägrare
            som tillhör Jehovas vittnen i bland annat Armenien och hinder
            för religiösa minoriteter att begrava sina döda i flera länder
            i Centralasien.
          </p>
          <p xml:id="i-2todSWhJ6Pf4J9r5b8nVm8">
            Religion och religionsfrihet får allt större betydelse på den
            internationella politiska arenan men frågorna har länge haft lägre
            prioritet i svensk utrikespolitik. Sverige bör prioritera religionsfrihet
            för att den är viktig i sig men också för att den är en av förutsättningarna
            för att nå resultat i Sveriges övriga utrikespolitiska prioriteringar.
            Jämfört med andra länder eller biståndsgivare har Sverige dessutom
            ett antal komparativa fördelar som öppnar för att Sverige inom
            ramen för sin politik för global utveckling ska kunna driva en
            politisk dialog kring religionsfrihet och integrera religionsfrihetsfrågor
            i utvecklingssamarbetet. Sverige har till exempel erfarenhet av
            att integrera andra icke-diskrimineringsfrågor i utrikespolitiken.
            Här finns också i Sverige breda och stora ekumeniska organisationer
            som kan ge konstruktiva bidrag.
          </p>
          <p xml:id="i-JBHZRdoJHjjbowjZqBJagD">
            De senaste två åren har steg i rätt riktning tagits. Regeringen
            har lyft fram frågan på ett tydligt sätt. I regeringsförklaringen
            2010 framhöll statsministern att i arbetet för mänskliga rättigheter
            och demokrati behöver inte minst arbetet med att agera för yttrandefrihet
            och religionsfrihet stärkas ytterligare. I maj 2010 sade biståndsministern
            att religionsfrihet kommer att lyftas fram inom ramen för Sidas
            arbete. Religionsfriheten har även lyfts f fram i utrikesdeklarationerna
            2011 och 2012. Det är angeläget att regeringens tydliga prioritering
            av frågan resulterar i konkret handling på departements- och myndighetsnivå.
          </p>
          <p xml:id="i-QrNFb41qfLm9M8eHgbHhzT">
            Det borde vara självklart att regeringens politik för global
            utveckling innehåller tydliga skrivelser om religionsfrihetens
            betydelse.
          </p>
          <p xml:id="i-R5opvhFhuzJUMVYUUSktQ">
            Religions- och religionsfrihetsfrågor finns inte med i verksamhetsplanen
            för Sidas avdelning för demokrati, mänskliga rättigheter och jämställdhet.
            Sida saknar dessutom en handlingsplan för att konkretisera hur
            arbetet med religions- och religionsfrihetsfrågor ska integreras
            i utvecklingssamarbetet. UD har fortfarande inte finansierat några
            av Organisationen för säkerhet och samarbete i Europas (OSSE)
            projekt för att främja religionsfrihet.
          </p>
          <p xml:id="i-CLjvjJnGNZEUfV8rPwDNky">
            UD ser religionsfrihet som en integrerad del av det breda arbetet
            för mänskliga rättigheter, något som gäller alla de mänskliga
            rättigheterna eftersom de är odelbara. Dock behövs specifika angreppssätt,
            verktyg och handlingsplaner för att nå resultat i relation till
            specifika rättigheter. Därför har UD och Sida till exempel tagit
            fram strategier och handlingsplaner för att arbeta med flera andra
            diskrimineringsfrågor. Det är av vikt att man även gör detta för
            religionsfrihetens område.
          </p>
          <p xml:id="i-VAngXQ7xMzi3hXiq5GLS97">
            På EU-nivå har tydliga framsteg gjorts i form av rådsslutsatser
            för det nya ramverket för EU:s arbete med mänskliga rättigheter
            antagen juni 2012 och det pågående framtagandet av nya offentliga
            riktlinjer om religions- och övertygelsefrihet inom ramen för
            detta.
          </p>
          <p xml:id="i-CHercKMfXxZsc1UVQHqiLy">
            Problemen vi står inför är komplexa, därför behöver Sveriges
            och EU:s arbete kombinera olika metoder, såsom diplomati, forskning,
            säkerhets- och konfliktlösningsmetoder, interreligiös dialog och
            utvecklingssamarbete. Arbetet bör präglas av samverkan med många
            aktörer. I arbetet med framtagningen av EU:s nya riktlinjer bör
            Sverige driva följande:
          </p>
          <list style="ul">
            <item xml:id="i-Dugyd3yyzqsk81EkKpFges">
              Religions- och övertygelsefrihetsfrågor ska lyftas fram i alla
              relevanta landstrategier. Prioriterade frågor, budskap och verktyg
              vad gäller religions- och övertygelsefrihet bör identifieras inom
              ramen för dessa strategier.
            </item>
            <item xml:id="i-Ct6u3imaSZxUiD2o2jAcwR">
              Ett antal fokusländer bör identifieras, där EU ska satsa särskilt
              intensivt på en kombination av diplomati, utvecklingssamarbete,
              forskning med mera.
            </item>
            <item xml:id="i-HLHqMUAtgE3KwitXN6YqBe">
              Några tematiska fokusområden bör identifieras där EU ska arbeta
              för att stärka kunskap och bilda opinion, till exempel på FN-
              och OSSE- nivå.
            </item>
          </list>
          <p xml:id="i-5RKJotkssDG39ptRJAaq8C">
            EU:s riktlinjer bör även lyfta fram behovet av kunskapsfördjupning
            både inom ramen för European External Action Service (EEAS) och
            i medlemsstaternas utrikestjänster.
          </p>
          <p xml:id="i-EPoTJrPme2WTet4ihGaJcj">
            EU:s agerande är alltid starkast när både EEAS och medlemsstaterna
            agerar för att nå målen genom så kallat burden sharing. När EU:s
            nya riktlinjer för religions- och övertygelsefrihet och EU:s landstrategier
            för arbetet med att främja mänskliga rättigheter finns på plats
            2013, bör Sverige både följa upp hur de implementeras av EEAS
            och bidra till implementeringen.
          </p>
          <p xml:id="i-8U3bafV95vyXktcJv7NHBJ">
            Det är angeläget att god kunskap om religiösa minoriteters villkor
            finns hos svenska myndigheter och departement. Enligt ombud för
            asylsökande ställer Migrationsverket och migrationsdomstolarna
            för höga beviskrav på asylsökande som konverterat till kristendomen
            från islam, och uppdrag gavs i regleringsbreven för 2011 och 2012
            om nya rättsliga ställningstaganden. Myndighetens arbete i den
            riktningen måste fortsätta att stärkas.
          </p>
          <p xml:id="i-7yPzRnDPHEY6uLtDk3XZh5">
            Sverige bör fördjupa relationen med EU:s byrå för grundläggande
            rättigheter och stödja dess arbete mot diskriminering på grund
            av religion eller tro. Sverige bör arbeta för att EU-parlamentets
            underkommitté för mänskliga rättigheter blir en huvudkommitté.
          </p>
          <p xml:id="i-TJugUwM4xs9Eph4LbaWVxz">
            På FN-nivå bör Sverige lyfta fram religionsfrihet som en grundläggande
            frihet för individer. Arbetet behöver fortsätta för att aktivt
            motverka försök att relativisera mänskliga rättigheter och bygga
            allianser för att stoppa eventuella ansatser att inkorporera förtal
            av religion i systemet med mänskliga rättigheter. Sverige bör
            också fördjupa dialogen med FN:s specialrapportör om religions-
            och övertygelsefrihet om hur Sverige kan bidra till att främja
            religionsfriheten internationellt.
          </p>
        </div>
        <div type="motSignatures">
          <list>
            <item xml:id="i-9EmoNbFZ9xmtBeWj1JJ5PA">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
