<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0785/mot_199900_MJ_0785-0001.pdf"/>
      <div type="motHeader" xml:id="i-DCh7bR24yRZz28Hh4JPNGR">
        <div type="motTitle" xml:id="i-QcrFq89LJNtTkWCk97jchP"/>
        <div type="motSubmissionInfo" xml:id="i-UYvxtazKphZfmMJMksFwhB"/>
      </div>
      <div type="motBody" xml:id="i-tgqwCkiF2zhkA6L46tmrL">
        <div xml:id="i-HrZDX7fyxD9gxvzHuGmEzG">
          <p xml:id="i-MNtLtokgrSPuUzRsnD4xdZ">
            1999/2000 mnr: MJ785 pnr: s26031
          </p>
          <p xml:id="i-EqC5ipP7PBzoVeTK2Q3ikU">
            Motion till riksdagen 1999/2000:MJ785
          </p>
          <p xml:id="i-P2aEYRXrQZBgC5AmPZnAsh">
            av Conny Öhman m.fl. (s)
          </p>
          <p xml:id="i-GpHwgn496jUWawSEEjksXF">
            Omberg som nationalpark
          </p>
          <p xml:id="i-JQxENKs9waPFs5PAksc6yn">
            Omberg, ”den blommande arken”, är en av Sveriges yppersta national-
            klenoder vad gäller naturvärden. Berget utgör skolexemplet på
            en horst, en bergrygg som skjuter upp mellan två förkastningsbranter.
            På bergets sida i väster hänger Visingsöformationens bergarter
            och i norr ligger kambrosilur- bergarterna med bl a Borghamnskalkstenen
            dikt an mot berget. Berget bär också många spår av inlandsisen
            och dess avsmältning. Berget ligger inom den mellansvenska israndzonen
            och låg för ca 10 000 år sedan som en ö i den Baltiska issjöns
            smältvattenshav. Mäktiga slukrännor, en sandur (delta ovan havsytan)
            och spåren av högsta kustlinjen minner om denna tid. Inlandsisen
            lade också en kappa av kalkrik moränjord över berget. Tillsammans
            med det gynnsamma lokalklimatet ger detta förutsättningarna för
            den yppersta växtlighet, med t ex rika lundmiljöer, orkidérika
            kalkkärr och artrika stäppängar och klippängar. På berget finns
            som exempel en av Sveriges nordligaste naturliga bokskogar och
            en riklig förekomst av idegran. Omberg ligger i en trakt med en
            stor koncentration av natur- och kultur- värden där Vättern och
            Tåkern kan nämnas som exempel på naturområden av internationell
            betydelse. Omberg har lockat människor alltifrån stenålderns jägare
            och bönder, som bosatte sig vid bergets fot och bl a byggde pålbyggnaderna
            vid Alvastra, via järnålderns bosättare, som byggde fornborgar
            på berget, medeltidens kunga- makt med kung Sverker och med cisterciensermunkar
            på Alvastra kloster vid bergets fot, den kungliga djurgården på
            1500-talet m m till dagens skol- klasser, turister m fl naturnjutare.
            Omberg är idag ett av landets mest väl- besökta naturområden med
            uppskattningsvis 300 000 besökare per år. Omberg är, med små undantag,
            oskyddat. Berget har sådana värden som nationalparksklenod att
            det bör skyddas och förvaltas som nationalpark, den högsta skyddsform
            som landet har för ett naturområde. Omberg uppfyller med råge
            de kriterier som i nationella och inter- nationella sammanhang
            ställs på en nationalpark vad gäller storlek, vetenskapliga värden,
            upplevelsevärden, kulturella värden, skönhet och storslagenhet.
            Berget rymmer även i huvudsak orörda naturtyper i sina brantområden.
            Att berget genom tiderna i övrigt påverkats av människans boende
            och brukande, delar berget med nästan alla naturområden av någon
            storlek i södra Sverige, däribland många befintliga nationalparker
            och bör inte vara något avgörande hinder för bildande av en nationalpark.
            Detta i
          </p>
          <pb facs="riksdagen-motions-pdf/data/199900/mot_199900_MJ_0785/mot_199900_MJ_0785-0002.pdf"/>
          <p xml:id="i-GdHxZaB3FDKmTPrDjDLbNG">
            synnerhet om bergets framtida bevarande och skötsel ges en inriktning
            mot Mot. 1999/2000 ökad orördhet, hög biologisk mångfald och stora
            upplevelsevärden. MJ785
          </p>
          <p xml:id="i-6ff1Ldw8p348d5sgdkMDNi">
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om att Omberg bör skyddas och förvaltas som nationalpark. Stockholm
            den 4 oktober 1999 Conny Öhman (s) Sonia Karlsson (s) Berndt Sköldestig
            (s)
          </p>
          <p xml:id="i-TAPYkbZjvhGwUdeLmjtJZ">
            Anne Ludvigsson (s) Viola Furubjelke (s)
          </p>
        </div>
      </div>
    </body>
  </text>
</TEI>
