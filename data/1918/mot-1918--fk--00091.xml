<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__fk__91/mot_1918__fk__91-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 91. 3
          </p>
          <p>
            Nr 91.
          </p>
          <p>
            Av herrar Söderberg och Olsson, Olof, om anslag till under- stöd
            för uppförande av bostadshus med smålägenheter.
          </p>
          <p>
            I enlighet med en av Kungl. Maj:t till 1917 års riksdag avgiven
            proposition beslöt riksdagen samma år att på extra stat för 1918
            anvisa ett förslagsanslag, högst 4,000,000 kronor, »att — enligt
            statsutskottets yttrande — i huvudsaklig överensstämmelse med
            de i statsrådsprotokollet över civil- ärenden den 30 juni 1917
            angivna grunder användas till understöd för uppförande av bostadshus
            med smålägenheter, med rätt för Kungl. Maj:t att förskottsvis
            redan under 1917 av tillgängliga medel utanordna beloppet». Åtgärden
            väckte stor tillfredsställelse i de av landets kommuner, för vilka
            bostadsfrågan medfört allt större bekymmer. Det visade sig dock
            snart, att anslaget i fråga var otillräckligt. Icke mindre än
            95 kommuner ansökte om understöd, uppgående till ett belopp av
            11,094,251 kr. Då emellertid anslaget utgjorde 4,000,000 kr.,
            kunde endast 55 av dessa kommuner tilldelas en del av det understöd,
            varom de ansökt. 40 kommuner fingo alltså- icke något understöd
            alls. Den enormt stora bostadsbrist, med vilken Kungl. Maj:t motiverade
            sin proposition, blev således i ringa grad avhjälpt. De understöd
            tilldelade kommunerna kunde därmed delvis tillfredsställa sitt
            behov av smålägenheter, medan de kommuner, till vilka understödet
            icke räckte, helt eller delvis måste låta bostadsproduktionen
            ligga nere. Sedan dess har emellertid ytterligare en försämring
            inträtt härvid- lag. Fastighetskrediten var mindre fördelaktigt
            ordnad före år 1914, men under krisen har den blivit ännu sämre.
            Räntorna ha höjts betydligt och någon förhoppning att få kapitalet
            att intressera sig för bostadspro- duktionen är så gott som alldeles
            utesluten. Därtill kommer, att den totala stegringen av byggnadskostnaden,
            som i fjor från krisens början uppgått till 70,3 Zz, nu kan anses
            vara betydligt högre. Det är emellertid
          </p>
          <pb facs="riksdagen-motions-pdf/data/1918/mot_1918__fk__91/mot_1918__fk__91-002.pdf"/>
          <p>
            4 Motioner i Första kammaren, Nr 91.
          </p>
          <p>
            icke endast krisen, som på ett oroväckande sätt minskat bostadsproduk-
            tionen i vårt land, utan jämväl förhållandena, sådana de utvecklade
            sig före 1914. I ovan omnämnda statsrådsprotokoll anföres härom
            bl. a.: »Lämnade sålunda byggnadsverksamheten åtskilligt övrigt
            att önska redan före utbrottet av den nuvarande politiska och
            ekonomiska krisen, har under dennas förlopp utvecklingen på bostadsproduktionens
            område givit anledning till uppkomsten av nya bostadssociala problem
            av vida mera brännande natur än de förutvarande. Medan det tidigare
            endast förelåg fara för att byggnadsverksamhetens i förhållande
            till befolknings- tillväxten i stadssamhällena alltför ringa progression
            skulle motverka en önskvärd höjning av vår stadsbefolknings i
            stort sett tämligen låga bostads- standard, kan man nu hysa farhågor
            för, att den närmaste tiden skall medföra en direkt sänkning av
            de mindre bemedlade klassernas bostadsnivå. Antalet nytillkomna
            rum pr 10,000 innevånare nedgick till 125 år 1914 och till 81
            år 1915, vilket sistnämnda tal utgör föga mer än hälf- ten av
            årsresultatet 1912—1913 och endast omkring en tredjedel av den
            årliga bostadsproduktionen under tiden 1904—1906. Enligt. socialstyrelsens
            statistik var år 1914 bruttotillskottet av bo- stadslägenheter
            i de omkring 240 stadssamhällen, varifrån uppgifter före- ligga,
            10 Zz mindre än 1913 och för år 1915 uppgick minskningen mot 1913
            till ej mindre än 41 2; tages hänsyn till nettotillskottet av
            bostäder (tillkomna minus avgångna) bliva motsvarande jämförelsetal
            9 och 43 «. Av naturliga skäl inträdde denna kris med växlande
            styrka i olika sam- hällen. I vissa norrländska städer, såsom
            Gävle, Sundsvall och Härnö- sand, var sålunda byggnadsverksamheten
            år 1915 större än 1914, och enahanda var förhållandet i industristäderna
            Borås, Landskrona och Söder- tälje. I andra städer åter och däribland
            i de större, såsom Stockholm, Göteborg, Malmö, Norrköping, Hälsingborg,
            Örebro, Eskilstuna och Västerås, var minskningen så mycket kraftigare.»
            Läget på bostadsmarknaden var alltså svårt före krisen, men under
            "denna har det förvärrats i betydlig grad. De olyckliga familjer,
            vilka på grund av bostadsbristen blivit i saknad av bostäder,
            ha genom kom- munernas försorg måst inhysas i fattighus, skolhus,
            gamla fängelsebygg- nader såsom i Malmö, ete. På många platser
            ha flera familjer måst dela samma lägenhet. Därtill ha de lägenheter,
            som av bostadsinspektionen utdömts såsom olämpliga för bostäder
            åt människor, ånyo kommit till användning. Den direkta sänkning
            av de mindre bemedlades bostadsnivå, vilken den kungl. propositionen
            förutspådde skulle komma inom den när- maste tiden, synes vårt
            land alltså nu vara på god väg att ernå. Att denna bostadsbrist
            skall medföra stora sociala vådor är otvivelaktigt.
          </p>
          <pb facs="riksdagen-motions-pdf/data/1918/mot_1918__fk__91/mot_1918__fk__91-003.pdf"/>
          <p>
            Motioner i Första kammaren, Nr 91. D
          </p>
          <p>
            Olyckan att bli hemlös drabbar alltid i första hand de barnrika
            familjerna, och då dessa mäste inhysas i trånga, osunda och förut
            kasserade lägen- heter och därtill flera familjer dela samma bostad,
            skall lungtuberkulosen och andra svåra sjukdomar erhålla en alltför
            god näring bland de upp- växande barnen, som därtill under kristiden
            på grund av undernäring äro särdeles mottagliga för sjukdomar.
            För att i någon mån mildra detta ohyggliga tillstånd måste det
            sättas nytt liv i den avstannade byggnadsverksamheten. Och frågan
            blir: Skall staten ingripa härvidlag eller skall skyldigheten
            tillkomma kom- munerna? Vi tro, att både stat och kommuner böra
            gemensamt söka avvärja den fara, med vilken vårt land genom bostadsfrågans
            svåra läge hotas. Det har höjts starka röster för kravet att nedbringa
            priserna på byggnadsmateriel till 1914 års nivå. I denna riktning
            ha olika förslag förts fram, bl. a. kompensationssystemet. Då
            emellertid efter sistnämnda förslags avgivande riksdagen fattat
            beslut att utsträcka den allmänna krigskonjunkturskatten att avse
            jämväl merinkomst av skog och annan fast egendom, ansåg Kungl.
            Maj:t i fjorårets proposition kompensations- systemet icke böra
            ifrågakomma. En ny utredning, varigenom förslag i den riktningen
            skulle inhämtas, är på grund av den korta tiden till våren heller
            icke tänkbar, då den alltför mycket skulle försena de åtgärder,
            som omedelbart äro av behovet. Det återstår alltså för tillfället
            icke mer än en utväg, nämligen den, att staten liksom i fjor lämnar
            kommunerna anslag, fördelade efter samma grunder som då, med skyldighet
            för kom- munerna att lämna viss andel i byggnadskostnaden till
            de personer eller företag, som vilja uppföra bostadshus. De ständigt
            stegrade material- priserna, vilka varit en direkt orsak till
            stagnationen av bostadsproduk- tionen, ha för försäljarna inbringat
            stora vinster. Det bör då anses väl befogat, att en del av den
            därav uppkomna krigskonjunkturskatten också tillföres bostadsproduktionen
            i så måtto, att det allra nödvändigaste be- hovet av smålägenheter
            därmed fylles. Men då synes också ett anslag av minst 20,000,000
            kronor behövas för ändamålet. Av anslaget bör lämpligen kunna
            utdelas understöd till sådana byggnadsföretag, vilka giva största
            antal lägenheter för lägsta kostnad. Såväl större som mindre bostadshus
            böra ifrågakomma, s. k. egnahem icke undantagna. I sistnämnda
            byggnadstyp kan i vissa fall kostnaden pr eldstad bli väl så låg
            som i de större bostadshusen. MHustypen i fråga kan med stor fördel
            inredas så, utan att det därför bör krävas såsom villkor för erhållandet
            av understöd, att den t. ex. innehåller 2 rum med kök i nedre
            och 1 rum och kök i övre våningen. Sistnämnda våning kan hyras
            ut, varigenom bostadsmarknaden tillföres en lägenhet utöver
          </p>
          <pb facs="riksdagen-motions-pdf/data/1918/mot_1918__fk__91/mot_1918__fk__91-004.pdf"/>
          <p>
            6 Motioner i Första kammaren, Nr 91:
          </p>
          <p>
            den egnahemsägaren använder för egen räkning samtidigt som ägaren
            härigenom erhåller en extra inkomst, nödvändig särskilt under
            de år, då de största amorteringarna påvilar fastigheten. När bostadsbristen
            blir mindre och ägaren kommer över de mest krävande amorteringarna,
            kan han förena båda lägenheterna till en lägenhet för egen räkning,
            vari- genom han, såsom orden eget hem innebär, blir ensam boende
            i sitt hem. I övrigt bör understöd kunna utdelas till kooperativa
            bostadsföreningar eller allmännyttiga bostadsföretag. Med stöd
            av vad vi ovan anfört, tillåta vi oss hemställa,
          </p>
          <p>
            att riksdagen måtte besluta att på 1918 års till- läggsstat till
            Kungl. Maj:ts förfogande anvisa ett för- slagsanslag av -:20,000,000
            kronor att användas i huvud- saklig överensstämmelse med i Kungl.
            Maj:ts proposition nr 34 till 1917 års riksdag angivna grunder
            till under- stöd för uppförande av bostadshus med smålägenheter.
            Stockholm den 25 januari 1918.
          </p>
          <p>
            Ernst Söderberg. Olof Olsson.
          </p>
        </div>
      </div>
    </body>
  </text>
</TEI>
