<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FöU-02821">
  <teiHeader>
    <fileDesc>
      <titleStmt>
        <title>En robust krisberedskap och ett starkt totalförsvar</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2821 av Beatrice Ask m.fl. (M)</title>
          <idno type="rdwebb">H6022821</idno>
          <rs type="number">2821</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H6022821/text</ref>
          <ref type="dokument_url_html">http://data.riksdagen.se/dokument/H6022821</ref>
          <ref type="dokumentstatus_url_xml">http://data.riksdagen.se/dokumentstatus/H6022821</ref>
          <ref type="docx">http://data.riksdagen.se/fil/F74B60F7-4E27-4093-BE70-4D9E9A81E348</ref>
          <ref type="pdf">http://data.riksdagen.se/fil/63C93D03-8498-4459-A696-EE08DC1BC47C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-98nwmHY8m3tEuPQmbvQtLe" type="signed"/>
        <correspContext corresp="i-98nwmHY8m3tEuPQmbvQtLe">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-J7uJmvTQswBegURGxa5EHb"/>
        </correspContext>
        <correspAction xml:id="i-Q8nxBGpdjoBtUNwCHrETjX" type="submitted">
          <date when="2018-11-30"/>
          <time when="14:50:20"/>
        </correspAction>
        <correspAction xml:id="i-HcUNtPPFotWufxNbfuokfb" type="reviewed">
          <date when="2018-11-30"/>
          <time when="15:48:13"/>
        </correspAction>
        <correspAction xml:id="i-FYhR51VgRaHgWHdwi6uNco" type="referred">
          <date when="2018-12-05"/>
        </correspAction>
        <correspAction xml:id="i-5TmhmspT3xhWGKBo4XnF8M" type="assigned">
          <date when="2019-06-25"/>
          <time when="10:26:30"/>
        </correspAction>
        <correspContext corresp="i-5TmhmspT3xhWGKBo4XnF8M">
          <ref type="assignedTo">Försvarsutskottet</ref>
        </correspContext>
        <correspAction xml:id="i-FAQvbeJhdNwqTQ2Dy1LFGP" type="behandlas_i"/>
        <correspContext corresp="i-FAQvbeJhdNwqTQ2Dy1LFGP">
          <ref type="uppgift">2018/19:FöU1</ref>
          <ref type="ref_dok_id">H601FöU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3csFAA4ekq9S9vcMbgjf4D" type="behandlas_i"/>
        <correspContext corresp="i-3csFAA4ekq9S9vcMbgjf4D">
          <ref type="uppgift">2018/19:FöU6</ref>
          <ref type="ref_dok_id">H601FöU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JZ9zKFk6d7rtiRgeyBaxAm" type="behandlas_i"/>
        <correspContext corresp="i-JZ9zKFk6d7rtiRgeyBaxAm">
          <ref type="uppgift">2018/19:SkU10</ref>
          <ref type="ref_dok_id">H601SkU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU10</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5GNwGnPJKugYtZKpTXFELs" type="behandlas_i"/>
        <correspContext corresp="i-5GNwGnPJKugYtZKpTXFELs">
          <ref type="uppgift">2018/19:FöU7</ref>
          <ref type="ref_dok_id">H601FöU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UXG1AfxqrXEy9XZKmje81q" type="behandlas_i"/>
        <correspContext corresp="i-UXG1AfxqrXEy9XZKmje81q">
          <ref type="uppgift">2018/19:KU28</ref>
          <ref type="ref_dok_id">H601KU28</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU28</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UGD3CYmvgvgsqkn3QZTyBS" type="motHeader">
        <div xml:id="i-AqEMLGb2Ee8JcX39wjQ3sX" type="motTitle">
          Motion till riksdagen 2018/19:2821 av Beatrice Ask m.fl. (M)
          En robust krisberedskap och ett starkt totalförsvar
        </div>
      </div>
      <div xml:id="i-V8u8Lcv8pq9VGRp5Ea1LCX" type="motBody">
        <div xml:id="i-4CYMQqxvcZB3LHBNiLYzXi" type="motProposal" subtype="förslag">
          <head xml:id="i-VhAxv1pvosw6XaPtBCxUAX">
            Förslag till riksdagsbeslut
          </head>
          <list xml:id="i-Nih8aP4FYnGsWtneAj4Qpt" style="ol">
            <item xml:id="i-5ksKbastcSwjkUoZzYny8f">
              Riksdagen ställer sig bakom det som anförs i motionen om att
              stärka den civil-militära samverkan och tillkännager detta för
              regeringen.
            </item>
            <item xml:id="i-NRSgHV3RVLvkXaSKPKyPsz">
              Riksdagen ställer sig bakom det som anförs i motionen om åtgärder
              för stärkt cybersäkerhet och tillkännager detta för regeringen.
            </item>
            <item xml:id="i-G4dx61sMWttbaxbGFsc7Ui">
              Riksdagen ställer sig bakom det som anförs i motionen om det
              psykologiska försvaret och tillkännager detta för regeringen.
            </item>
            <item xml:id="i-Kq6HujWrxYeUkzorEzHjEF">
              Riksdagen ställer sig bakom det som anförs i motionen om möjligheten
              att kontrollera utländska investeringar och markköp och tillkännager
              detta för regeringen.
            </item>
            <item xml:id="i-TH76FpDj9xc3ArVLbMHqsV">
              Riksdagen ställer sig bakom det som anförs i motionen om att
              inrätta ett nationellt säkerhetsråd och tillkännager detta för
              regeringen.
            </item>
            <item xml:id="i-MvP9vJWVczKTM318sXNkq5">
              Riksdagen ställer sig bakom det som anförs i motionen om att
              förenkla reglerna för insatspersonal och tillkännager detta för
              regeringen.
            </item>
          </list>
        </div>
        <div xml:id="i-7jE6v6v5WdPPMy41NY1oFJ" type="motContent">
          <head xml:id="i-V8N3ZXxvRzNRnt7cd8iYWu" type="h1">
            Totalförsvar och samhällets robusthet
          </head>
          <p xml:id="i-13y3UCS4xgNz5Um1iFNCjH">
            De sammantagna hoten och riskerna som samhället står inför kräver
            ett återtaget totalförsvar. Försvarsbeslutet 2015 innebar att
            planeringen för civilt försvar och totalförsvaret återupptogs.
            I de försvarsuppgörelser som träffats 2015–2017 så har resurser
            skjutits till för att intensifiera det arbetet. Försvarsberedningen
            presenterade också i december 2017 rapporten ”Motståndskraft Inriktningen
            av totalförsvaret och utformningen av det civila försvaret 2021–2025”.
          </p>
          <p xml:id="i-FTgWLLtLkBLxEeVK65ncoq">
            Syftet med rapporten är att ta arbetet med totalförsvaret ytterligare
            framåt. Den innehåller konkreta förslag om hur det civila försvaret
            kan utvecklas vidare. Moderaterna står bakom rapportens förslag
            och vi menar att i de fall det är möjligt så bör förslagen verkställas
            så snart som möjligt. Regeringen bör därmed inte invänta nästa
            försvarsbeslut, något som skulle försena genomförandet av bra
            förslag med två år.
          </p>
          <p xml:id="i-Vsd2iTUV4ccDWC1XMQUo73">
            Vi vill peka på behovet av att inkludera näringslivet i totalförsvaret.
            Många av de kompetenser och resurser i totalförsvaret som tidigare
            låg under offentliga aktörer återfinns nu i det svenska näringslivet.
            Det gör att näringslivet måste inkluderas i återtagningen av totalförsvaret.
            Försvarsberedningen föreslår därför inrättandet av ett nationellt
            näringslivsråd för samverkan mellan offentliga och privata aktörer
            på central, regional och lokal nivå.
          </p>
          <p xml:id="i-8CiLKKRYDutFijjm9k4nrR">
            Beredningen har också föreslagit att så kallade krigsviktiga
            företag behöver identifieras för att sedan gå vidare med hur former
            för totalförsvarsviktiga företag i krig ska kunna leverera varor
            och tjänster enligt olika avtalsformer med staten. Regeringen
            har dragit fötterna efter sig när det gäller att tillsätta en
            utredning för de krigsviktiga företagen, men efter mycket om och
            men finns nu en utredning på plats.
          </p>
          <p xml:id="i-GWyRvtjHC4BgA5RtEUUXv3">
            Försörjningstrygghet är ett område där mycket har förändrats
            de senaste åren. Vi har gått ifrån att under det kalla kriget
            ha omfattande beredskapslager till att idag endast ha mindre mellanlagringsstationer
            i en kedja som i allt högre utsträckning bygger på ”just in time”-leverans.
            Vi måste se över hur beredskapssituationen kan förbättras. Även
            här är det viktigt att se hur staten kan arbeta tillsammans med
            privata aktörer för att stärka beredskapen. Detta gäller inte
            minst för att kunna realisera Försvarsberedningens ambition att
            Sverige ska kunna klara tre månader där stora delar av logistikflödena
            med omvärlden har brutits.
          </p>
          <p xml:id="i-SdQX5xyHuV3UBWmRoqrmq2">
            Försvarsberedningens rapport innehåller också bra förslag som
            att Myndigheten för samhällsskydd och beredskap bör få ett tydligare
            och utökat mandat för ledning och samordning av det civila försvaret,
            att sektorsansvariga myndigheter inom varje samhällssektor bör
            utses och hur den enskilde medborgarens ansvar vid kris och krig
            kan förtydligas och förbättras.
          </p>
          <head xml:id="i-T77ch5mYeYr4E3bkw7fEaE" type="h1">
            Civil-militär samverkan
          </head>
          <p xml:id="i-QyD4PzW1PUgWpfodCxPLjZ">
            Samverkan mellan Försvarsmakten och polisen måste bli bättre.
            Vi har inte råd att låta gamla låsningar hindra en sådan utveckling.
            I ett läge där vi står inför sektorsöver­gripande hot måste vi
            kunna möta dessa med samhällets alla resurser. Dock är det viktigt
            att det är tydligt vilken myndighet som har det yttersta ansvaret
            för planering och ledning av insatser.
          </p>
          <p xml:id="i-7hP8gUXnM9QY6BGhZbEBko">
            Det finns positiva exempel på samverkan där Försvarsmakten låter
            polisen få del av sin betydande helikopterkapacitet. Ytterligare
            åtgärder skulle kunna vara att låta hemvärnet sköta till exempel
            trafikreglering, utökad bevakning av samhällsviktig infrastruktur,
            id-kontroller vid gränsen och eftersök. Detta skulle frigöra resurser
            hos polisen som då skulle kunna fokusera på kärnverksamheten.
          </p>
          <p xml:id="i-DyVAL1iyR2iC5zwXM5bmRd">
            I Danmark finns ett särskilt polishemvärn som vid insats underställs
            polisens befäl. Polishemvärnspersonalen utbildas i bland annat
            trafikreglering, bevakning, signale­mentstagning, polisradio,
            häktningsregler, självförsvar och nödvärn. De vanligaste uppgifterna
            för Politihjemmeværnet är att bistå polisen med yttre gränskontroll,
            trafikreglering och avspärrningar samt att även delta vid sök-
            och observationsuppdrag. Det är alltid polisen som sätter in Politihjemmeværnet
            vid behov. Det danska exemplet bör övervägas.
          </p>
          <p xml:id="i-W5kDJytjBhy1JwfNQB5Hzm">
            Civil-militär samverkan handlar också om hur det civila samhället
            kan stödja Försvarsmakten, inte minst i händelse av kris och krig.
            Det civila försvaret tar sin utgångspunkt i samhällets krisberedskap
            och syftar till att inför och under höjd beredskap samt under
            krig värna befolkningen, säkerställa de viktigaste samhälls­funktionerna
            samt bidra till Försvarsmaktens förmåga att möta ett väpnat angrepp.
          </p>
          <p xml:id="i-92LphydAwZC22MNVp7ZyXj">
            Efter att ha legat för fäfot under många år så har nu ett omfattande
            arbete påbörjats för att stärka det civila försvaret. I sammanhanget
            vill vi lyfta behovet av att krigsplacera människor och att överväga
            ett eventuellt återinförande av civilplikten.
          </p>
          <p xml:id="i-e2D4mjb4E1du51xM3y3wc">
            I ett kris- eller krigsläge kommer behovet av att även ”vanliga”
            yrkesgrupper utför sina uppgifter vara viktiga för att Försvarsmakten
            ska kunna fungera. Att vara krigs­placerad innebär en skyldighet
            att tjänstgöra under höjd beredskap. Tanken är att personen ska
            vara krigsplacerad i den verksamhet där personen gör störst nytta
            för totalförsvaret. Detta kräver med nödvändighet särskilda överväganden
            i vissa fall.
          </p>
          <p xml:id="i-4uihUuCVsfRHB6c3u8zQUS">
            Därför bör antalet civila som krigsplaceras utökas. Det vill
            säga, att det inte bara ska handla om vissa nyckelkompetenser.
          </p>
          <p xml:id="i-FvyR7qAWk6dS4WA979NbHh">
            Civilplikten avskaffades 2008 och användes när den var aktiv
            till att utbilda förstärkningsresurser för det civila försvaret.
            Det handlade till exempel att få utbildning i brandbekämpning,
            sjukvård, röjning eller reparationer. I händelse av kris och krig
            så kommer det finnas ett utökat behov av personal som kan utföra
            enklare uppgifter för att samhället ska kunna fungera. Därför
            bör möjligheten att återuppväcka civilplikten övervägas. En återaktivering
            av civilplikten kan även bidra med ett mervärde och ökad samhällsförankring
            för nya svenskar.
          </p>
          <head xml:id="i-6T9NxrQHhKDqA4tLFGnSyE" type="h1">
            Cyber (totalförsvar)
          </head>
          <p xml:id="i-9EYStqdPQseph5n3rVfy96">
            Samhället är numera helt beroende av fungerande it-system för
            alla vitala funktioner. Det gäller allt från betalningsströmmar
            och vattenförsörjning till samhällsinformation och transporter.
            Det är få system, inklusive våra elnätverk, som inte styrs elektroniskt,
            är uppkopplade eller som inte är potentiellt sårbara för cyberangrepp.
            På senare år har attacker mot it-system orsakat stora problem
            och viktiga samhällsfunktioner har legat nere. Attackerna har
            olika syften och genomföras av olika aktörer, men gemensamt är
            att de är ett stort hot mot samhällets funktionalitet såväl i
            fred som i händelse av kris och konflikt.
          </p>
          <p xml:id="i-DND3EHBdjE62co4MawMw2r">
            Under sommaren 2017 visade säkerhetskrisen hos Transportsstyrelsen
            tydligt på vikten att skärpa arbetet med att it- och cybersäkerhet.
            Stora mängder sekretessbelagd information om både enskilda personer
            och rikets säkerhet har hanterats i strid mot gällande lagstiftning
            och kommit personer utan säkerhetsprövning till del.
          </p>
          <p xml:id="i-MY4jfn7U5ZprNJcFxEtg88">
            Det är uppenbart att cyberfrågan behöver prioriteras mer än vad
            som är fallet idag. I princip varje dag så kan vi läsa om olika
            slags cyberattacker som riktar sig mot både offentlig och privat
            verksamhet. De som ligger bakom attackerna kan vara såväl andra
            stater som kriminella nätverk och individer. Försvarets radioanstalt
            (FRA) gör bedömningen att det under en typisk månad förekommer
            10 000 aktiviteter från statliga utländska angripare mot svenska
            mål.
          </p>
          <p xml:id="i-2BMETERm8Njcced9cZMCu8">
            Syftet med angreppen är allt från industrispionage och utpressning
            till att fientligt sinnade stater vill testa och störa ut våra
            system för att skapa osäkerhet. Cybersäkerhet är en del i den
            så kallade hybridkrigföringen där det inte finns någon tydlig
            skiljelinje mellan civila och militära system. Detta blir tydligt
            i ett totalförsvarsperspektiv där det civila försvaret måste fungera
            både för att upprätthålla samhällets grundläggande funktionalitet
            som att kunna stödja det militära försvaret i ett krisläge.
          </p>
          <p xml:id="i-2oYWTA7b4hA1f228KFTg7N">
            Att hotet från cyberangrepp slår brett emot alla samhällets delar
            gör att även cyberförsvaret måste fungera som en helhet där olika
            sorters hot kan upptäckas, utvärderas och mötas samlat oavsett
            mot vilken del av samhället de riktas emot. Här finns idag samma
            brist som när det gäller krisberedskapen. Ansvaret för cybersäker­heten
            ligger på ett antal olika aktörer som alla har ett begränsat mandat
            att agera.
          </p>
          <p xml:id="i-8G3ADb5qEhKUGQX5tqFFyM">
            Det finns även en lång rad andra problem på både kort och lång
            sikt som måste lösas. Till exempel handlar det om en bristande
            säkerhetskultur när det gäller cyber­säkerhet och att lagstiftningen
            när det gäller säkerhetskrav är för vag och saknar sanktionsmöjligheter
            mot de som bryter mot säkerhetskraven. Kompetensförsörjningen
            är en annan utmaning som kommer att bli allt mer tydlig i takt
            med att efterfrågan på personal med kunnande om cybersäkerhet
            ökar.
          </p>
          <p xml:id="i-WGLcqEvW3ZKDJD5rTuidfd">
            För att komma till rätta med de brister som finns behövs ett
            samlat grepp om cybersäkerhetsfrågorna. Därför behöver vi en central
            funktion med ansvar för cybersäkerhet och ett relevant mandat
            på statsrådsberedningen. Inte minst säkerhets­haveriet på Transportstyrelsen
            understryker behovet av en central positionerad funktion som kan
            ta ledningen i cyberfrågorna.
          </p>
          <p xml:id="i-LwC9ZU773GTXjHUhdTHMpW">
            Utöver den centrala funktionen bör det övervägas att införa ett
            nationellt cyber­centrum som förslagsvis skulle kunna ligga under
            signalspaningsmyndigheten FRA. National Cyber Security Centre
            (NCSC) i Storbritannien är ett exempel på hur man skapat en helhet
            som arbetar brett kring cybersäkerheten mot både offentliga och
            privata aktörer. Myndigheten är transparent och håller en hög
            publik profil för att skapa medvetenhet kring sina frågor hos
            en bredare allmänhet. NCSC samverkar med såväl brottsförebyggande
            myndigheter, försvarsdepartementet samt med motsvarande funktioner
            i andra länder.
          </p>
          <head xml:id="i-RfDJaJuAiDnxeSmW5tyAyQ" type="h1">
            Psykologiskt försvar och valpåverkan
          </head>
          <p xml:id="i-6ahAWQBoDtuoJxTmmjDVKJ">
            Desinformation och påverkansoperationer är pågående och användas
            som vapen för att destabilisera länder, forma opinion, begränsa
            handlingsfrihet och att så frön av osäkerhet. Vi har de senaste
            åren sett flera exempel på hur främmande makt har försökt påverka
            val ibland annat USA, Frankrike och Storbritannien. Säkerhetstjänsterna
            har också observerat att både Ryssland och Kina ägnar sig åt omfattande
            påverkansinsatser, även om långt ifrån alla kan kategoriseras
            som fientliga eller skadliga.
          </p>
          <p xml:id="i-8ZHzHFx88ZhE75mfPqHtb4">
            I rysk och kinesisk doktrin är det fullt naturligt att använda
            alla medel som finns till buds för att påverka och forma omgivningen
            till ens egen fördel, och att detta sker kontinuerligt och oberoende
            freds-/kris-/krigstillstånd. Informationsteknologins utveckling,
            vilken medfört snabbare nyhetsförmedling, fler nyhetskanaler och
            större möjligheter till interaktivitet, innebär stora utmaningar.
          </p>
          <p xml:id="i-7f9kMkhMJFELqhFkKqWsXZ">
            Moderaterna har därför drivit frågan att om återinföra det psykologiska
            försvaret som egen myndighet. Genom att skapa en egen myndighet
            med en större autonomi och resurser skulle det vara möjligt att
            på ett bättre sätt kunna analysera svaga punkter i samhället,
            ta fram strategier för att stödja relevanta aktörer samt att utbilda
            såväl allmänhet som beslutsfattare. Inte minst viktigt är att
            brett kunna bemöta desinformation samt så kallade troll och fake
            news genom faktaspridning.
          </p>
          <p xml:id="i-4bGidLApskLpc941AbBUoN">
            Försvarsberedningen har också föreslagit att det psykologiska
            försvaret ska återinföras som egen myndighet. Detta är glädjande.
            En samlad myndighet för det psykologiska försvaret är ett stort
            steg framåt för att kunna möta en allt mer komplex hotbild där
            inte bara text och bilder kan användas i desinformationssyfte,
            utan där tekniken även möjliggör falska rörliga bilder och röstupptagningar.
            Moderaterna vill att den nya myndigheten för psykologiskt försvar
            ska vara på plats under innevarande mandatperiod.
          </p>
          <head xml:id="i-V6jtX8fyDKesZftV77eRE3" type="h1">
            Kontroll av utländska investeringar
          </head>
          <p xml:id="i-9KQrjVMLzGWkRNPEHhs2hU">
            Frågan om utländska direktinvesteringar har aktualiserats genom
            ett antal uppmärk­sammade fall där kinesiska intressen har velat
            investera i svensk och europeisk infrastruktur. Det gäller till
            exempel hamnen i Lysekil, höghastighetsjärnväg Stockholm–Oslo,
            hamnen i Piraeus och höghastighetsjärnväg Budapest–Belgrad. Samtidigt
            är Kina och kinesiska företag aktiva och investerar i och köper
            upp företag med strategisk kompetens i Europa och andra delar
            av världen.
          </p>
          <p xml:id="i-Db54NMnP8kL2cdjBs2kFwG">
            Det finns en uppenbar blandning av kommersiella och strategiska
            (i en del fall geopolitiska) motiv bakom denna ordning och den
            öppna och regelstyrda ordning som gäller i vår del av världen
            kan uppenbart utnyttjas av aktörer som inte begränsas av motsvarande
            egna regler.
          </p>
          <p xml:id="i-2pqUMz8e5pFJ3LMXyyCpiX">
            På EU-nivå föreligger nu ett förslag från kommissionen som handlar
            om hur unionen kan gå vidare med att införa en samarbetsmekanism
            som skapar förutsättningar för informationsdelning när det gäller
            utländska direktinvesteringar. Förhoppningsvis kan det vara ett
            första steg mot ett gemensamt förhållningssätt till hur vi ser
            på och agerar när det gäller utländska direktinvesteringar som
            skulle kunna hota europeiska säkerhetsintressen.
          </p>
          <p xml:id="i-Rxg9pER5mfYJizE9rEeBGx">
            Det europeiska regelverket bör hållas nära EU-kommissionens förslag.
            Vi kommer motsätta oss förslag som för över mer makt över granskningen
            till EU-kommissionen eller som kan dra det europeiska regelverket
            åt en protektionistisk riktning.
          </p>
          <p xml:id="i-8u9U9d1qzPXNMc5rdSU2GE">
            Sverige har idag inget nationellt regelverk för utländska direktinvesteringar,
            förutom när det gäller definierad försvarsteknologi. Det skiljer
            oss från många andra EU-länder. Det gör Sverige sårbart i en värld
            där auktoritära stater som Kina och Ryssland använder investeringar
            för att skapa politiskt inflytande över andra länder.
          </p>
          <p xml:id="i-MbcmYP8fT8L93U5G1piSRh">
            Sverige behöver gå vidare med ett nationellt regelverk som ytterst
            ger möjligheter att också stoppa investeringar. Till skillnad
            från i de allra flesta andra EU-länder så saknas idag sådana möjligheter
            i Sverige. Det är dock viktigt att betona att regelverket inte
            ska vara en åtgärd för protektionism, utan bara användas för att
            tryga rikets säkerhet.
          </p>
          <p xml:id="i-9nLs11BzbFMf7BAgmof8SS">
            Även när det gäller fastighetsköp så finns ingen kontroll i vilken
            utsträckning som utländska medborgare förvärvar mark eller fastigheter
            i anslutning till känsliga områden som till exempel skyddsobjekt.
            I Finland har detta problem uppmärksammats och det finns förslag
            på att ge staten förköpsrätt på områden som är viktiga för rikets
            säkerhet. Denna möjlighet bör även utredas i Sverige.
          </p>
          <head xml:id="i-CNpfHiPQd7pmD9KcV1Sk6D" type="h1">
            Nationellt säkerhetsråd
          </head>
          <p xml:id="i-7t2CsnxzQH27ACpCC6FVnP">
            Krisberedskapen och även krisledningen i Sverige baseras på ansvarsprincipen
            vilken innebär att den myndighet som har ansvar för en verksamhet
            under normala förhållan­den skall ha det även under kris eller
            krig. Vid mer begränsade kriser har denna princip visat sig fungera
            väl, men vid större nationella kriser och kriser som inbegriper
            flera sektorer eller geografiska områden så fungerar modellen
            mindre bra.
          </p>
          <p xml:id="i-KR6oY9h2mHAjxi44ex7Q15">
            Tsunamikommissionen pekade också på svagheter i ansvarsprincipen,
            exempelvis att signalerna till omvärlden fördröjs från den myndighet
            som inte förmår lösa en kris på egen hand eller att organisationen
            hamnar i en situation där den hanterar verksamheter som den inte
            har kompetens för. Exempel på detta är den stora skogsbranden
            i Västmanland 2014 och flyktingkrisen 2015.
          </p>
          <p xml:id="i-8MKVBTq9ykcgEQ8kE6Vnfa">
            När den nuvarande regeringen tillträdde 2014 flyttades ansvaret
            for nationell kris­hantering från statsministerns kansli till
            ett enskilt fackdepartement, Justitiedeparte­mentet. Därmed förlorade
            funktionen sin nödvändiga centrala placering. Statsministern ställde
            sig vid sidlinjen.
          </p>
          <p xml:id="i-QoPZcGoJwSFxGbuGRYkME">
            Hösten 2014 inrättades också ett nytt särskilt säkerhetsråd,
            med flera för den inre och yttre säkerheten relevanta statsråd.
            Vilken roll detta råd egentligen har spelat, och hur förberedd,
            dynamisk och operativ den varit, är inte känt. En sak är dock
            tydlig, det bidrog inte till att sprida information eller fatta
            nödvändiga beslut om situationen på Transportstyrelsen.
          </p>
          <p xml:id="i-71Q9fWaN3AUqrKTz5UzojQ">
            Ledningen av Sverige måste organiseras sa att det speglar den
            komplexa hotbild och de risker som vi möter idag. Vi måste inte
            minst ta hänsyn till att samhället förändras och blir både mer
            komplext och sårbart. Moderaterna vill därför initiera en översyn
            med syftet att etablera ett helt nytt nationellt säkerhetsråd
            med placering i Statsrådsbered­ningen.
          </p>
          <p xml:id="i-K8wChtnA9ejaVVYb8b4dQi">
            Det nya nationella säkerhetsrådet kommer att:
          </p>
          <list xml:id="i-HHU69bCPu4QzAWbk1EiVGS" style="ul">
            <item xml:id="i-C2ANNwLcGB3KuGYvg2tFTn">
              Utgöra den centrala statliga krisledningsorganisationen
            </item>
            <item xml:id="i-TiVeSe81FsYnXCf32t55ZH">
              Vara knutpunkt i frågor som rör rikets säkerhet i bred bemärkelse
            </item>
            <item xml:id="i-AXSHJ26e5rVVHqr6KqLuXg">
              Se till att strategiska frågor som inte har en naturlig hemvist
              i ett enskilt fackdepartement fångas upp och bereds
            </item>
            <item xml:id="i-6ZH5S9smV1LGdYg9gEAJPq">
              Ledas av statsministern och bestå av för dessa frågor relevanta
              statsråd (i grunden utrikes-, försvars-, finans- och justitieministern)
            </item>
          </list>
          <p xml:id="i-PBgLaEytnMqcx5SeEVGi81">
            Etablerandet av ett nationellt säkerhetsråd kommer att kräva
            att både organisatoriska och legala frågor genomlyses. Inklusive
            en genomgång av de erfarenheter som gjorts under det senaste decenniet.
            Men hotbilden, samhällets okande komplexitet och senare tids erfarenheter
            visar att behovet finns och att den nuvarande ordningen behöver
            förändras.
          </p>
          <p xml:id="i-XDCdpvM6Pd5eAwBfzXsNF8">
            Moderaterna vill lyfta den brittiska modellen som ett väl fungerande
            exempel som Sverige kan hämta inspiration från. När utländska
            modeller beaktas måste hänsyn tas till hur applicerbara dessa
            är utifrån svensk förvaltningstradition. I Storbritannien finns
            två organisatoriska enheter som utgör olika delar av krishanteringen
            med olika fokus.
          </p>
          <p xml:id="i-EGShbb1FiHAvvTKVVubFow">
            Å ena sidan finns Cabinet Office Briefing Rooms (COBR) under
            premiärministern. COBR är den mer operativa och taktiska delen
            av krishanteringen. Möten sammankallas för att möta akuta kriser
            som behövs hanteras. COBR har sammankallats för att informera
            sig om och ta beslut om allt från utbrott av epidemier till konflikter
            i andra länder.
          </p>
          <p xml:id="i-XQFpgTPwoqtXTNdzNc2mzD">
            Å andra sidan finns det nationella säkerhetsrådet (NSC) vars
            uppgift är att ta fram mer långsiktiga strategier. NSC leds av
            premiärministern själv. Medlemmar är de ministrar som berörs av
            säkerhetsfrågor inkl. utrikes, inrikes, försvar och finans. Ersättare
            tillåts inte. Även den nationella säkerhetsrådgivaren och chefen
            för statsförvaltningen (the Cabinet Secretary) deltar, liksom
            vid behov andra seniora tjänstemän såsom ÖB och underrättelsecheferna.
          </p>
          <p xml:id="i-XJi9HrsfbNAdWqsRnjQYoE">
            Ett första steg i upprättandet av ett säkerhetsråd är att Statsrådsberedningen
            skall återupprätta den strategiska analysfunktion som skapades
            av Alliansen. Målet är att öka Sveriges förmåga till strategisk
            framsyn, långsiktighet och faktabaserad omvärlds­analys. Den skall
            bland annat stödja ett nationellt säkerhetsråd.
          </p>
          <head xml:id="i-NDsWBHWbam1pjbkWmCqvj4" type="h1">
            Förenkla reglerna för insatspersonalen
          </head>
          <p xml:id="i-WdPMXn5PYyVuGxUnR67nHD">
            Under sommarens skogsbränder rekryterades ett 100-tal personer
            av MSB från olika delar av landet för att arbeta med släckningsarbete
            vid brandområdena och gavs tillfälliga anställningsavtal. Enligt
            Skatteverkets regler ska kost, logi samt resor till och från tjänstestället
            förmånsbeskattas. Dessa regler tillämpades i fallet med de tillfälligt
            anställda brandmännen.
          </p>
          <p xml:id="i-EYKjoWhucJk2kmamS3hyVf">
            Resultatet av Skatteverkets regler blev att främst de frivilliga,
            men även MSB, drabbades av en orimlig administrativ börda när
            de skulle redovisa de förmåner de fått vid släckningsarbetet.
            I slutändan så påverkades de frivilliga inte negativt ekonomiskt,
            men det administrativa krånglet som uppstod är inte rimligt för
            en grupp som gjort en mycket viktig samhällsinsats.
          </p>
          <p xml:id="i-7LY4TorfWZHZSf5eWv3TB2">
            MSB har tidigare lyft frågan med Arbetsgivarverket att kunna
            anställa insatspersonal på hemorten istället för insatsorten och
            på så sätt göra hela insatsen till en tjänsteresa och därmed undvika
            mycket onödig administration. Vid detta tillfälle fick MSB nej
            på sin begäran.
          </p>
          <p xml:id="i-HtpGrKP8pvcganj2Bry4sN">
            Moderaterna vill att möjligheten för den tillfälligt anställda
            insatspersonalen för att få undantag från Skatteverkets regler
            åter bör prövas och att regler som berör frivilligas insatser
            vid kriser ses över i syfte att underlätta engagemang och rekrytering.
          </p>
        </div>
        <div xml:id="i-JLHbNc26GnKWEZYQpwY2Xo" type="signatureBlock">
          <list xml:id="i-8izLXGpCULGS4McLAkPXMF">
            <item xml:id="i-Cs2ikED6ERYpBZC9wqwg1a" who="i-PRHkYxGCaT2cbJpjjfnRtn" type="signature">
              Beatrice Ask (M)
            </item>
            <item xml:id="i-WwbpEuV8WRi2hV3DH7SVYa" who="i-7BVrTrBc6AJDkYa3WEfLxy" type="signature">
              Jan R Andersson (M)
            </item>
            <item xml:id="i-7Z7Mwu9kNh85qKHprcoBqg" who="i-3Grh8TCtLTMtZdMgN1X5RJ" type="signature">
              Pål Jonson (M)
            </item>
            <item xml:id="i-VShmFhpU4vYq5yQ7cKJUyZ" who="i-Ch6N1ddXaHhYxZN72JKZAS" type="signature">
              Alexandra Anstrell (M)
            </item>
            <item xml:id="i-EFJ6ivAvxNs2acms6LRfPk" who="i-J7uJmvTQswBegURGxa5EHb" type="signature">
              Lars Püss (M)
            </item>
          </list>
        </div>
      </div>
    </body>
  </text>
</TEI>
