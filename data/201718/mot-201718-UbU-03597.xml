<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-03597">
  <teiHeader>
    <fileDesc>
      <titleStmt>
        <title>Fri forskning och trygga anställningar</title>
        <author>av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3597 av Linda Snecker m.fl. (V)</title>
          <idno type="rdwebb">H5023597</idno>
          <rs type="number">3597</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5023597/text</ref>
          <ref type="dokument_url_html">http://data.riksdagen.se/dokument/H5023597</ref>
          <ref type="dokumentstatus_url_xml">http://data.riksdagen.se/dokumentstatus/H5023597</ref>
          <ref type="docx">http://data.riksdagen.se/fil/5D786A82-BC84-41D0-937D-7C4AEB4A3EA7</ref>
          <ref type="pdf">http://data.riksdagen.se/fil/E4DCB7C1-A28B-4BEC-BD7F-F80E9AA70FA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8mmaCaw5if75M864nmfs2H" type="signed"/>
        <correspContext corresp="i-8mmaCaw5if75M864nmfs2H">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-UYKxS9Nkqo6qQfuPrmeoJH" type="submitted">
          <date when="2017-10-05"/>
          <time when="14:44:43"/>
        </correspAction>
        <correspAction xml:id="i-53SqkSh6njYsoNFLjopZVu" type="reviewed">
          <date when="2017-10-05"/>
          <time when="16:01:05"/>
        </correspAction>
        <correspAction xml:id="i-KGtt2vq5xePBSm81qLy2TX" type="referred">
          <date when="2017-10-13"/>
        </correspAction>
        <correspAction xml:id="i-VKP2XZrPjurTyHnCgD7Qts" type="assigned">
          <date when="2018-10-29"/>
          <time when="09:46:08"/>
        </correspAction>
        <correspContext corresp="i-VKP2XZrPjurTyHnCgD7Qts">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-L6Pe1nFX4kQDQ6S9Ltr7dU" type="behandlas_i"/>
        <correspContext corresp="i-L6Pe1nFX4kQDQ6S9Ltr7dU">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MYAFkxGgHQGDXGyibktK7G" type="behandlas_i"/>
        <correspContext corresp="i-MYAFkxGgHQGDXGyibktK7G">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LniNzKKaR4KnTK3BzrfBLY" type="motHeader">
        <div xml:id="i-2pYKRxMNqeY5etpHVSHjVo" type="motTitle">
          Motion till riksdagen 2017/18:3597 av Linda Snecker m.fl. (V)
          Fri forskning och trygga anställningar
        </div>
      </div>
      <div xml:id="i-M6K2c9caKp3JJK8foAwUy8" type="motBody">
        <div xml:id="i-H3TT49EC3djArruTywLJtd" type="motProposal" subtype="förslag">
          <head xml:id="i-DhaEHhA1zomYXcRWDLK2fB">
            1 Förslag till riksdagsbeslut
          </head>
          <list xml:id="i-SBRZ5S7pcGSNsrJ45ZepXB" style="ol">
            <item xml:id="i-7dPf3NKKWuNih6wRyPsP6q">
              Riksdagen ställer sig bakom det som anförs i motionen om att
              regeringen bör tillsätta en utredning som granskar förutsättningarna
              för forskare med funktionsnedsättning inom universitet och högskolor
              samt vilka åtgärder som krävs för att öka tillgängligheten och
              tillkännager detta för regeringen.
            </item>
            <item xml:id="i-QuFXYwpVjRh7eUWWkz6F74">
              Riksdagen ställer sig bakom det som anförs i motionen om att
              regeringen bör utreda införandet av ett mål om att av samtliga
              statligt finansierade forskningsanslag ska inte mer än hälften
              gå till män som forskar, och detta tillkännager riksdagen för
              regeringen.
            </item>
            <item xml:id="i-AAbNzxSdHEfZk5PwQ9BBTG">
              Riksdagen ställer sig bakom det som anförs i motionen om att
              regeringen bör utreda möjligheten att införa en jämställdhetsbonus
              i lärosätenas basanslag för att främja en jämnare könsfördelning
              inom forskningen och akademin och tillkännager detta för regeringen.
            </item>
            <item xml:id="i-9kvYeXpc46C2pej3t4PWtk">
              Riksdagen ställer sig bakom det som anförs i motionen om att
              regeringen bör vidta åtgärder för en ändring i högskoleförordningen
              i syfte att öka anställningstryggheten för doktorander på så sätt
              att det sätts en övre tidsgräns om maximalt 24 månader under de
              senaste fem åren för hur länge någon kan vara tidsbegränsat anställd
              hos samma arbetsgivare innan anställningen övergår i en reguljär
              tillsvidareanställning motsvarande vad som regleras i LAS, och
              detta tillkännager riksdagen för regeringen.
            </item>
            <item xml:id="i-G2gK1SSTqvGeETXh6nVkAz">
              Riksdagen ställer sig bakom det som anförs i motionen om att
              regeringen bör utreda möjligheten att ställa krav på lärosätena
              att i högre utsträckning digitalt tillgängliggöra för allmänheten
              den forskning de producerar och tidigare har producerat och tillkännager
              detta för regeringen.
            </item>
          </list>
        </div>
        <div xml:id="i-BVK2PMcFGHxfX2Prpx3APx" type="motContent">
          <head xml:id="i-W6i7vWWxU6Uw4eBDjqM1DT" type="h1">
            2 Inledning
          </head>
          <p xml:id="i-NzYn7PNngNVJauQ1oEF2n6">
            Som en del av arbetarrörelsen har Vänsterpartiet varit med och
            byggt upp den offentliga sektorn där högskolorna och deras forskning
            ingår. Genom forskning skapas ny kunskap. Denna kunskap är viktig
            för att utveckla ekonomin, skapa arbetstillfällen, förbättra välfärden
            och skapa ett ekologiskt och socialt hållbart samhälle. Forskning
            behövs även för att utsätta vårt samhälle för kritisk granskning
            i syfte att utveckla demokratin, kulturlivet m.m.
          </p>
          <p xml:id="i-6Dy2Jgid1qGCvwZYsjPpvd">
            Forskarsamhällets frihet att själv formulera och söka svaren
            på sina vetenskapliga frågeställningar är en viktig princip för
            forskningspolitiken. Både forskningens kvalitet och nytta är beroende
            av att politiker inte styr inriktning, avgränsning, metod osv.
            Den politiska styrningen bör därför röra sig på en övergripande
            nivå och med särskild respekt för grundforskningens autonomi.
          </p>
          <p xml:id="i-M4NTRAZcF5GGSBHbkyuBUm">
            Lika viktigt är det att dra tydliga rågångar mellan forskning
            och kommersiella intressen. Den samverkan som högskolan är skyldig
            att ha med det omgivande samhället, däribland näringslivet, får
            inte leda till att högskolans forskare frånsäger sig rätten att
            formulera problem, ställa frågor, välja metoder och publicera
            forsknings­resultat. Donationer och uppdragsforskning får inte
            ersätta statliga anslag, som är den grundläggande förutsättningen
            för en oberoende forskning.
          </p>
          <head xml:id="i-NmDHq6P1j3nbAE8eFzku1F" type="h1">
            3 Högskolan som arbetsgivare
          </head>
          <p xml:id="i-K8DDRtc8xrhdrpXBk4MTuC">
            Sveriges högskolor och universitet måste vara en attraktiv arbetsplats
            för alla. För engagerade administratörer och it-tekniker, för
            doktoranden med stora drömmar, för den framgångsrika professorn.
            Detta är både en demokratifråga och en fråga om kvaliteten i den
            undervisning och forskning som bedrivs vid lärosätena. Då kan
            våra universitet och högskolor inte genomsyras av patriarkala
            strukturer och hierarkier. Inte heller kan arbetsvillkoren vid
            lärosätena präglas av otrygghet, utan de som arbetar där måste
            erbjudas trygga anställningsförhållanden. Tyvärr finns det vid
            universiteten och högskolorna problem i båda dessa delar.
          </p>
          <p xml:id="i-TJdsWUKCMXAT7893ZM8WBh">
            En forskares arbete blir lidande om personen i fråga måste oroa
            sig för sin egen ekonomiska situation. På en arbetsplats med många
            professioner blir arbetsmiljön inte bra om vissa ständigt oroar
            sig över sin tjänst. Vänsterpartiet vill att Sveriges högskolor
            och universitet erbjuder doktorander och forskare trygga och fasta
            anställningar. Vi har därför länge drivit att utbildningsbidraget
            för doktorander ska slopas till förmån för tryggare anställningsformer.
            Det är därför glädjande att regeringen i sin proposition nu föreslår
            att bidraget ska tas bort. Det är ett viktigt steg för bättre
            anställningstrygghet för doktorander vid landets universitet och
            högskolor.
          </p>
          <p xml:id="i-HoxL3zLWGwu2SP9FiXGXxy">
            Kunskap är en demokratisk rättighet för alla, oavsett bakgrund.
            Det innebär att rekryteringen till högskolan måste breddas. Den
            sociala, könsmässiga och etniska snedrekryteringen har tidigare
            minskat under några decennier tack vare studiemedel, utbyggnad
            av högskolan samt fler och nya utbildningar. Enligt en rapport
            från Universitetskanslersämbetet och SCB (Högskolenybörjare 2013/14
            och doktorandnybörjare 2012/13 efter föräldrarnas utbildningsnivå,
            2014) ökade dock andelen studenter med högutbildade föräldrar
            från 33 till 38 procent under perioden 2003–2013. Detta kan visserligen
            till stor del förklaras med att utbildningsnivån i befolkningen
            som helhet har ökat med tiden: andelen unga med högutbildade föräldrar
            ökade från 22 till 25 procent under samma period. Men det är tydligt
            att det inte längre finns en positiv trend när det gäller rekryteringen
            till högskolan ur ett klassperspektiv.
          </p>
          <p xml:id="i-NdKsz6hLjRe2LQwA7SYcLS">
            Snedrekryteringen påverkar alla nivåer av akademin, och överrepresentationen
            av studenter med högutbildade föräldrar förstärks dessutom i övergången
            till forskar­utbildningen. Möjligheterna ser i dag mycket olika
            ut för olika människor när det kommer till att arbeta inom akademin.
            Bakgrund, ekonomiska faktorer, kön och inte minst eventuella funktionsnedsättningar
            spelar in. Eventuella yttre hinder för människor att arbeta med
            vad de önskar måste motverkas. Det gäller även inom universitets-
            och högskolevärlden. I dag är kunskaperna om tillgängligheten
            för forskare för dåliga. Regeringen bör därför tillsätta en utredning
            som granskar förutsättningarna för forskare med funktionsnedsättning
            inom universitet och högskolor samt vilka åtgärder som krävs för
            att öka tillgängligheten. Detta bör riksdagen ställa sig bakom
            och ge regeringen till känna.
          </p>
          <head xml:id="i-MPg2wbXYCu42vooN5upTj6" type="h2">
            3.1 Jämställda villkor
          </head>
          <p xml:id="i-FxRurc6tUfghRMBCnieUPa">
            Drömmen om den akademiska friheten, den fria och kritiska forskningen
            och ett arbetsliv med högt i tak och långt till dörren smulas
            ofta sönder snabbt när nyanställda doktorander sätter sin fot
            innanför universitetens dörrar. Inom akademins ramar är strukturerna
            ofta hårda och hierarkierna starka. Speciellt när det kommer till
            jämställdheten. Forskningen inom universitet och högskolor kan
            inte ses i ett vakuum. Att människor ges lika förutsättningar
            att forska oavsett kön är en förutsättning för en demokratiskt
            förankrad akademi och för en kvalitetsbaserad forskning där det
            är kompetens som avgör, inte kön eller vänskapsband.
          </p>
          <p xml:id="i-Ghd9hLGFMH6ssX41yzjXQR">
            Vänsterpartiet ser två stora problem på lärosätena i dag. Det
            handlar dels om frågan om anställningsprocessen – vilka som anställs,
            hur anställningen går till, på vilka grunder anställs personen
            och transparensen genom hela processen – dels om frågan om fördelning
            av forskningsmedel.
          </p>
          <p xml:id="i-LeUNYK2BmSZ3XWfJqkMHCr">
            Det finns mycket att göra för att åtgärda ojämställdheten vid
            Sveriges universitet och högskolor. Studenter väljer utbildningsplatser
            baserat på stereotypa könsrollsmönster. Professorer är till största
            delen män och har lättare att avancera på positioner. Forskningsmedel
            tilldelas mäns excellenscentrum (centrum för att öka den excellenta
            forskningen), 87,3 procent av strategiska forskningsmedel tilldelas
            män, kvinnor får 12,7 procent. Olika universitets och högskolors
            jämställdhetsarbete skiljer sig dessutom åt. Vissa arbetsplatser
            är framsynta och ambitiösa, andra ser jämställdhet som en icke-fråga.
          </p>
          <p xml:id="i-LB9cirsa3i5yVsikdexD3o">
            Delegationen för jämställdhet i högskolan skriver i sin redovisning
            Jämställdhet i högskolan, ska den nu ordnas en gång för alla?
            (2014) att bilden av akademin är nedslående. Det är en organisation
            präglad av normer och värderingar som bekräftar män som överordnade
            och där olika villkor råder för kvinnors och mäns meritering och
            karriärutveckling.
          </p>
          <p xml:id="i-VFTpuzmJHSxXmKi7LHL2NM">
            Även Statskontoret har undersökt hur det ser ut med jämställdhet
            inom forskningen (Forskningsanslagen ur ett jämställdhetsperspektiv,
            2014). I deras rapport framkommer det att inte bara de strategiska
            forskningsmedlen utan även basanslagen för forskning är ojämställt
            fördelade. Män tilldelas 61 procent av anslagen men utgör bara
            58 procent av forskarna. Den sammanlagda skillnaden motsvarar
            alltså 3 procentenheter, vilket kan låta marginellt, men det motsvarar
            i verkligheten drygt 80 miljoner kronor. En stor del av förklaringen
            till detta är att basanslagen ofta används för att finansiera
            löner till professorer, där män är klart överrepresenterade. Statskontoret
            konstaterar även att det i de flesta fall saknas ett medvetet
            arbete för att förändra situationen.
          </p>
          <p xml:id="i-LTaBu9tPPXuxQ4oHZ3Fj4W">
            Regeringen bör utreda införandet av ett mål om att av samtliga
            statligt finansierade forskningsanslag ska inte mer än hälften
            gå till män som forskar. Detta bör riksdagen ställa sig bakom
            och ge regeringen till känna.
          </p>
          <p xml:id="i-2jsAa3wZZWKkVkJCQYd7AW">
            Regeringen bör också utreda möjligheten att införa en jämställdhetsbonus
            i lärosätenas basanslag för att främja en jämnare könsfördelning
            inom forskningen och akademin. Detta bör riksdagen ställa sig
            bakom och ge regeringen till känna.
          </p>
          <head xml:id="i-KUN65NRLSdFm4bU4UYLFEM" type="h1">
            4 Forskarstuderande och deras villkor
          </head>
          <p xml:id="i-YaDUqy9ZZve8PKsY7c4u2m">
            Osäkra anställningsförhållanden utgör ett stort problem på den
            svenska arbetsmarknaden och problemet är särskilt stort inom högskolesektorn.
            Av den senaste årsrapporten från Universitetskanslersämbetet (UKÄ)
            framgår exempelvis att 31 procent av forskande och undervisande
            personal inom högskolan har en tidsbegränsad anställning. Tidsbegränsade
            anställningar (visstidsanställningar) ger arbetstagaren en svagare
            ställning i arbetsförhållandet och kan därför över tid utgöra
            ett betydande problem för denne och för möjligheterna att upprätthålla
            goda arbetsvillkor. Visstidsanställningar kan därtill missbrukas
            av arbetsgivare genom att olika slags tidsbegränsade anställningsformer
            varvas och staplas på varandra.
          </p>
          <p xml:id="i-FGxBywUqaLi64jUdn7jyuM">
            Under riksdagsåret 15/16 beslutade riksdagen, efter förslag från
            regeringen, om skärpta regler för staplande av visstidsanställningar.
            Vänsterpartiet ansåg att förslagen var steg i rätt riktning, men
            att de ändå var otillräckliga, urvattnade och svårtolkade. Förslaget
            kommer dessutom, enligt Sveriges universitetslärare och forskare
            (Sulf), inte att ha någon som helst effekt inom universitet och
            högskolor där staten som arbetsgivare även fortsättningsvis kan
            runda lagen om anställningsskydd genom att låta en person vara
            tidsbegränsat anställd med stöd av någon annan reglering än LAS,
            såsom högskoleförordningen eller anställningsförordningen.
          </p>
          <p xml:id="i-6xdW5KksvThsrAMLkySDD2">
            Vänsterpartiet anser att det finns behov av att genomlysa de
            särskilda tidsbegränsade anställningsformer som är tillåtna inom
            den statliga sektorn. Men vi har föreslagit att ett första steg
            är att ta steg framåt genom en förbättrad generell reglering.
            Regeringen bör vidta åtgärder för en ändring i högskoleförordningen
            i syfte att öka anställnings­tryggheten för doktorander på så
            sätt att det sätts en övre tidsgräns om maximalt 24 månader under
            de senaste fem åren för hur länge någon kan vara tidsbegränsat
            anställd hos samma arbetsgivare innan anställningen övergår i
            en reguljär tillsvidareanställning motsvarande vad som regleras
            i LAS. Detta bör riksdagen ställa sig bakom och ge regeringen
            till känna.
          </p>
          <p xml:id="i-7XUopemK8abAFquosFtuCJ">
            För Vänsterpartiet är det självklart att den som utför arbete
            ska vara anställd och ha lön och övriga arbetsvillkor reglerade
            i kollektivavtal. En stor fördel med att anställa doktorander
            redan från första dagen på forskarutbildningen är att det kan
            leda till en större öppenhet i antagningen. Informationen om lediga
            platser kommer att spridas till fler, vilket leder till fler kvalificerade
            sökande. Det kommer förhoppningsvis även att leda till att fler
            med utomeuropeisk bakgrund och fler från arbetarklassen antas
            samt att könsfördelningen kan bli jämnare i fler ämnen. Med ett
            öppnare antagningssystem finns också bättre möjligheter att bryta
            beroendeförhållanden mellan doktorander och handledare. För dem
            som efter examen söker sig utanför högskolevärlden för att arbeta
            är det också en bättre merit att ha varit anställd. Doktorandanställningar
            ökar forskar­utbildades attraktionskraft på arbetsmarknaden. För
            en ökad trygghet är det viktigt att det finns finansiering för
            hela doktorandtiden.
          </p>
          <p xml:id="i-btxZ4BDCSUPK7UQbd7cSB">
            Stipendiefinansiering under forskarutbildningen innebär likaså
            en rad nackdelar. Doktorander som finansieras med stipendier har
            inte rätt till inkomstrelaterad ersättning vid sjukdom, föräldraledighet
            eller arbetslöshet. Försäkringskassan räknar inte heller stipendiefinansierad
            forskarutbildning som överhoppningsbar tid, och därför har de
            doktorander som finansieras med stipendier inte någon vilande
            sjukpenninggrundande inkomst (SGI). Stipendierna räknas inte som
            pensionsgrundande inkomst, och lärosätena kan inte heller teckna
            försäkringar för stipendiater. Stipendier är en förlegad finansieringsform
            dels genom den osunda konkurrens som skapas och den ekonomiska
            otrygghet det leder till, dels p.g.a. bristen på regler som gör
            det lätt att missbruka stipendierna.
          </p>
          <p xml:id="i-NGBDegzqXndPj3hbxq6MWV">
            Vänsterpartiet anser i likhet med Forskarkarriärutredningen att
            stipendiefinansiering på sikt bör avskaffas som tillåten finansiering
            under forskarutbildning. Utredningen har dock även kommit med
            en rad förslag för att skärpa reglerna för stipendiefinansiering:
            en tidsgräns för när doktoranderna i stället ska anställas, ett
            lägsta belopp för stipendiernas nivå samt förbättrade villkor
            vid sjukdom eller föräldraledighet genom Kammarkollegiets försäkring.
            Vänsterpartiet har tidigare motionerat om att regeringen bör gå
            vidare med Forskarkarriärutredningens (SOU 2016:29) förslag om
            bättre villkor för doktorander med stipendier. Att frågan nu bereds
            inom Regeringskansliet är därför hoppfullt.
          </p>
          <head xml:id="i-LFx2vgtfoe7yCiNXmNZvtr" type="h1">
            5 En tillgänglig forskning
          </head>
          <p xml:id="i-D2qqVoS9Way955P3i6HUA">
            En central del i all offentlig verksamhet är att allmänheten
            har förtroende för den, detta gäller givetvis även lärosätena
            och deras forskning. För Vänsterpartiet är det viktigt att den
            forskning som produceras med hjälp av offentliga medel finns tillgänglig
            för medborgarna. Modern teknik med datorer skapar förutsättningar
            för att med enkla medel kunna ta del av och läsa forskning. Detta
            är inte bara viktigt för yrkesverksamma inom akademiska yrken
            utan även för allmänheten i stort. För att bibehålla förtroendet
            för en offentligt finansierad forskning är det viktigt att den
            också är tillgänglig. Äldre forskning kan även bidra till att
            förstå hur samhället har förändrats.
          </p>
          <p xml:id="i-N13SveZjpDNKMgMp4aY3nv">
            Stockholms universitet har som första lärosäte i Sverige skrivit
            ett avtal med Bonus Copyright Access som gör det möjligt att digitalt
            publicera samtliga avhandlingar från universitetet under åren
            1906–2003. Detta är något fler lärosäten borde kunna göra. Regeringen
            bör därför utreda möjligheten att ställa krav på lärosätena att
            i högre utsträckning digitalt tillgängliggöra för allmänheten
            den forskning de producerar och tidigare har producerat. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-X13gQSJGNe7fpDpQD7r8Qg" type="signatureBlock">
          <list xml:id="i-6hpEi5Fz6Xmm3RqbkcmApE">
            <item xml:id="i-BDWdEfd13QTaTWF2Xjsce9" type="signature">
              Linda Snecker (V)
            </item>
            <item xml:id="i-NQHBLTeFkHPGirKfJxZXZv" type="signature">
              Ulla Andersson (V)
            </item>
            <item xml:id="i-GZUruuzuT7efeR8Bw3DEDu" type="signature">
              Ali Esbati (V)
            </item>
            <item xml:id="i-2Qg5EJKEkWo2imEBCXx5iT" type="signature">
              Christina Höj Larsen (V)
            </item>
            <item xml:id="i-VuqP8oMn4bNNpqyDw7W2PK" type="signature">
              Momodou Jallow (V)
            </item>
            <item xml:id="i-GBavbV4DjSCCQTyXBRrTnq" type="signature">
              Wiwi-Anne Johansson (V)
            </item>
            <item xml:id="i-5yQ6Pjjn674PTca8pt2zZz" type="signature">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
