<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00434">
  <teiHeader>
    <fileDesc>
      <titleStmt>
        <title>Minskad reglering, m. m.</title>
        <author>Göran Riegnell </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskad reglering, m. m.</title>
          <idno type="rdwebb">G702434</idno>
          <rs type="number">434</rs>
          <ref type="dokument_url_text">http://data.riksdagen.se/dokument/G702434/text</ref>
          <ref type="dokument_url_html">http://data.riksdagen.se/dokument/G702434</ref>
          <ref type="dokumentstatus_url_xml">http://data.riksdagen.se/dokumentstatus/G702434</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UKokGEkSYX9z5RYNgjatdo</idno>
            <name>GÖRAN RIEGNELL</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-82VsZ3Q9jc4ebkFFonCLkm" type="signed"/>
        <correspContext corresp="i-82VsZ3Q9jc4ebkFFonCLkm">
          <note type="signatory" corresp="i-UKokGEkSYX9z5RYNgjatdo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__434/mot_198384__434-001.pdf"/>
      <div type="motHeader" xml:id="i-ACA5UUyhLAvLP3tAYEAmEx">
        <div type="motTitle" xml:id="i-HLT3CYzKFd1w9JCthbqSVv"/>
        <div type="motSubmissionInfo" xml:id="i-3ehChyHGDWiWWaVVx4kchy"/>
      </div>
      <div type="motBody" xml:id="i-DNHw6X1sCL5iqXQpvFQger">
        <div xml:id="i-SMVVFKT9FPqWLzSGpuCN4j">
          <p xml:id="i-2r6ZFrHYvoHhzNDZwmHiJp">
            Mot. 1983/84
          </p>
          <p xml:id="i-9Xziwu4QEAYqaScouqNwpL">
            434-440 Motion
          </p>
          <p xml:id="i-FvHjkoheAtfUNPdiu6CpF3">
            1983/84:434
          </p>
          <p xml:id="i-3DgG4GkgdoZk9B2SJK8sCs">
            Göran Riegnell Minskad reglering, m. m.
          </p>
          <p xml:id="i-Xsr2inXssoiK3yHdk7dkCu">
            Under det senaste decenniet har antalet stiftade lagar ökat väsentligt.
            Lagstiftningstekniken har samtidigt förändrats så, att ramlagstiftning
            blivit alltmer förekommande. Ramlagstiftningen utmärks av att
            den enbart anger mål! och riktlinjer samt fördelar ansvaret för
            lagens tillämpning på olika organ. Denna tillämpning utformas
            av en hierarki av regler så att regeringen på grundval av lagen
            utfärdar en förordning, centrala myndigheter utfärdar föreskrifter
            och allmänna råd på vilkas grundval regionala och lokala organ
            lämnar tillstånd, gör inspektioner, ger förelägganden osv. Ett
            fyrtiotal myndigheter äger rätt att utge egna författningssamlingar.
            Ytterligare ett fyrtiotal myndigheter publicerar föreskrifter
            i annan myndighets författningssamling eller kungör sina föreskrifter
            på annat sätt. Det är uppenbart att det blivit mycket svårt att
            få överblick över de regler som gäller inom ett visst verksamhetsområde.
            Det krångel och den byråkrati som detta väldiga regelsystem lett
            till, har ofta påpekats i den offentliga debatten. Däremot har
            de stora kostnadsmässiga konsekvenserna för såväl det allmänna
            som företag och enskilda i förvånansvärt liten omfattning blivit
            föremål för diskussion. Det är viktigt att beslutsfattare på olika
            nivåer blir medvetna om att myndigheternas — i och för sig höga
            — kostnader för att administrera regleringarna är små i jämförelse
            med de kostnader som drabbar dem som har att efterleva regleringarna.
            Ingen totalkalkyl har gjorts i Sverige, men i USA uppskattade
            man 1978 att federala regleringar kostade det amerikanska samhället
            ca 100 miljarder dollar, varav 5 miljarder avsåg myndigheternas
            kostnader och 95 miljarder kostnader för företag och enskilda.
            Svenska kommunförbundet har uppskattat kommunernas bruttokostnadsökningar
            under åren 1982-1984 till följd av statliga regleringar till mellan
            1,5 och 296 av den kommunala konsumtionen.
          </p>
          <p xml:id="i-SD5gSJdeqXT9b2wEpcDNWk">
            Nödvändigheten av avregleringar
          </p>
          <p xml:id="i-VK23W2FzcSEA3KqxAeSjDM">
            För att råda bot på de kostnadsproblem som offentliga regleringar
            medfört måste samtliga nya regleringar utredas ur kostnadssynpunkt
            innan de träder i kraft. Därvidlag skall inte enbart kostnaderna
            för statskassan utredas utan även de kostnader som de drabbas
            av som har att följa reglerna. När en
          </p>
          <p xml:id="i-8bHjFHg6hcYD3qHZx6SiUG">
            1 Riksdagen 19831/84. 3 saml. Nr 434-440
          </p>
          <pb facs="riksdagen-motions-pdf/data/198384/mot_198384__434/mot_198384__434-002.pdf"/>
          <p xml:id="i-9GVDateTM7uXzAZy9p5GMP">
            Mot. 1983/84:434 2
          </p>
          <p xml:id="i-7mS2cTsQBZBHZ84uKpLU2b">
            reglering väl trätt i kraft skall dess effekter och kostnader
            utvärderas. Även regleringar, som varit i kraft en längre tid,
            bör utvärderas ur kostnads/effektsynpunkt. Här torde en ännu större
            besparingspotential finnas. Kort sagt bör en intensiv avregleringsverksamhet
            bedrivas i Sverige, vilken innebär — att man inte inför onödigt
            dyra bestämmelser, — att man avskaffar föreskrifter som inte behövs,
            — att man mjukar upp existerande bestämmelser.
          </p>
          <p xml:id="i-HYvka9xzUbVQgQfuQpD2Aw">
            Begränsningskungörelsens tillämpning
          </p>
          <p xml:id="i-Fx9F5CQYvi7ECxyeLVizpJ">
            Den s.k. begränsningskungörelsen (1970:641) innebär att myndigheterna
            skall underställa alla föreskrifter m.m., som bedöms medföra väsentligt
            ökade kostnader, regeringens prövning. En ändring av kungörelsen
            1977 innebar att myndigheterna ålades att beräkna de kostnadsmässiga
            konsekvenserna av förslag till nya föreskrifter samt att höra
            företrädare för dem som slutligt får bära de ökade kostnaderna.
            Samma krav ställs på kommittéer och särskilda utredare enligt
            direktiv 1980:20. När nu begränsningskungörelsen varit i kraft
            i drygt tio år, kan man konstatera att den nonchaleras i mycket
            hög utsträckning. Det hör till undantagsfallen att myndigheterna
            utreder kostnadskonsekvenserna av sina föreskrifter. I de fall
            kostnadsutredningar verkligen gjorts, har dessa vanligtvis tillkommit
            efter det att föreskrifterna i fråga utarbetats och alltså ej
            påverkat deras utformning.
          </p>
          <p xml:id="i-DyWpxGjFgzjYw8auVTdQQw">
            Avregleringsarbetets inriktning
          </p>
          <p xml:id="i-4i7Fgeub37DGNotpobZ6NT">
            Det avregleringsarbete som hittills bedrivits i Sverige och i
            andra länder har haft mycket begränsad effekt. Dock har man i
            USA varit mera aktiv på detta område under de senaste tre administrationerna,
            vilket nu börjar ge resultat. Den svenska regeringen bör ta initiativ
            till ett intensifierat avregleringsarbete, som dessutom bör ges
            hög prioritet. Lämpliga åtgärder är exempelvis: 1. Utveckla metoder
            för och anvisningar rörande avreglering. Detaljregle- ring kan
            ofta ersättas med ekonomiska och rådgivande styrmedel. 2. Bättre
            kostnads/effektanalyser. Metodanvisningar och exempel på kostnads/effektanalyser
            bör utformas och utbildning anordnas hos myndigheter. 3. En mera
            allmän avreglering. Översyn av gällande förordningar och regler
            rörande kommunerna sker nu inom 1983 års stat-kommun-beredning.
            Det är lika viktigt att regler som berör enskilda och företag
            ses över.
          </p>
          <pb facs="riksdagen-motions-pdf/data/198384/mot_198384__434/mot_198384__434-003.pdf"/>
          <p xml:id="i-N2gVwayPDDgc7wkzcdHyTU">
            Mot. 1983/84:434 3
          </p>
          <p xml:id="i-YCx32md4BwPEinvxi3zPYV">
            4. Översyn av överlappande lagstiftnings- och regleringsområden.
            Detta bör avse såväl regleringarnas utformning som deras tillämpning.
            5. Förbättrad och mera samlad information om planerade, nya och
            ändrade regleringar. Författningssamlingsförordningens tillämpning
            bör studeras. 6. Tidsbegränsade regler i vissa fall. Tidsbegränsning
            av giltighetstiden borde medföra att sådana regleringar blir föremål
            för uppföljning, utvärdering och omprövning. 7. Tvärvetenskaplig
            forskning om metoder för utvärdering av regleringars effekter
            och kostnader bör påbörjas.
          </p>
          <p xml:id="i-XUfcWxuL1onqDB5QE5FQqP">
            Begränsningskungörelsen bör skärpas
          </p>
          <p xml:id="i-7m2iDxYHrXBs8ZDExGGhTQ">
            Det är som tidigare påpekats uppenbart att nuvarande bestämmelser
            inte tillämpas. Regeringen bör därför skärpa reglerna och framför
            allt tillse att myndigheter i fortsättningen inte har möjlighet
            att opåtalat nonchalera bestämmelserna.
          </p>
          <p xml:id="i-8K5gMKywDa8CQFVBSVMkoF">
            Inrätta en granskningsgrupp
          </p>
          <p xml:id="i-E13Yo3niPyG4wmZVcG8Fs1">
            Till finansdepartementet eller riksrevisionsverket bör knytas
            en granskningsgrupp, som har till uppgift att granska de från
            myndigheterna inlämnade kostnads/effektanalyserna. Föreskrifter
            bör icke kunna träda i kraft, förrän denna granskning skett. Granskningsgruppen
            bör även ha till uppgift att på eget initiativ analysera och föranstalta
            om omprövning av existerande regleringar.
          </p>
          <p xml:id="i-PWkz2PSbqhcDD8bFjD1AcH">
            Kostnads/effektanalyser av propositioner
          </p>
          <p xml:id="i-XoBFEaUgyZAnuj2SUubpHW">
            Riksdagsordningens 3 kap. 2 $ stadgar bl. a. att proposition
            med förslag om nytt eller väsentligen höjt anslag bör innehålla
            uppskattning av framtida kostnader för det ändamål som förslaget
            avser. Detta stadgande bör utvidgas så, att propositioner även
            skall innehålla beräkningar av kostnaderna för dem som kommer
            att beröras av nya bestämmelser.
          </p>
          <p xml:id="i-JtxnVtrBk8fjQEMseLu3qd">
            Ett ekonomiskt lagråd
          </p>
          <p xml:id="i-BQzhh5Z96H6TxZ94akdoNd">
            De kostnadsberäkningar som enligt vad som tidigare sagts bör
            ingå i till riksdagen avlämnade propositioner bör bli föremål
            för speciell granskning av riksdagen. För detta ändamål bör ett
            ”ekonomiskt lagråd” inrättas, som antingen knyts till det befintliga
            lagrådet eller till riksdagens revisorer.
          </p>
          <pb facs="riksdagen-motions-pdf/data/198384/mot_198384__434/mot_198384__434-004.pdf"/>
          <p xml:id="i-CFoD7qrZVtXwRNnteBDXVG">
            Mot. 1983/84:434 4
          </p>
          <p xml:id="i-Kn2qK78TSbPjwz4P1RR1za">
            Hemställan
          </p>
          <p xml:id="i-2JSb7vcu98iHQ9aPrkueaK">
            Med stöd av det anförda hemställer jag 1. att riksdagen som sin
            mening ger regeringen till känna vad i motionen anförts a) angående
            avregleringsarbetets inriktning, b) angående skärpning av begränsningskungörelsen,
            c) angående inrättandet av en granskningsgrupp, 2. att riksdagen
            hos regeringen anhåller om förslag till ändring av riksdagsordningens
            3 kap. 2$ i enlighet med vad som i motionen anförts, 3. att riksdagen
            beslutar uppdra åt talmanskonferensen att utreda och framlägga
            förslag om inrättande av ett ekonomiskt lagråd.
          </p>
          <p xml:id="i-33d2vJGF9Yy7E9v7mBNY7z">
            Stockholm den 13 januari 1984
          </p>
          <p xml:id="i-EnzNt4xKmAd2BfLYFPcpz4">
            GÖRAN RIEGNELL (m)
          </p>
        </div>
      </div>
    </body>
  </text>
</TEI>
