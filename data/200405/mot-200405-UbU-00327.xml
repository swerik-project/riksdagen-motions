<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UbU-00327">
  <teiHeader>
    <fileDesc>
      <titleStmt>
        <title>Svenskt köldcentrum</title>
        <author corresp="i-NiuBLX8hzt3w2Uyev12Wbt">av Krister Hammarbergh (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenskt köldcentrum</title>
          <idno type="rdwebb">GS02Ub327</idno>
          <rs type="number">Ub327</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GS02Ub327/text</ref>
          <ref type="dokument_url_html">http://data.riksdagen.se/dokument/GS02Ub327</ref>
          <ref type="dokumentstatus_url_xml">http://data.riksdagen.se/dokumentstatus/GS02Ub327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XDEJJe3DqbJp8ocB9xGJzM" type="signed"/>
        <correspContext corresp="i-XDEJJe3DqbJp8ocB9xGJzM">
          <note type="signatory" corresp="i-NiuBLX8hzt3w2Uyev12Wbt"/>
        </correspContext>
        <correspAction type="referral" xml:id="i-XEjExbS1NTTHyP9tjTS7TN">
          <date when="2004-10-14"/>
        </correspAction>
        <correspAction type="dismissal" xml:id="i-JmapaWp85p7MKBUvjRiuFf">
          <date when="2004-10-14"/>
        </correspAction>
        <correspAction type="submission" xml:id="i-JAd9Ve63xqruLPH2oxGs6w">
          <date when="2004-10-05"/>
        </correspAction>
        <correspAction type="assigned" xml:id="i-BbgXXmxUEpTzR9HJ7yNcRy"/>
        <correspContext corresp="i-BbgXXmxUEpTzR9HJ7yNcRy">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ub_327/mot_200405_Ub_327-0001.pdf"/>
      <div type="motHeader" xml:id="i-FF3R9gzkTCTxjky3QpKUYS">
        <div type="motTitle" xml:id="i-JHatsqe61orbpyuPkpM4io"/>
        <div type="motSubmissionInfo" xml:id="i-2mHNvKa7B56vQp9fsKPDVi"/>
      </div>
      <div type="motBody">
        <div>
          <p>2004/05 mnr: Ub327 pnr: m1533</p>
          <p>Motion till riksdagen 2004/05:Ub327</p>
          <p>av Krister Hammarbergh (m)</p>
          <p>Svenskt köldcentrum</p>
          <p>Förslag till riksdagsbeslut</p>
          <p>1. Riksdagen tillkännager för regeringen som sin mening vad som i motionen anförs om att inrätta ett svenskt köldcentrum för test- och utbildningsverksamhet för både civila och militära ändamål. 2. Riksdagen tillkännager för regeringen som sin mening vad som i motionen anförs om att ett svenskt köldcentrum skulle kunna bilda ett Centre of Excellence med forskningsanknytning. 3. Riksdagen tillkännager för regeringen som sin mening vad som i motionen anförs om att placera ett svenskt köldcentrum i Luleåregionen.</p>
          <p>Motivering</p>
          <p>I Norrbotten finns en bred erfarenhet av testverksamhet, både militärt och civilt. Civilt är biltestverksamheten välkänd. Företag som BMW, Bosch, Volkswagen, Jaguar m.fl. är välkända varumärken som bedriver reguljär verksamhet i Norrbotten. Luleå har en väl utbyggd testbänk för mobiltelefoni, 5 000 användare har deltagit i olika utvecklingsprojekt kring mobila tjänster. Även militärt finns en lång erfarenhet av testverksamhet i Norrbotten, huvudsakligen vid robotbasen Vidsel utanför Älvsbyn. Exempel är Westland Helicopters som testat och gjort utprovningar av sin Apachehelikopter, det amerikanska företaget Raytheon har provskjutit den avancerade luftroboten AMRAAM, den tyska rymdfärjan Heonix är ytterligare ett exempel. Det finns också erfarenhet av ren utbildning och övningsverksamhet för utländska militära förband. På F 21 i Luleå har österrikiska piloter fått utbildning. På K 4 i Arvidsjaur har utländska förband vid ett flertal tillfällen tränats i vinterförhållanden. Utvecklingsenhet Vinter på I 19 i Boden fungerar som Sveriges militära kunskapscentrum när det gäller verksamhet i subarktiskt klimat. Dess verksamhet borde kunna vidareutvecklas tillsammans med civil verksamhet. Det finns en allt större efterfrågan på test, utprovnings- och övningsverksamhet i kyla.</p>
          <pb facs="riksdagen-motions-pdf/data/200405/mot_200405_Ub_327/mot_200405_Ub_327-0002.pdf"/>
          <p>2004/05:Ub327</p>
          <p>Snö, mörker och kyla</p>
          <p>Karl Leiflands utredning ”Snö, mörker och kyla” (SOU 2004:77) har bl.a. utrett möjligheter till materialutprovning och tester av militär verksamhet. Utredningen nämner möjligheter för testverksamhet även för civila ändamål, exempelvis för järnvägsändamål. Leifland konstaterar i sin utredning att det finns utomordentligt goda möjligheter för Sverige att utveckla en internationell militär test- och utbildningsverksamhet. Enligt Leiflands utredning uppmärksammar Försvarets materielverk behovet av en aktiv marknadsföring av provplatsernas resurser och möjligheter. FMV framhåller även behovet av ett tydligt politiskt stöd för utveckling av verksamheten.</p>
          <p>Internationell efterfrågan</p>
          <p>Det har under olika FN-uppdrag visat sig att nordiska soldater med vinterträning klarar av sina uppgifter betydligt bättre än soldater från andra länder under vinterförhållanden. De kan inte bara konsten att överleva, de kan även lösa sina uppgifter under svåra förhållanden. Kan förband och material verka under extrema vinterförhållanden så kan de också verka under sommarförhållanden. Många europeiska länder förlägger i dag flygträning och övningar i extrema köldförhållanden i USA och Kanada. Därför finns en stor efterfrågan från militära förband från andra länder att också kunna förlägga sin vinterutbildning till norra Sverige. Flygvapen från Nederländerna, Belgien, Tyskland och Frankrike har markerat intresse för övningar i Norrbotten. Likaledes har K 4 i Arvidsjaur fått ett antal förfrågningar. Intresserade länder är Belgien, Danmark, Frankrike, Spanien och Österrike.</p>
          <p>Centre of Excellence</p>
          <p>För att ta tillvara all den unika kompetens som finns i Norrbotten bör ett ”Centre of Excellence” bildas, förslagsvis med namnet Svenskt köldcentrum. Syftet med verksamheten skall vara att skapa ett internationellt erkänt kunskapscentrum med forskningsanknytning inom området kyla. Centret skall föra samman såväl civila som militära resurser. Centret skall även ha till uppgift att knyta till sig kompetens som har relevans för kunskapsområdet; här kan FOI, Esrange och Arbetslivsinstitutet nämnas.</p>
          <pb facs="riksdagen-motions-pdf/data/200405/mot_200405_Ub_327/mot_200405_Ub_327-0003.pdf"/>
          <p>Luleåregionen har unika förutsättningar</p>
          <p>Ett svenskt köldcentrum bör bildas i Luleåregionen, där förutsättningarna är bäst. I Luleåregionen finns i dag ett stort antal kompetenser som arbetar med verksamhet som går att relatera till begreppet kyla, exempelvis:</p>
          <p>Utvecklingsenhet Vinter på I 19 i Boden. Robotbasen RFN i Vidsel utanför Älvsbyn. Luleå tekniska universitet med lång erfarenhet av testverksamhet i sträng kyla. En militär infrastruktur som kompletteras med en mycket hög teleteknisk nivå, vilket innebär att data kan bearbetas i realtid på distans. F 21 i Luleå, som även är en av landets mest trafikerade flygplatser för civilflyget. Sunderby sjukhus med stor erfarenhet av människan i kyla. Vårdutbildningen som bedrivs av Luleå tekniska universitet i Boden. Luleå hamn som bedriver en omfattande åretruntverksamhet trots svåra isförhållanden. Hamnen har varit öppen året runt sedan 1971. Det finns ständigt isbrytare i Luleå. Sommartid utgör Luleå hemmahamn för hela den svenska isbrytarflottan. Biltestverksamheten som ligger inom en eller ett par timmars bilkörning.</p>
          <p>Inrätta ett svenskt köldcentrum för test- och utbildningsverksamhet för både civila och militära ändamål. Svenskt köldcentrum skulle kunna bilda ett</p>
          <p>Centre of Excellence med forskningsanknytning. Svenskt köldcentrum placeras där betingelserna är som bäst, i Luleåregionen.</p>
          <p>Stockholm den 3 oktober 2004</p>
          <p>Krister Hammarbergh (m)</p>
          <p>2004/05:Ub327</p>
        </div>
      </div>
    </body>
  </text>
</TEI>
