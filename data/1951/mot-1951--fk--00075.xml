<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--fk--00075">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__75/mot_1951__fk__75-001.pdf"/>
      <fw xml:id="i-Hdjqm8cDgHRrMdyUwahZ5A">
        Motioner i Första kammaren, nr 75. 5
      </fw>
      <div xml:id="i-GMS5xBYa93vmmiayxzVLwb" type="motHeader">
        <div xml:id="i-3yfaTiBAYLzuWjEkMtyK7m" type="motTitle"/>
        <div xml:id="i-PWhdJjzaRz3otFmCSqbDYN" type="motSubmissionInfo"/>
      </div>
      <div xml:id="i-BRystQCSRzPdh44A3GXGTw" type="motBody">
        <div xml:id="i-Ukqmo9PZvL12KfVsmHFQ1D">
          <p xml:id="i-3bCGQBGsMSP7PmaQdhvByb">
            Nr 75.
          </p>
          <p xml:id="i-QKJqfpBKD3t7ifEcYaF5gG">
            Av herr Arrhén m. fl., om lättnader i byggnadsregleringen beträf-
            fande husbyggen av jord m. m.
          </p>
          <p xml:id="i-W2cBdeKx5EeKuaj74Uu3Wr">
            De restriktioner i fråga om byggnadsverksamheten som infördes
            under krigsåren och som med vissa detaljändringar fortfarande
            bestå betingas av nödvändigheten att på lämpligaste sätt utnyttja
            material- och arbetskraft- tillgångar, i dagens läge huvudsakligen
            de senare. Varje möjlighet till lätt- nad i denna byggreglering
            bör emellertid tillvaratagas. Tack vare väsentligt förbättrade
            arbetsmetoder har jord som byggnads- material under de senaste
            åren kommit till vidgad användning. Med tids- enliga tekniska
            hjälpmedel äro jordbyggemetoderna i flera avseenden fullt jämställda
            med och i vissa fall överlägsna andra byggmetoder och -material.
            I vårt land har husbygge av jord förekommit ganska sparsamt, dock
            i tillräcklig utsträckning för att ge övertygande bevis för metodernas
            stora värde och tillförlitlighet. Det synes därför vara önskvärt
            att dessa erfaren- heter bringas till mera allmän kännedom och
            bättre utnyttjas. På många håll i utlandet, särskilt i träfattiga
            länder, har jordhusbygge alltid förekommit. Efter flygangreppen
            mot Tyskland under senaste kriget har man bl. a. kunnat konstatera
            att jord varit betydligt vanligare som byggnadsmaterial än man
            vetat om och i allmänhet tänkt sig. Under 1800- talet sköts jordhusbygget
            av flera orsaker i bakgrunden. Dels kunde man pressa ned tillverkningskostnaderna
            för andra material — tegel, betong — bl. a. tack vare billigare
            bränsle, dels fick man väsentligt förbättrade trans- portmöjligheter,
            som gjorde det möjligt att på billigt sätt ordna distribu- tionen
            av dessa material. En annan faktor var också den under 1800-talet
            förhärskande smakriktningen, som fordrade tinnar och torn, pelare,
            balu- strader m. m., vilket allt kunde åstadkommas i tegel, betong
            eller trä men inte i jord. Sedan dess har ju smakriktningen förskjutits
            till sin motsats och torde i dag inte innebära något hinder för
            jordhusbygge. Viktigare är emellertid att de ekonomiska betingelserna
            för de olika materialen och den tekniska utvecklingen ifråga om
            arbetsmetoder visa förskjutningar till jordhus- byggets favör.
            I vårt land ha vi tidigare varit inställda på en praktiskt taget
            obegränsad tillgång på trä, vi ha gott om lera till tegel och
            likaledes om cement. Även om tillgången på trä kan bli bättre
            än i nuvarande läge, kommer med säker- het prisnivån att ligga
            betydligt högre än tidigare.
          </p>
          <pb facs="riksdagen-motions-pdf/data/1951/mot_1951__fk__75/mot_1951__fk__75-002.pdf"/>
          <fw xml:id="i-2j9o3iRtsXzirg5rWUpPm2">
            6 Motioner i Första kammaren, nr 75.
          </fw>
          <p xml:id="i-2i8NPrnMUnWsV9nJbLT6h4">
            I byggkostnaderna inta vidare transporterna en framskjuten ställning.
            Cement, betonghålsten, tegel, lättbetong och andra liknande byggnads-
            material äro tunga och dyrbara att transportera — och transportkostnaderna
            komma säkerligen inte att bli billigare i framtiden. Tvärtom kommer
            deras procentuella andel i totalkostnaderna sannolikt att öka.
            Ett material, som finns på byggnadsplatsen eller i dess omedelbara
            närhet och som därjämte kan erhållas praktiskt taget utan kostnad,
            utgör en väsentlig fördel vid bygge av bostadshus och lantbrukets
            ekonomibyggna- der. Den jord, som åtgår till väggarna i ett hus,
            motsvarar i allmänhet ungefär den kvantitet, som ändå måste schaktas
            bort från byggnadsplatsen. I stort sett kan man använda all vanlig
            jord för att stampa väggar (och ev. golv) — dock ej enbart sand
            eller lera. Till fördelar av teknisk art .hör vidare, att värmeisoleringsförmågan
            hos en jordvägg är mycket god, likaså ljudisoleringen. Ytterligare
            en betydande fördel ligger i att arbetet med att uppföra väg-
            garna är enkelt och kan utföras utan att man i övrigt har byggnadsfack-
            kunskap. För den, som med egen arbetsinsats vill bidra till ett
            egnahems- bygge, lämpar sig alltså jordbygge utmärkt, eftersom
            han och hans an- höriga kunna utföra både grund och väggar till
            stor del själva. För lantbruks- byggnader kan i jordbruket sysselsatt
            arbetskraft utnyttjas. En jordvägg blir därför betydligt billigare
            än andra väggtyper. Dessa synpunkter ha även framhållits bl. a.
            av professor Hjalmar Gran- holm vid Chalmers tekniska högskola,
            vilken tagit del av erfarenheterna från jordhusbygge såväl i USA
            som i vårt land: »— bör jordhuset kunna bli en behaglig och hygienisk
            bostad och kan i detta avseende upptaga tävlan med de konventionella
            byggnadsmaterialen tegel och lättbetong.» »— att man när förhållandena
            äro gynnsamma kan uppnå väsentliga be- sparingar genom att utnyttja
            jorden som byggnadsmaterial.» »För en stor del av våra egnahemsbyggare,
            lantbrukare och även andra, som äga icke så mycket kapital men
            mera av egen arbetskraft och företag- samhet, kan ett jordhusbygge
            mången gång vara den bästa lösningen på bostads-, sportstuge-
            eller garagefrågan.&gt; I Tyskland har under de senaste åren byggts
            åtskilliga tiotusental jord- hus, och man är där inställd på,
            att landsbygdens behov av nya bostäder och ekonomibyggnader i
            största möjliga utsträckning skall tillgodoses med utnyttjande
            av det lättast tillgängliga byggnadsmaterialet jorden. I USA har
            ända sedan 1930-talets början stor uppmärksamhet ägnats jordhusbyg-
            get, och flera förbättrade metoder ha utarbetats.
          </p>
          <p xml:id="i-LJE1YFc8bwD369QvP17Q3T">
            Ehuru väl de praktiska erfarenheterna från jordhusbygge i vårt
            land äro goda, saknas dock mera exakta tekniska data rörande jord
            som bygg-
          </p>
          <pb facs="riksdagen-motions-pdf/data/1951/mot_1951__fk__75/mot_1951__fk__75-003.pdf"/>
          <fw xml:id="i-5ibatUtLRUWmvcLZTxLpNP">
            Motioner i Första kammaren, nr 75. 7
          </fw>
          <p xml:id="i-Eaxt3a1aTapuf4hapUJZP8">
            nadsmaterial, vilka uppgifter vore önskvärda för våra byggnadstekniker
            om jordhusbygge i större omfattning kommer igång. I Tyskland och
            USA ha omfattande tekniska försök gjorts beträffande hållfasthet,
            värmegenom- gångstal, ljudisoleringsförmåga etc. För vår del ligger
            det nära till hands att söka ta del av de forskningsresultat,
            som nåtts vid Tekniska Högskolan i Köpenhamn, där sedan flera
            år tillbaka undersökningar bedrivits av civ.-ing. H. Ewaldsen
            med bidrag från danska Statens Byggeforsknings- institut. — Det
            kan i detta samband nämnas, att jordhus, som byggs enligt den
            av Ewaldsen tillämpade metoden — vilken nära överensstämmer med
            de här i Sverige använda — i fråga om statliga lån och bidrag
            av de danska myndigheterna helt jämställes med andra hustyper.
            Med tanke på de möjligheter, som jordhusbygge innebär, borde det
            vara möjligt att medge lättnader i bestämmelserna rörande byggnadstillstånd,
            i det att för dels fritidsstugor (sportstugor), friliggande garage,
            bodar och andra liknande småhus, vilka uppföras av jord och med
            utnyttjande av egen eller frivillig arbetskraft, dels även bostäder
            och andra ifrågakom- mande byggnader för jordbruks- och skogsbruksfastighets
            eget behov, vilka uppföras med utnyttjande av egen personal, icke
            skulle erfordras bygg- nadstillstånd (ekonomibyggnader till jordbruks-
            och skogsbruksfastighet äro redan nu undantagna). — Dessa lättnader
            böra kunna träda i kraft omedelbart. Om dylika lättnader beviljades,
            vunnes även, att redan på ett tidigt stadium värdefulla rön gjordes
            om de nya arbetsmetoderna vid detta byggnadssätt — utan kostnad
            för statsverket. Vidare böra närmare upplysningar om de tekniska
            forskningsresultaten rörande jordhusbygge, som erhållits i utlandet,
            inhämtas, bearbetas för svenska förhållanden och eventuellt kompletteras
            med svenska undersök- ningar. Även ekonomiska kalkyler beträffande
            arbetskostnad och kostnad för utrustning (maskinella hjäupmedel)
            böra göras. Dessa undersökningar böra lämpligen utföras av Statens
            kommitté för byggnadsforskning eller någon av de tekniska högskolorna.
            De statliga verk och bolag, inom vilka byggnadsverksamhet förekommer
            — främst byggnadsstyrelsen, även domänverket, lantbruksstyrelsen
            samt militära myndigheter — böra uppmärksamgöras på de erfarenheter,
            som erhållas i fråga om jordhusbygge i och för att när så befinnes
            lämpligt utnyttja desamma vid bygge. Med hänvisning till vad ovan
            anförts hemställes att riksdagen måtte besluta, att fritidsstugor,
            friliggande garage och övriga dylika småhus må utan byggnadstillstånd
            uppföras av jord med utnyttjande av egen eller frivillig arbetskraft,
            att bostadshus för jordbruks- och skogsbruksfastighets eget behov
            samt egnahem för egna anställda må utan bygg-
          </p>
          <pb facs="riksdagen-motions-pdf/data/1951/mot_1951__fk__75/mot_1951__fk__75-004.pdf"/>
          <fw xml:id="i-EDAx3NCP5sWb9BSdkwcAS2">
            Motioner i Första kammaren, nr 75.
          </fw>
          <p xml:id="i-JuLG2SnKvPDWmgp3tr6UXp">
            nadstillstånd uppföras av jord med utnyttjande av egen personal
            (arbetskraft), att uppdrag gives åt Statens kommitté för byggnadsforsk-
            ning att inhämta tekniska och ekonomiska erfarenheter från modernt
            jordhusbygge i andra länder och att i den mån så erfordras utföra
            kompletterande undersökningar, att de statliga verk och bolag
            samt kommunala institu- tioner, inom vilka byggnadsverksamhet
            förekommer, upp- märksamgöras på de erfarenheter, som erhållas
            i fråga om jordhusbygge i och för att när så befinnes lämpligt
            ut- nyttja desamma vid bygge.
          </p>
          <p xml:id="i-6Vi4mUpz7phHGygfNMD3UJ" type="date">
            Stockholm den 24 januari 1951.
          </p>
          <div type="signatureBlock" id="i-WaQhG94ZpuJAeGzu7YeZA">
            <p who="i-N9AjjY11HAeYEZv7pS9mmC" type="signature">
              Erik Arrhén
            </p>
            <p who="unknown" type="signature">
              Hjalmar Nilsson
            </p>
            <p who="i-PHRNhFwHoTM7WGoisPA8cq" type="signature">
              Hugo Osvald
            </p>
          </div>
          <p xml:id="i-CPJVKzRfxp3YsLU1zqx8ae">
            Torsten Isaksson. S. G. W. Wahlund.
          </p>
        </div>
      </div>
    </body>
  </text>
</TEI>
