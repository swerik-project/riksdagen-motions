<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00279">
  <teiHeader>
    <fileDesc>
      <titleStmt>
        <title>Alkohol och narkotika</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkohol och narkotika</title>
          <idno type="rdwebb">H002So279</idno>
          <rs type="number">So279</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So279/text</ref>
          <ref type="dokument_url_html">http://data.riksdagen.se/dokument/H002So279</ref>
          <ref type="dokumentstatus_url_xml">http://data.riksdagen.se/dokumentstatus/H002So279</ref>
          <ref type="doc">http://data.riksdagen.se/fil/D72937F1-EEB0-48C5-8E99-1D627FB1EFF4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MmBN59cpjuehZQhbPnmPDt" type="signed"/>
        <correspContext corresp="i-MmBN59cpjuehZQhbPnmPDt">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-RV4iXjan752YdFVg831aLn" type="numbering">
          <date when="2012-10-03"/>
        </correspAction>
        <correspAction xml:id="i-EF5GnZn47myEEedqs2bshz" type="submission">
          <date when="2012-10-02"/>
        </correspAction>
        <correspAction xml:id="i-CctdJuLC1z52iQsvjpmZcZ" type="transfer">
          <date when="2012-10-02"/>
        </correspAction>
        <correspAction xml:id="i-XUYsboxx45X8P4oQNst33Y" type="assigned"/>
        <correspContext corresp="i-XUYsboxx45X8P4oQNst33Y">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NUQPvXDRXvjucAofWxUZpo" type="motHeader"/>
      <div xml:id="i-QZwF5GbyJ1LBZComhCheA3" type="motBody">
        <div xml:id="i-7XVzpEMbmtjeoZkp4CbxvL" type="TOC">
          <head xml:id="i-NSCkDB2JaERFoUbC6AUnJB">
            Innehållsförteckning
          </head>
          <list xml:id="i-4ANfKWmpFHxftFyv8DuEXW">
            <item xml:id="i-JUKXJ6HYV2oDyQAGKbSJAG">
              Förslag till riksdagsbeslut 2
            </item>
            <item xml:id="i-AfcEAMaFDurcvNpKXdnpj1">
              Alkohol inte vilken vara som helst 5
            </item>
            <item xml:id="i-BWuR3Z8jetxYNRgDAxrq6F">
              Civilsamhällets viktiga roll 6
            </item>
            <item xml:id="i-6Xi3k5cKo6Mm7wQmNJb157">
              Slå vakt om detaljhandelsmonopolet 7
            </item>
            <item xml:id="i-PvExgJTivZsBZH1ocr4DEq">
              Serveringstiderna på krogen 7
            </item>
            <item xml:id="i-UYc48S3TKjv3ZwgCbWZYpE">
              Sänkning av införselkvoterna 8
            </item>
            <item xml:id="i-K2PsSNjpKLAeXpz7hWbwYK">
              Privatimport av alkohol 9
            </item>
            <item xml:id="i-SSq6BgiKhtJYe19Q1FXSeJ">
              Marknadsföring av alkohol 9
            </item>
            <item xml:id="i-NyggvEMgdnYRJPb3q5ZbTM">
              Alkolås som standard 10
            </item>
            <item xml:id="i-EmrAGQEkuRR3iTANurVBii">
              Eftersupning enligt norsk modell 11
            </item>
            <item xml:id="i-PECsi4FgBWfQUAov8zhRzN">
              Rabatter i påföljdssystemet 11
            </item>
            <item xml:id="i-Pjr68ZPjygQCk4zCJK3bP8">
              Betalningsansvaret för missbruksvård 12
            </item>
            <item xml:id="i-ETfvfH22mEYtw5N1KcVQQv">
              Familjeklassning av nätdroger 13
            </item>
            <item xml:id="i-JvrXzSonbDWyJuzMW6MS1w">
              Substitutionsbehandling 13
            </item>
          </list>
        </div>
        <div xml:id="i-9xZEV8jzdwwdVRJmZyQRuJ" type="motProposal" subtype="förslag">
          <head xml:id="i-EenwU36rj4bADBoBA6u52f">
            Förslag till riksdagsbeslut
          </head>
          <list xml:id="i-JVxXmLQQXnuJXWSK5vrsge" style="ol">
            <item xml:id="i-AX3YYSaMgDqA7M3dXNVE1s">
              Riksdagen tillkännager för regeringen som sin mening vad som
              anförs i motionen om att utreda möjligheten att höja det ekonomiska
              stödet till civilsamhället och nykterhetsrörelsens organisationer.
            </item>
            <item xml:id="i-3X55y1EzaFbHGkbF7hbKT3">
              Riksdagen tillkännager för regeringen som sin mening vad som
              anförs i motionen om att slå vakt om detaljhandelsmonopolet och
              därmed avvisa s.k. gårdsförsäljning av alkohol.
            </item>
            <item xml:id="i-2FmvgFf1kcJKLnfkkZgDug">
              Riksdagen tillkännager för regeringen som sin mening vad som
              anförs i motionen om att en försöksverksamhet med kortare serveringstider
              på restaurang bör genomföras i ett antal av Sveriges kommuner.
            </item>
            <item xml:id="i-Tr3MdQ5uXpggRiVSsVS5hR">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till sänkta
              införselkvoter för alkohol inom EU. 1
            </item>
            <item xml:id="i-QRhBT4cikv2ZPEyJ988qwY">
              Riksdagen tillkännager för regeringen som sin mening vad som
              anförs i motionen om att ta till vara förslagen från Alkohollagsutredningen
              2009 i syfte att justera lagstiftningen så att den omfattande
              näthandeln begränsas.
            </item>
            <item xml:id="i-ETKnJhmkF82qerJB1yDXwr">
              Riksdagen tillkännager för regeringen som sin mening vad som
              anförs i motionen om att den svenska regeringen i EU bör driva
              frågan om att varje medlemsland, med hänsyn till folkhälsan, självt
              i större utsträckning ska få avgöra ett eventuellt förbud mot
              alkoholreklam.
            </item>
            <item xml:id="i-2EuSuznEqcdUGsdEpuNgji">
              Riksdagen tillkännager för regeringen som sin mening vad som
              anförs i motionen om att installation av alkolås i bilar för dömda
              personer ska åtföljas av obligatorisk trafiksäkerhetsinformation
              för att minimera risken för återfall. 2
            </item>
            <item xml:id="i-RxyBdeniMyBsfRMS2C5jPA">
              Riksdagen tillkännager för regeringen som sin mening vad som
              anförs i motionen om att möjligheten till körkort villkorat med
              alkolås ska finnas även när en läkare anmäler att en persons körkort
              bör återkallas på grund av alkoholproblem. 2
            </item>
            <item xml:id="i-CR7N4CNiXQSdgH4Wowbr3Z">
              Riksdagen tillkännager för regeringen som sin mening vad som
              anförs i motionen om att pröva förutsättningarna att få bli försöksland
              inom EU för att i alla nyförsålda bilar införa teknik som avslöjar
              förare som är påverkade av alkohol, andra droger, trötthet eller
              sjukdom så snart det är tekniskt möjligt. 2
            </item>
            <item xml:id="i-C7SXLpC2388Hj2Wr5s96px">
              Riksdagen tillkännager för regeringen som sin mening vad som
              anförs i motionen om att lagstifta kring s.k. eftersupning enligt
              norsk modell. 3
            </item>
            <item xml:id="i-PyVy8QeCvVkZwYkUWhysy5">
              Riksdagen tillkännager för regeringen som sin mening vad som
              anförs i motionen om förekomsten av rabatter i påföljdssystemet.
              3
            </item>
            <item xml:id="i-6vGFXYNs1dhmZJLWyFPfXN">
              Riksdagen tillkännager för regeringen som sin mening vad som
              anförs i motionen om att utreda möjligheten att ändra betalningsansvaret
              för placering av villkorligt frigivna missbrukare på behandlingshem.
            </item>
            <item xml:id="i-VX4jTYkZBgVexQ6A7rVxM8">
              Riksdagen tillkännager för regeringen som sin mening vad som
              anförs i motionen om att familjeklassa narkotiska preparat.
            </item>
            <item xml:id="i-CyXhRR8zkbfhC2L3QQKdkB">
              Riksdagen tillkännager för regeringen som sin mening vad som
              anförs i motionen om substitutionsbehandling.
            </item>
          </list>
          <p xml:id="i-U6pNFda5hwBpn4PYw8PMXM">
            1 Yrkande 4 hänvisat till SkU.
          </p>
          <p xml:id="i-XsNQQPx5R4fmzym4qoDqZt">
            2 Yrkandena 79 hänvisade till TU.
          </p>
          <p xml:id="i-MWBRcpwp62xEPMMcRho66">
            3 Yrkandena 10 och 11 hänvisade till JuU.
          </p>
        </div>
        <div xml:id="i-6yyUF2coLfxXcf77ounvbb" type="motContent">
          <head xml:id="i-5LHzt9xGmnWJKkKc4cEDBf" type="h1">
            Alkohol inte vilken vara som helst
          </head>
          <p xml:id="i-Xnmi3msGCFo9rAoBLVBM4G">
            Anledningen till att vi i Sverige har en särskild alkohollagstiftning
            med en mängd olika restriktioner är att vi inte ser alkoholen
            som en vara i mängden. Den restriktiva alkoholpolitikens syfte
            är att förebygga missbruk, beroende och situationsrelaterade alkoholskador,
            till exempel oprovocerat våld. Det finns inte en enskild åtgärd
            som löser alkoholproblemen, utan det är kombinationen av åtgärder
            som skonar barn och ungdomar från en uppväxt i ett alkoholiserat
            hem, som skonar vuxna från levercancer och som skonar samhället
            från kostnader för exempelvis vård, trafikskador och rättsprocesser.
          </p>
          <p xml:id="i-NeSmSA1Y6yhj5GJiMGnTBd">
            Den genom forskning väl grundade totalkonsumtionsmodellen bekräftar
            detta eftersom den visar att en hög alkoholkonsumtion i samhället
            leder till många alkoholskador.
          </p>
          <p xml:id="i-YZyhuQZrT8n451rp4ht6yA">
            Den restriktiva alkoholpolitikens framgång styrks också av vanliga
            marknadsekonomiska modeller om tillgång, efterfrågan och konsumtion.
            Många studier har genom åren visat att alkoholkonsumtionen och
            alkoholskadorna ökar i samhällen med oreglerade marknader och
            att konsumtionen, även i gruppen missbrukare, ökar respektive
            minskar i takt med att restriktioner avskaffas eller införs.
          </p>
          <p xml:id="i-7v8DJjXxMqhRbNH6e2U1p6">
            I Sverige har vi med framgång begränsat tillgängligheten med
            flera metoder, varav en är att använda skatteinstrumentet. Genom
            att särskilt beskatta alkohol gör vi den mindre tillgänglig, vilket
            dämpar konsumtionen. Skatteinstrumentet bör även fortsättningsvis
            användas så att prisutvecklingen på alkohol följer prisutvecklingen
            generellt.
          </p>
          <p xml:id="i-BMyCQPEFBqhAh7PoUxrcR7">
            Jämfört med början av 2000-talet, då alkoholkonsumtionen i Sverige
            på kort tid steg dramatiskt, har vi nu fått en stabilare situation.
            Den konsumerade mängden har minskat något de senaste åren men
            ligger alltjämt på en historiskt hög nivå, vilken kräver ökade
            resurser till både förebyggande arbete och vård.
          </p>
          <p xml:id="i-SJXH6ZUdEvs4C8usW8QUuq">
            Barn som växer upp i hemmiljöer med missbruk löper fem gånger
            högre risk än andra barn att utveckla ett missbruk i vuxen ålder.
            Enligt Folkhälsoinstitutet lever 385 000 barn i vårt land i så
            kallade riskbruksmiljöer. Det innebär att vart femte barn växer
            upp med minst en förälder som konsumerar alkohol i en omfattning
            som utgör en uppenbar hälsorisk och som alltså påför barnen en
            ökad risk för missbruk.
          </p>
          <p xml:id="i-JzZaGN5MfUGrw3LZnMCUpy">
            Flera studier och rapporter bekräftar alkoholens betydelse för
            misshandelsbrott och annan våldsutövning. Hela 80 procent av våldsbrotten
            i vårt land anses vara alkoholrelaterade. När det gäller det grova
            ungdomsvåldet är siffran så hög som 99 procent.
          </p>
          <p xml:id="i-DzvqMDTU3UAcbdFaggeTzJ">
            Enligt flera drogvaneundersökningar har ungdomars alkoholkonsumtion
            minskat de senaste åren, vilket är glädjande. Fler ungdomar dricker
            mindre eller avstår helt från att konsumera alkohol. Samtidigt
            ser vi att de som dricker intar större mängder. Med andra ord
            konsumeras mer alkohol i färre strupar.
          </p>
          <p xml:id="i-CW3ypJwaJvkcYmYN1NzmZ8">
            Att som ung konsumera stora mängder alkohol är förenat med stora
            risker. Att skjuta upp ungdomars alkoholdebut har visat sig ha
            stor betydelse för att minska risken att hamna i ett alkoholberoende.
            Därmed bör vi i Sverige ha målet Ingen alkohol före 18. Samhället
            kan verka för en sådan riktning på flera sätt. Till exempel kan
            kommunerna genom sin bidragsgivning verka för att föreningsverksamhet
            som riktar sig till barn och ungdomar skall vara fri från alkohol
            och andra droger.
          </p>
          <p xml:id="i-9c3QG18ticBF6nNTN7fvq9">
            I mars beslutade regeringen om 2012 års åtgärdsprogram för alkohol-,
            narkotika-, dopnings- och tobakspolitiken (ANDT) som sträcker
            sig fram till 2015. De centrala delarna i 2012 års åtgärdsprogram
            består framför allt i att bygga upp en fungerande nationell uppföljning
            av ANDT-strategin. Programmet ska också ge stöd till dem som arbetar
            ute i landet. Det innehåller en satsning på minskat cannabismissbruk
            och en satsning på barn och ungdomar.
          </p>
          <p xml:id="i-JzqBaXo1DXpfw8mCfVFbRZ">
            Alkohol är alltså inte vilken vara som helst. Det finns väl utforskade
            samband som politiken måste grundas på och som inte får nonchaleras
            när någon föreslår en till synes harmlös ändring av en enskild
            åtgärd. Även små ändringar kan få stora konsekvenser.
          </p>
          <head xml:id="i-2FyURxgLxJxBeiuDwA9xGc" type="h1">
            Civilsamhällets viktiga roll
          </head>
          <p xml:id="i-4V8YfKHmS3huotW64uNo3a">
            I regeringens åtgärdsprogram för ANDT-politiken 2012 markeras
            betydelsen av ett tvärsektoriellt arbete. Ett nära samarbete mellan
            kommun och landsting, framförallt mellan socialtjänst, hälso-
            och sjukvård och engagemang från de idéburna organisationerna,
            är enligt programmet nödvändigt för att uppnå målen i ANDT-strategin.
          </p>
          <p xml:id="i-QiAR7tGLBB4BYTWuBnMmbq">
            Med programmet vill regeringen ge förutsättningar för myndigheter
            och organisationer att långsiktigt planera sin verksamhet. Till
            det kommer den överenskommelse som slöts mellan regeringen och
            ett antal sociala organisationer där betydelsen av ett fungerande
            samarbete markeras.
          </p>
          <p xml:id="i-Sufw986URtis8m4WhdVPCt">
            De olika samhällssektorerna har olika roller. Den offentliga
            sektorn har en viktig understödjande och samordnande roll.
          </p>
          <p xml:id="i-NRVt8mCWPtnmuck4qreozQ">
            En viktig del i det alkoholpolitiska arbetet är det offentliga
            stödet till civilsamhället och de organisationer som arbetar drogförebyggande.
          </p>
          <p xml:id="i-6yDHgKwLSBYC6NbsNxt4xR">
            Tidigare fanns ett speciellt statsbidrag till just nykterhetsorganisationerna
            som dessutom innehöll ett grundstöd. Där fick nykterhetsorganisationerna
            tillsammans, på samma sätt som Riksidrottsförbundet alltjämnt
            har, förtroendet att via en egen fördelningsgrupp dela statsbidraget
            i en förhållandevis kostnadseffektiv hantering.
          </p>
          <p xml:id="i-VmABKbYPR1C6rv2hie2Sne">
            Statsbidraget till det viktiga förebyggande arbete som nykterhetsrörelsens
            olika organisationer utför har dock sedan ett antal år tillbaka
            närmast halverats samtidigt som kostnaderna ökar. Det är en effekt
            av att allt fler sociala stödorganisationer är med och delar på
            potten medan statsbidraget inte räknats upp utan har legat på
            en oförändrad nivå under flera år.
          </p>
          <p xml:id="i-8XFi1Zm5QD6QidbEaoA1NU">
            Nykterhetsrörelsens olika organisationer har kompetens och engagemang
            och har en avgörande roll för att målen i regeringens ANDT-strategi
            ska uppnås. Regeringen bör därför utreda möjligheten att höja
            statens stöd till det förebyggande och opinionsbildande arbetet
            vad gäller alkohol och andra droger.
          </p>
          <head xml:id="i-MpGTDhZEeyyoVs5FuGyjbG" type="h1">
            Slå vakt om detaljhandelsmonopolet
          </head>
          <p xml:id="i-2JtUyAJCmTUbSskmpK8odj">
            Det råder total enighet bland partierna i riksdagen att Sverige
            ska slå vakt om detaljhandelsmonopolet. Detta betraktas som en
            av de verkliga hörnstenarna i den svenska alkoholpolitiken.
          </p>
          <p xml:id="i-TSPeo2qaXSrsPhVsB3CTWD">
            Socialutskottet tar upp monopolet ett flertal gånger och säger
            i sitt betänkande 2010/11:SoU4 om alkohollagen att detaljhandelsmonopolet
            är ett viktigt verktyg för att nå den svenska alkoholpolitikens
            mål. Utskottet fortsätter:
          </p>
          <p xml:id="i-XzksNvStGXVbsk8g1rbNiR">
            Utskottet noterar att en grundläggande förutsättning för utredaren
            är att ett eventuellt förslag till regelverk som möjliggör gårdsförsäljning
            av egenproducerade alkoholdrycker inte ska stå i strid med EU-rätten
            och därmed inte heller kunna leda till ett ifrågasättande av detaljhandelsmonopolet.
          </p>
          <p xml:id="i-88eDzXN6vR9Hf9CQzNnFuo">
            Frågan om det är möjligt att vid sidan av ett bevarande av Systembolagets
            monopol tillåta försäljning av egenproducerat vin vid svenska
            lantgårdar, vanligen benämnd gårdsförsäljning, har avvisats av
            tre statliga utredningar.
          </p>
          <p xml:id="i-BwitJytNGkWswpq4MMdyBb">
            Den senaste utredaren konstaterar dock att en direktförsäljning
            till konsument vid sidan om Systembolaget inte bör stå i strid
            med EU-rätten förutsatt att marknaden öppnas för alla och därmed
            inte diskriminerar utländska tillverkare. Ett genomförande av
            det förslaget skulle de facto upplösa detaljhandelsmonopolet eftersom
            en ny försäljningskanal direkt till konsument, det vill säga detaljhandel,
            då är öppnad.
          </p>
          <p xml:id="i-Cch5EozVfjuCayDd55ZYM2">
            Det är viktigt att slå vakt om den restriktiva alkoholpolitiken.
            I den ingår inte gårdsförsäljning i någon form.
          </p>
          <head xml:id="i-QYBNuFUjMWKa5ofEqcGEfp" type="h1">
            Serveringstiderna på krogen
          </head>
          <p xml:id="i-HktbeGDYMWLCaHE1g8wKux">
            En uppfattning som delas av de flesta är att det är bättre att
            alkohol konsumeras i ordnade former på krogen. I Brottsförebyggande
            rådets rapporter framgår dock att våld och misshandel är kända
            inslag i stadskärnor där krogtätheten är stor. Helgdagar och storhelger
            dominerar, varav nyårsafton och valborgsmässoafton är de två enskilda
            dygn då flest anmälningar om misshandel inkommer. Fredag, lördag
            och söndag är de tre enskilda dagar där flest misshandelsfall
            anmäls.
          </p>
          <p xml:id="i-H2L9Vo6vhjPkVm9M5u5eUK">
            Huvuddelen av brotten dessa dagar har ägt rum under natten mot
            lördag respektive natten mot söndag. Måndag, tisdag och onsdag
            sker lägst antal fall av misshandel. Sett i ljuset av att krogar
            har fler gäster fredagar till söndagar är det tydligt att det
            alkoholrelaterade våldet sker när krog- och utelivet är som tätast.
          </p>
          <p xml:id="i-Xz3sZvUx9NY4vZCmddAHrF">
            I Göteborg, där man har flest nattöppna krogar i landet, beräknade
            polisen att över 600 våldsbrott kunde knytas till dessa krogar
            och konsekvenserna av de sena stängningstiderna. I Norge har en
            försöksverksamhet genomförts, där 28 kommuner stängde sina krogar
            en timme tidigare, klockan 02.00 i stället för 03.00. Redan efter
            sex månader kunde man, i de kommuner som deltog i försöken, konstatera
            att antalet våldsbrott minskat med 30 procent. I Hamar, som deltog
            i försöksverksamheten, minskade våldsbrotten med hela 60 procent,
            medan ingen nedgång av våldsbrotten skedde i jämförelsekommunen
            Elverum som hade öppet som vanligt.
          </p>
          <p xml:id="i-7NWk5u5xSAi7wbc4mGSu8g">
            Liknande erfarenheter finns från New South Wales i Australien
            där 14 pubar i Newcastle stängde två timmar tidigare och där en
            nedgång i antalet våldsbrott med 37 procent noterades.
          </p>
          <p xml:id="i-CxwKTZ3gyiFmW2PQYLPqCj">
            Det vore angeläget att vinna svenska erfarenheter och se vilka
            hälso- och trygghetseffekter som kan uppkomma av att förkorta
            serveringstiderna på krogen. Därför föreslår jag att regeringen
            uppdrar åt Folkhälsoinstitutet att genomföra en försöksverksamhet
            med kortare serveringstider i samverkan med ett antal kommuner
            i landet.
          </p>
          <head xml:id="i-4Ak5VpWxtYKm5YLxqMQyNe" type="h1">
            Sänkning av införselkvoterna
          </head>
          <p xml:id="i-Vp11BgXpiCHtffWJFuCks3">
            Sedan 2004 får en person som fyllt 20 år vid varje tillfälle
            föra in 10 liter sprit, 20 liter starkvin, 90 liter vin samt 110
            liter öl från annat EU-land till Sverige. Det blir tillsammans
            230 liter alkohol, vilket motsvarar över 20 liter 100-procentig
            alkohol. Detta är dubbelt så mycket som den genomsnittliga årskonsumtionen
            i vårt land.
          </p>
          <p xml:id="i-TUsgnVCjTDxwrHoXpuRe4k">
            Mängden 230 liter per person och tillfälle ska ses som en riktlinje
            för det vi kallar referensnivåer eller indikativa nivåer för privat
            bruk. Den införda alkoholen får bara vara för eget bruk och får
            därmed inte säljas vidare. Vid större bröllopsfester eller födelsedagsfester
            finns i praktiken ingen övre gräns. Som jämförelse kan nämnas
            att endast 20 liter bensin får tas med över gränsen i privat syfte.
          </p>
          <p xml:id="i-HoAsBir1jjjiQE6aHRwzEa">
            För tio, femton år sedan diskuterades över huvud taget inte alkoholpolitik
            i EU, annat än relaterat till jordbrukssubventioner. Nu finns
            en helt annan insikt. EU har antagit en alkoholstrategi. Folkhälsoperspektivet
            har vunnit mark och acceptans.
          </p>
          <p xml:id="i-KRng5yuCHCSQBziiGkqGoJ">
            Det krävs en restriktiv alkohol- och narkotikapolitik i Europa
            där politikområdet tas på större allvar. Konkret skulle rejält
            sänkta införselkvoter inom EU minska vidareförsäljningen av illegal
            alkohol och därmed också försvåra för annan kriminell verksamhet.
          </p>
          <p xml:id="i-MJQUVj1Pu6k3xSZ7chdnf">
            Sverige bör, utifrån vår långa erfarenhet av en framgångsrik
            restriktiv alkohol- och narkotikapolitik och utifrån EU:s egen
            alkoholstrategi, ta initiativ till sänkta införselkvoter av alkohol
            (de så kallade indikativa nivåerna) mellan EU:s medlemsländer.
            Detta bör ges regeringen till känna.
          </p>
          <head xml:id="i-39XsWmgrrCNLxBZDQ6N1Fd" type="h1">
            Privatimport av alkohol
          </head>
          <p xml:id="i-NuNUCRwQAy4iBNzTBTVYex">
            I en alltmer internationaliserad och digitaliserad värld finns
            ett utbud av alkohol utanför nationsgränserna lätt tillgängligt
            via internet. Flera utländska vinklubbsliknande företag har riktat
            in sig på den svenska marknaden. Privatpersoner väljer produkter
            på en hemsida, betalar med några knapptryck och får alkoholvarorna
            levererade till hemmet av olika distributionsföretag.
          </p>
          <p xml:id="i-V3KHZy6H7ftwfC2CkUBvS3">
            Privatimporten bidrar på samma sätt som de höga införselkvoterna
            till den nu höga alkoholkonsumtionen. Privatimporten är ett nytt
            fenomen vars effekter forskningen inte ännu har hunnit studera.
            All historisk erfarenhet visar emellertid att marknadsdriven försäljning
            ökar konsumtionen och skadorna. Försäljaren, i de här fallen utländska
            företag, har allt att vinna på att öka konsumtionen. Storkonsumenter
            är deras bästa kunder.
          </p>
          <p xml:id="i-3sFskjsStqjN7zEAj3TpVK">
            Ytterligare ett problem med privatimporten är den levereras till
            kund av distributionsföretag som inte har något annat intresse
            än att leverera det de får betalt för att leverera. Det betyder
            att åldersgränser och berusade konsumenter inte är deras ansvar.
            Även om försäljningsföretagen försöker utfästa garantier om att
            de inte säljer till minderåriga är det i praktiken ett omöjligt
            löfte att hålla. De är inte de som möter beställaren i dörren.
          </p>
          <p xml:id="i-V3iuANEDdBbrSaoXekfJQS">
            Alkohollagsutredningen från 2009 insåg att problem skulle kunna
            uppstå med internetförsäljning av alkohol direkt till privatpersoner
            och gav förslag på att det i bestämmelserna om olovligt anskaffande
            av alkoholdrycker införs ett förbud mot kommersiell förmedling
            av starköl, vin och spritdrycker till privatpersoner genom införsel.
          </p>
          <p xml:id="i-Q3cR4eCXY2uYcdNeAHz38t">
            Utifrån dessa förslag borde regeringen kunna justera lagstiftningen
            så att den omfattande näthandeln begränsas. På sikt är den det
            absolut största hotet mot bevarandet av vårt monopol för detaljhandel
            av alkohol, vilket alla partier anser ska bevaras.
          </p>
          <head xml:id="i-4ENEH2M3X1Yu7582c1VLqF" type="h1">
            Marknadsföring av alkohol
          </head>
          <p xml:id="i-JbFZvqWrszdYvPwMNh2iq3">
            Forskning visar att det finns ett samband mellan att unga exponeras
            för marknadsföring av alkohol och deras konsumtion av alkohol.
            Unga som redan dricker alkohol ökar sin konsumtion och debutåldern
            för alkoholkonsumtion sänks hos unga som ännu inte börjat.
          </p>
          <p xml:id="i-VQeAU8q4CAotuhRAKN8PYN">
            Trots att det är förbjudet att göra alkoholreklam i svensk tv
            ökar investeringarna i tv-sänd alkoholreklam kraftigt. Det är
            ett problem. Förbudet har kunnat kringgås av tv-bolagen genom
            att de sänder sina program från Storbritannien och därmed inte
            anser sig vara skyldiga att följa svensk lag.
          </p>
          <p xml:id="i-DUs4edK5ECGYwL8xeuZCat">
            Ett nytt EU-direktiv i den nya radio- och tv-lagen medger att
            svenska myndigheter har rätt att i samarbete med myndigheter i
            sändarlandet få tv-företagen att följa svenska lagar och regler
            i enlighet med den så kallade effektlandsprincipen. Om företagen
            inte följer myndigheternas uppmaning finns möjlighet att driva
            fallet vidare till EG-domstolen. Inom ramen för EES-avtalet har
            bland andra Frankrike och Norge utnyttjat möjligheten att på nationell
            nivå begränsa alkoholreklamen.
          </p>
          <p xml:id="i-QCugc1PNRiFu2Cwk8i187F">
            Ett annat problem är marknadsföring på internet och via sociala
            medier. Folkhälsoinstitutet, som har det nationella tillsynsansvaret
            för alkohol- och tobakslagstiftningen, och Konsumentverket, som
            har tillsyn över marknadsföring av alkohol och tobak, har dock
            svårigheter att bedriva tillsyn på internet.
          </p>
          <p xml:id="i-3ZfuoMYBP7ohfezUSwFEu7">
            Därför har regeringen nu beslutat att utreda omfattningen av
            marknadsföringen som riktas till barn och unga och hur tillsynen
            kan effektiviseras. Utredningen ska även föreslå åtgärder som
            minskar risken för att barn och unga exponeras för olaglig alkohol-
            och tobaksreklam. Vidare ska utredningen lämna förslag på hur
            handeln över nätet med alkohol ska synas och hur ålderskontrollen
            kan säkerställas.
          </p>
          <p xml:id="i-JZWjG5wvbii1oB968gL2bM">
            I förhandlingar med EU bör Sverige driva frågan om att varje
            medlemsland, med hänsyn till folkhälsan, självt i större utsträckning
            skall få avgöra ett eventuellt förbud mot alkoholreklam.
          </p>
          <head xml:id="i-VSL3rBBf5Q44msFdUbg3TN" type="h1">
            Alkolås som standard
          </head>
          <p xml:id="i-fN8qrEH9zWjF4vm3et3Nm">
            Våra vägar görs allt säkrare genom bland annat bredare körbanor,
            vajerräcken, flerfiliga vägar och förbättrat underlag. Bilarna
            har också gjorts säkrare genom deformationszoner, krockkuddar,
            sladd- och slirskydd, autobroms med mera. Nu är det dags för insatser
            för att göra förarna säkrare.
          </p>
          <p xml:id="i-8tqgxoNN7Ry5WpKMuN1KM2">
            Alkolåsen, som förhindrar att bilen startar om föraren druckit
            alkohol, har de senaste åren utvecklats till att bli smidigare
            och driftsäkrare. I dag är det möjligt att få tillbaka körkortet
            tidigare om man installerar alkolås. Enligt Trafikverket ansöker
            var tredje rattfyllerist om alkolås, vilket är en kraftig ökning
            jämfört med tidigare. Det är viktigt att installation av alkolås
            i bilar för dömda personer åtföljs av obligatorisk trafiksäkerhetsinformation
            för att minimera risken för återfall.
          </p>
          <p xml:id="i-3tBJu3dWRjZzBAfdr7iQHf">
            Möjligheten till villkorat körkort bör finnas även när en läkare
            anmäler att en persons körkort bör återkallas på grund av alkoholproblem.
            Det har visat sig att läkare undviker att anmäla misstänkta rattfyllerister
            eftersom en indragning av körkortet skulle få stora sociala konsekvenser
            för den enskilde. Läkarna kan antas bli mer benägna att anmäla
            om möjligheten till villkorat körkort finns.
          </p>
          <p xml:id="i-NSbJuqW5UqYvz1yE1yPcch">
            Regeringens strategi för alkolås siktar på att EU:s regler skall
            ändras så att det införs ett obligatoriskt krav på att alkolås,
            eller annan teknik som förhindrar rattfylleri, ska införas i alla
            nya lastbilar i kommersiell trafik samt i alla nya bussar.
          </p>
          <p xml:id="i-TYJdaJhZ8RTKo3wp6Ka4Vp">
            De gemensamma EU-reglerna sätter i stor utsträckning ramar för
            vilka krav som kan ställas på olika typer av fordon. Ett enskilt
            medlemsland kan inte ställa särskilda tekniska krav på utrustningen
            i bilar. Eftersom ett sådant krav kan klassas som ett handelshinder,
            krävs det ett undantag från EU:s gemensamma regler.
          </p>
          <p xml:id="i-Vp23bAp2r3SahXY36ANiVw">
            Det finns ett växande intresse och stöd bland medlemsländerna
            för Sveriges strävan. Samtidigt är jag medveten om att det finns
            olika syn på alkohol och kombinationen alkoholtrafik i Sverige
            och i andra EU-länder. Det är därför viktigt att Sverige (och
            andra medlemsländer) skall ha rätt att gå före i trafiknykterhetsarbetet
            och ställa hårdare krav än de EU-gemensamma.
          </p>
          <p xml:id="i-8XyTk1t3v8657XV1YwJQaQ">
            Det pågår en snabb utveckling av ny teknik för att avslöja förare
            som är påverkade av alkohol, andra droger, trötthet och sjukdom.
            Sådan teknik bör vara obligatorisk i alla nyförsålda bilar så
            snart det är tekniskt möjligt. Sverige bör anhålla om att få bli
            försöksland inom EU för ett sådant krav.
          </p>
          <p xml:id="i-7fnLvfGduKxQejJw16vzSe">
            Regeringens slutliga mål är att samtliga fordon på de svenska
            vägarna har en teknik som stoppar påverkade förare. Den bör snarast
            fastställa ett årtal för när teknik för att avslöja påverkade
            förare senast skall vara installerad i alla nyförsålda bilar.
          </p>
          <head xml:id="i-HfC6i4aqxQcivcqPkaebVL" type="h1">
            Eftersupning enligt norsk modell
          </head>
          <p xml:id="i-NJ3mi75cF1f2FcLtFpHChg">
            Det finns en närmast total uppslutning från svenska folket kring
            kravet på att trafiken skall vara fri från alkohol och andra droger.
            Ingen vill möta en rattfull i trafiken. Ändå beräknas antalet
            rattfulla på våra vägar dagligen vara nästan lika många som antalet
            taxibilar.
          </p>
          <p xml:id="i-67eJRcdAY2G3tarwKqpsas">
            Det har blivit vanligt att personer som i samband med en trafikolycka
            ertappas med att ha druckit alkohol hävdar att intaget skett efter
            bilkörningen. Genom att hävda detta kan en rattfyllerist bli frikänd
            såvida det inte går att bevisa att vederbörande även druckit alkohol
            före olyckan. Detta skapar svårigheter för domstolarna att bevisa
            brott mot trafiknykterheten.
          </p>
          <p xml:id="i-YL4UrXE4Pu1tbRvE2hoZez">
            I Norge finns sedan 1959 en lag som säger att en motorfordonsförare
            inte får dricka alkohol eller inta något annat berusningsmedel
            de första sex timmarna efter en körning när föraren förstår eller
            borde förstå att den kan föranleda en polisundersökning.
          </p>
          <p xml:id="i-91ffZYzqFaC5SzQPsLNryk">
            I och med att eftersupning har satts i system vid olyckor i samband
            med alkoholintag är det hög tid att ta efter den norska modellen.
            Det finns anledning att tro att det kommer att spara liv om en
            liknande lag instiftas i Sverige, en lag som blir en tydlig signal
            om att alkohol och bilkörning inte hör ihop.
          </p>
          <p xml:id="i-MY2WufjNgo4PcFPn5ADj3q">
            Jag har tidigare i en riksdagsmotion krävt att ett förbud mot
            så kallad eftersupning införs även i Sverige för att förenkla
            bevisfrågan i samband med rattfylleri genom att det blir förbjudet
            att dricka alkohol även ett antal timmar efter en trafikolycka.
            Riksdagen har också gjort ett tillkännagivande i frågan men en
            proposition har ännu inte presenterats.
          </p>
          <head xml:id="i-VecsaVpXaBKTbZvvdr9gAb" type="h1">
            Rabatter i påföljdssystemet
          </head>
          <p xml:id="i-QVetCfuoTq4uKmQNoLCTM7">
            Uppmärksamheten blev stor när fem justitieråd i Högsta domstolen
            våren 2012 sänkte straffet för en person som nära nog dödade sin
            flickvän med ett samurajsvärd. Brottsrubriceringen ändrades från
            mordförsök till grov misshandel och straffet sänktes från åtta
            års fängelse till fem år. Mannen ansåg sig inte vara ansvarig
            för sina handlingar, eftersom han var kraftigt berusad när han
            helt oprovocerad attackerade sin fästmö.
          </p>
          <p xml:id="i-KYiWbAvLE8UccZfHZ3Z5o6">
            Det är oacceptabelt att betrakta berusning som en form av förmildrande
            omständighet, och tillämpning av så kallade fyllerabatter strider
            uppenbarligen mot lagstiftarnas intentioner. Justitieministern
            har varit tydlig med att fyllerabatter över huvud taget inte får
            förekomma.
          </p>
          <p xml:id="i-3Jq62CgFUagZCKfx7Rryt3">
            Medierna har uppmärksammat att 3 000 uppenbara fall av rattfylleri
            i Sverige inte har lett till straff, trots att polisen har all
            nödvändig bevisning. Förklaringen ligger i det rabattsystem på
            straff som sedan länge tillämpas i vårt land där vi inte dömer
            till exempelvis 150 års fängelse. Det handlar om personer som
            begått flera och allvarliga brott. Med straffrabatten slipper
            de straff för rattfylla.
          </p>
          <p xml:id="i-S6gimTefQPczLjE3DNgg81">
            Att 3 000 uppenbara fall av rattfylleri inte fått sina straff
            är provocerande. Det riskerar att sända signaler om att rattfylleri
            inte anses som särskilt allvarligt. Det är synnerligen angeläget
            att den utredning som i dag följer upp påföljdssystemet särskilt
            ägnar uppmärksamhet åt förekomsten av straffrabatter.
          </p>
          <head xml:id="i-2bawJwzE3Na3ydZAmpSc1e" type="h1">
            Betalningsansvaret för missbruksvård
          </head>
          <p xml:id="i-DDdA62AN9b58QFEFym4xYh">
            Den statliga missbruksutredningen förespråkar ett landstingskommunalt
            huvudmannaskap för missbrukarvården. Ett landsting kommer att
            ha större ekonomiska möjligheter att prioritera vården av missbrukare
            än en liten kommun med många andra angelägna ansvarsområden. Men
            med landstinget som huvudman ökar avståndet till missbrukaren
            och dennas lokala miljö samtidigt som den innebär risk för ökad
            medikalisering av missbrukarvården. Detta har tydligt påpekats
            av flera viktiga remissinstanser.
          </p>
          <p xml:id="i-FwDCTHFY24EiHbuowWQiZP">
            Många personer som är intagna på kriminalvårdsanstalt har missbruksproblem.
            För att bryta missbruket finns i dag möjlighet att mot slutet
            av fängelsestraffet få avtjäna detta på ett behandlingshem, så
            kallad vårdvistelse enligt § 56 lagen om kriminalvård i anstalt,
            tidigare benämnd paragraf 34-placering, där staten har det ekonomiska
            betalningsansvaret fram till villkorlig frigivning.
          </p>
          <p xml:id="i-8UWL48Kj4bGJ1ChXJQ8oq6">
            För att säkra behandlingen av den drogrelaterade kriminaliteten
            efter villkorlig frigivning bör det övervägas att i enlighet med
            Sveriges Kommuner och Landstings yttrande över betänkandet Framtidens
            kriminalvård (SOU 2005:54) låta staten behålla sitt betalningsansvar
            för vårdvistelse på behandlingshem även efter villkorlig frigivning
            fram till prövotidens slut.
          </p>
          <head xml:id="i-P3q4RjLAYUKoMU9fLxABUF" type="h1">
            Familjeklassning av nätdroger
          </head>
          <p xml:id="i-YLuZwG8s8kZpeM9qep4rN7">
            Handeln med så kallade nätdroger över internet är omfattande
            och ett växande problem. Den har länge helt lagligt kunnat ske
            i vårt land i de fall drogen inte har hunnit narkotikaklassas.
          </p>
          <p xml:id="i-PuhXcV6NANttdiw5G22VMX">
            När ett preparat klassats som narkotika ersätts detta ofta snabbt
            på marknaden av ett nytt preparat som kommit till genom att producenterna
            gjort smärre förändringar i sammansättningen av ett narkotikaklassat
            preparat. På så vis ligger myndigheterna steget efter i att bekämpa
            handeln och användningen av narkotika. Denna ojämna kamp är ett
            hot mot inte minst unga människors hälsa och uppväxtvillkor och
            mot den svenska narkotikapolitiken.
          </p>
          <p xml:id="i-WRfyqud6zXfRDU9xk4u3KY">
            Polis och tull har tidigare stått handfallna och tvingats acceptera
            dessa droger eftersom de saknat laglig rätt att beslagta dem.
            Efter en översyn av narkotikalagstiftningen har regeringen sedan
            april månad 2011 gett den svenska tullen och polisen laglig rätt
            att beslagta syntetiska droger som inte är narkotikaklassade om
            de bedömer att syftet med innehavet är kopplat till drogmissbruk.
            Efter beslut av åklagare får polisen dessutom destruera det som
            beslagtagits, även om inte narkotikaklassningen av preparatet
            hunnit träda i kraft.
          </p>
          <p xml:id="i-7gkmTWFx31jMWbrVMa2YsE">
            Att kunna göra dessa beslag är en viktig åtgärd i den svenska
            narkotikabekämpningen, men fortfarande saknas möjligheten att
            lagföra handeln och användningen av dessa nätdroger innan själva
            beslutet om narkotikaklassning trätt i kraft.
          </p>
          <p xml:id="i-XBGD4Ysb8YEGUT78hJAUfT">
            Ett effektivt sätt att ligga steget före och kunna komma åt innehavet,
            handeln och bruket av nätdroger är att införa familjeklassning
            av droger, där generiskt liknande molekylära produkter klassas
            som narkotika. Därigenom förhindras tillverkare att lansera liknande
            skadliga substanser.
          </p>
          <p xml:id="i-L119YxrmubPiGdGQAjXM3x">
            Det finns länder som redan infört eller är på väg att införa
            familjeklassning av narkotiska preparat. Visserligen leder det
            till en del svårigheter och problem för den kemtekniska industrin
            och läkemedelsindustrin som måste få dispenser och undantagsregler
            för sin verksamhet, men familjeklassning verkar vara den enda
            kända vägen till att vara steget före i kampen mot de nya nätdroger
            som ständigt kommer ut på den svenska marknaden.
          </p>
          <p xml:id="i-HcT9XPatjzRysi4jX5AT3H">
            Kampen mot droger måste gå vidare och de juridiska hinder som
            finns för en familjeklassning av narkotiska substanser måste undanröjas.
          </p>
          <head xml:id="i-XRYkKiASMqYQfnsYF6HsSt" type="h1">
            Substitutionsbehandling
          </head>
          <p xml:id="i-8GSjQf5WRa1xuvFidw3ytb">
            Genom substitiutionsbehandling ersätts intaget av illegala opiater
            med de av läkare förskrivna preparaten Metadon, Suboxone och Subutex.
            Syftet är att minska missbruket av narkotiska preparat och därmed
            minska den drogrelaterade dödligheten samt förbättra livskvalitete.
          </p>
          <p xml:id="i-9Z1ysmBMmSfTnfGZSyh5Az">
            För de allra flesta handlar det dessvärre inte om att dessa legala
            preparat används för att trappa ner och fasa ut narkotikaberoendet.
            I stället handlar det om en livslång underhållsbehandling. Missbrukare
            vittnar dessutom om att det är mångdubbelt svårare att försöka
            trappa ner och upphöra med till exempel Subutex än heroin.
          </p>
          <p xml:id="i-XrDfmYP5AC23FAW6hVvmgx">
            En studie som organisationen Kris, Kriminellas revansch i samhället,
            genomfört i Stockholm visar på ett betydande läckage av Metadon,
            Suboxone och Subutex där de receptbelagda produkterna i stor skala
            säljs vidare i missbrukarleden. Dessutom framgår att det är vanligt
            att preparat från behandlingsprogrammen kombineras med framförallt
            heroin.
          </p>
          <p xml:id="i-K2MGu8Y1pDRLzCxHSkv7vq">
            Enligt Karolinska Institutets studie från 2011 har antalet Metadonrelaterade
            dödsfall i Sverige ökat från nio fall år 1994 till 94 år 2010
            medan dödsfall på grund av heroinöverdoser har minskat. I Skottland,
            som har ett mer omfattande Metadonprogram, är det nu fler som
            dör med Metadon i blodet än med heroin. Deras dödstal är också
            högre än det svenska, trots att Skottland enbart har fem miljoner
            invånare.
          </p>
          <p xml:id="i-ADyoVanjMV52ktcXVxZUGP">
            Riksomfattande studier behöver göras av hur substitutionsbehandlingen
            fungerar innan den kan användas i större skala. Det handlar inte
            minst om att följa upp hur läckagen ser ut, hur vanligt det är
            att preparat från programmen kombineras med illegal narkotika
            och hur stor andelen är av avbrutna behandlingar. Om substitutionsprogrammen
            ska finnas kvar måste de utformas i bättre samverkan med socialtjänsten
            i kommunerna, med stor restriktivitet och syfta till nedtrappning
            och total drogfrihet.
          </p>
        </div>
        <div xml:id="i-Qdru7s7yWJguVFaNPoRTdc" type="motSignatures">
          <list xml:id="i-J8nBbC7DUGqy38ZVDQJRQz">
            <item xml:id="i-Ute87vVfoW33pcjXT3V8rN">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
