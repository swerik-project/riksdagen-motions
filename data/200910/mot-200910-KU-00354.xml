<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00354">
  <teiHeader>
    <fileDesc>
      <titleStmt>
        <title>Samvetsfrihet</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samvetsfrihet</title>
          <idno type="rdwebb">GX02K354</idno>
          <rs type="number">K354</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K354/text</ref>
          <ref type="dokument_url_html">http://data.riksdagen.se/dokument/GX02K354</ref>
          <ref type="dokumentstatus_url_xml">http://data.riksdagen.se/dokumentstatus/GX02K354</ref>
          <ref type="doc">http://data.riksdagen.se/fil/116D281D-791F-4482-A407-A61434803B41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7wMUuTgvKGuvs8QmbgsKqH" type="signed"/>
        <correspContext corresp="i-7wMUuTgvKGuvs8QmbgsKqH">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-3R8ay7YVio5fwSETa4L3P9">
          <date when="2009-10-06"/>
        </correspAction>
        <correspAction type="submission" xml:id="i-5aRgp8RM8DqMKC8Ddb6adM">
          <date when="2009-10-05"/>
        </correspAction>
        <correspAction type="transfer" xml:id="i-C623H8AEDQstVFG76jy7PV">
          <date when="2009-10-05"/>
        </correspAction>
        <correspAction type="assigned" xml:id="i-6AxefjUofFtUGnxk5M1m2h"/>
        <correspContext corresp="i-6AxefjUofFtUGnxk5M1m2h">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8R4c1iuKQgGRVyGQRLEZJQ">
            Förslag till riksdagsbeslut
          </head>
          <list style="ol">
            <item xml:id="i-JRAzScwTFgD2HndYhirUvJ">
              Riksdagen tillkännager för regeringen som sin mening vad som
              anförs i motionen om en samvetsklausul inom sjukvården och högskoleutbildningen.
            </item>
            <item xml:id="i-NRKBnUxNFtix7wHGo7HkZX">
              Riksdagen tillkännager för regeringen som sin mening vad som
              anförs i motionen om att införliva samvetsfriheten i rättighetskatalogen
              i Sveriges grundlag.
            </item>
          </list>
        </div>
        <div type="motContent">
          <head type="h1" xml:id="i-HnSxXpYLLtUq7g9vetZVCs">
            Motivering
          </head>
          <p xml:id="i-MYuN4BjhkLCgSsKSqjKKG6">
            När Sverige gick med i EU 1995 blev europeiska konventionen om
            skydd för de mänskliga rättigheterna och de grundläggande friheterna
            från 1950 svensk lag. I artikel 9 står det om samvetsfrihet:
          </p>
          <p xml:id="i-8vumUsJj6nJP7oL7yaoC6J">
            Tankefrihet, samvetsfrihet och religionsfrihet 1. Var och en
            har rätt till tankefrihet, samvetsfrihet och religionsfrihet;
            denna rätt innefattar frihet att byta religion eller tro och frihet
            att ensam eller i gemenskap med andra, offentligt eller enskilt,
            utöva sin religion eller tro genom gudstjänst, undervisning, sedvänjor
            och ritualer.
          </p>
          <p xml:id="i-NdhvvnnQs5QT7vmNMZzVup">
            I FN:s allmänna förklaring om de mänskliga rättigheterna från
            december 1948 står det i artikel 18 om samvetsfrihet:
          </p>
          <p xml:id="i-4p3TB4bqyyQWdFZHLcUWdD">
            Var och en har rätt till tankefrihet, samvetsfrihet och religionsfrihet.
            Denna rätt innefattar frihet att byta religion och trosuppfattning
            och att, ensam eller i gemenskap med andra, offentligen eller
            enskilt, utöva sin religion eller trosuppfattning genom undervisning,
            andaktsutövning, gudstjänst och religiösa sedvänjor
          </p>
          <p xml:id="i-CwcUbtE24x8rVfhs2cM3ic">
            Samvetsfrihet innebär att jag genom att hänvisa till samvetsskäl
            inte behöver utföra en viss uppgift. De länder som har en samvetsklausul
            kan tillvarata kunnandet och engagemanget hos alla de personer
            som funnit sin uppgift inom sjukvården, utan att tvinga den som
            hyser samvetsbetänkligheter kring vissa svåra etiska frågor att
            delta i viss verksamhet. Detta kan gälla abort, insättandet av
            abortiv spiral eller forskning som inbegriper celler från aborterade
            foster samt annan praxis som utifrån traditionell etik är kontroversiell.
            Annan verksamhet som kan upplevas stötande ur ett annat etiskt
            perspektiv är vissa djurförsök eller transplantationer av djurorgan
            till människor. Om Sveriges riksdag skulle lagstifta om rätt till
            dödshjälp i någon form och om det skulle ingå i en yrkesgrupps
            uppgifter och åligganden att utföra momentet, då hör det till
            de grundläggande mänskliga rättigheterna i en rättsstat att kunna
            vägra att utföra detta för sitt samvetes skull, utan rättslig
            eller någon annan påföljd. Exemplet visar behovet av en samvetsklausul
            som utgår från traditionell etik och vidgar dess tillämpning och
            inför det som en naturlig del inom t ex sjukvården och utbildningsväsendet.
          </p>
          <p xml:id="i-G7AEUhMTBahhvKXNKYFJyt">
            När sjukvårdspersonal på kvinnokliniken vid Mälarsjukhuset tog
            illa vid sig av en kvinnas aborterande av flickor begärde verksamhetschefen
            besked av Socialstyrelsen om personal kunde vägra att berätta
            om det väntade barnets kön för att inte behöva medverka vid könsselektiva
            aborter. Socialstyrelsen meddelade senare att något undantag inte
            kunde medges, vilket aktualiserar frågan om det är rimligt att
            tvinga svensk sjukvårdspersonal, män och kvinnor, att abortera
            flickor av det enda skälet att den gravida kvinnan eller hennes
            partner hellre vill ha en pojke.
          </p>
          <p xml:id="i-9EHPpsGsUZebiWQdUPE5ah">
            Enligt en doktorsavhandling av Meta Lindström, där 224 gynekologer
            tillfrågades om möjligheten för dem att av samvetsskäl slippa
            delta i abortverksamheten, ansåg 64 % av de manliga samt 46 %
            av de kvinnliga gynekologerna att det är rätt att gynekologer
            innehar rätten att av personliga skäl vägra medverka vid aborter.
          </p>
          <p xml:id="i-WYA9cfmKZL9ZWpa9Jti172">
            Således anser majoriteten av den yrkesgrupp som utför aborter
            i Sverige att en samvetsklausul, åtminstone för gynekologer, bör
            finnas.
          </p>
          <p xml:id="i-W5Pf7Gx3Y1CgRUwxxutqca">
            I Sverige har regering och riksdag resonerat tvärtom och menat
            att dessa personer bör söka sig till andra yrken om de känner
            att de inte kan gå emot sitt samvete. När Samvetsklausulutredningen
            presenterade sitt förslag 1996 framkom emellertid att individuella
            lösningar ofta arbetades fram på berörda arbetsplatser. Det är
            inte heller sällsynt att man hör vårdpersonal hänvisa till en
            samvetsklausul de tror existerar och som man därför följer. Detta
            gör att det ofta i realiteten finns en informell samvetsklausul,
            men långt ifrån alltid.
          </p>
          <p xml:id="i-N8nWYPSX56rqrGPvvEoAZf">
            Trots att Samvetsklausulutredningen i betänkandet Samvetsklausul
            inom högskoleutbildningen, SOU 1994:84, inte ansåg det berättigat
            att införa en samvetsklausul inom utbildningsväsendet, förordades
            att studenterna bör ges rätt att hos Överklagandenämnden för högskolan
            särskilt överklaga beslut om deltagande i obligatoriska utbildningsmoment.
            Utredningen undersökte inte heller förutsättningarna för att införa
            en samvetsklausul inom arbetslivet. När frågan om organtransplantation
            utreddes fanns det även förslag om att införa en samvetsklausul
            gällande denna verksamhet, och ett antal remissinstanser förordade
            att en samvetsklausul för vårdpersonal skulle ge möjlighet att
            avstå från deltagande i transplantationsverksamhet med organ från
            aborterade foster. Så blev emellertid inte fallet.
          </p>
          <p xml:id="i-NxrEcaQ623uedKfV32yhrj">
            Till syvende och sist handlar det emellertid inte om att utreda
            huruvida Sverige ska ha en samvetsklausul inom sjukvården eller
            ej. Frågan är i stället hur Sverige ska tillämpa Europakonventionen,
            som redan är en del av svensk lagstiftning. Det bör därför utredas
            hur ett införande av samvetsfriheten som en grundläggande mänsklig
            rättighet i den svenska regeringsformens rättighetskatalog kan
            genomföras. Grundlagens högre rang i det svenska rättssystemet
            motiverar denna åtgärd. Regeringen bör snarast återkomma till
            riksdagen med ett förslag om hur en samvetsklausul inom sjukvården
            och högskoleutbildningen skulle kunna utformas.
          </p>
        </div>
        <div type="motSignatures">
          <list>
            <item xml:id="i-PUwvSchCVnjhLH3kZKLDJ9" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
