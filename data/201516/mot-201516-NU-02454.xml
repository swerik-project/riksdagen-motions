<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02454">
  <teiHeader>
    <fileDesc>
      <titleStmt>
        <title>Regional tillväxt</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2454 av Lars Hjälmered m.fl. (M)</title>
          <idno type="rdwebb">H3022454</idno>
          <rs type="number">2454</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022454/text</ref>
          <ref type="dokument_url_html">http://data.riksdagen.se/dokument/H3022454</ref>
          <ref type="dokumentstatus_url_xml">http://data.riksdagen.se/dokumentstatus/H3022454</ref>
          <ref type="docx">http://data.riksdagen.se/fil/E927D3B0-0ADF-4DEB-9AD5-C9AEA6F0E03B</ref>
          <ref type="pdf">http://data.riksdagen.se/fil/4D3C0EA5-5B83-4FF9-BB6F-28A9FC8076F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MrfG2knajHZqy8ENXhkMbA" type="signed"/>
        <correspContext corresp="i-MrfG2knajHZqy8ENXhkMbA">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction type="submitted" xml:id="i-JrKfhgmYDjkrhL6Hf43SnD">
          <date when="2015-10-06"/>
          <time when="13:08:16"/>
        </correspAction>
        <correspAction type="reviewed" xml:id="i-CghwDJkxey2uTvPQdfv7Rk">
          <date when="2015-10-06"/>
          <time when="16:53:49"/>
        </correspAction>
        <correspAction type="referred" xml:id="i-XsFQjP1CA417jTyT6nJBJA">
          <date when="2015-10-13"/>
        </correspAction>
        <correspAction type="assigned" xml:id="i-YWi4fWcvcJNo3Rxx49LxRa">
          <date when="2018-05-18"/>
          <time when="16:21:51"/>
        </correspAction>
        <correspContext corresp="i-YWi4fWcvcJNo3Rxx49LxRa">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-4gjVjLjaLdgRHHnTLusR4g"/>
        <correspContext corresp="i-4gjVjLjaLdgRHHnTLusR4g">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Nd7ajkhmhXaH7x5eCpqRKs"/>
        <correspContext corresp="i-Nd7ajkhmhXaH7x5eCpqRKs">
          <ref type="uppgift">2015/16:MJU9</ref>
          <ref type="ref_dok_id">H301MJU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU9</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Fj8dPaQxBHDA2HqvdCtta6"/>
        <correspContext corresp="i-Fj8dPaQxBHDA2HqvdCtta6">
          <ref type="uppgift">2015/16:MJU10</ref>
          <ref type="ref_dok_id">H301MJU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU10</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8QUyfgjt6wkrnfEfrJm41f"/>
        <correspContext corresp="i-8QUyfgjt6wkrnfEfrJm41f">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HehAeD3WRCdiHJkk5KE23M"/>
        <correspContext corresp="i-HehAeD3WRCdiHJkk5KE23M">
          <ref type="uppgift">2015/16:NU17</ref>
          <ref type="ref_dok_id">H301NU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU17</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MPJzwJ5EXzRLpxnKakFcPx"/>
        <correspContext corresp="i-MPJzwJ5EXzRLpxnKakFcPx">
          <ref type="uppgift">2015/16:TU19</ref>
          <ref type="ref_dok_id">H301TU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU19</ref>
          <ref type="ref_dok_titel">It-politiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NQ4STLQva1WYP2mFxtdAKz"/>
        <correspContext corresp="i-NQ4STLQva1WYP2mFxtdAKz">
          <ref type="uppgift">2015/16:SoU8</ref>
          <ref type="ref_dok_id">H301SoU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU8</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MEARDAWvYRi2CuAyfCJ79e"/>
        <correspContext corresp="i-MEARDAWvYRi2CuAyfCJ79e">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2454 av Lars Hjälmered m.fl. (M) Regional tillväxt</div>
      </div>
      <div type="motBody">
        <div type="motProposal" subtype="förslag">
          <head xml:id="i-YJd3PTVwvWxBzvMAqysJF6">
            Förslag till riksdagsbeslut
          </head>
          <list style="ol">
            <item xml:id="i-AuACqV8KWGXk88rNp2xg8t">
              Riksdagen ställer sig bakom det som anförs i motionen om att
              fortsätta arbetet med landsbygdsprogrammet och tillkännager detta
              för regeringen.
            </item>
            <item xml:id="i-FYZPn3bpcUA1CW3B6yCWQN">
              Riksdagen ställer sig bakom det som anförs i motionen om satsningar
              på bredbandsutbyggnad och tillkännager detta för regeringen.
            </item>
            <item xml:id="i-66VwYPAHLo7xHEGUT8Ejv5">
              Riksdagen ställer sig bakom det som anförs i motionen om satsningar
              på lokal service och tillkännager detta för regeringen.
            </item>
            <item xml:id="i-45CPiSkEWWLXihu5LATnbR">
              Riksdagen ställer sig bakom det som anförs i motionen om inriktningen
              på ett nationellt skogsprogram och tillkännager detta för regeringen.
            </item>
            <item xml:id="i-HhrKuveZD1YijeVSnDdz4h">
              Riksdagen ställer sig bakom det som anförs i motionen om att
              förbättra möjligheterna till mobil kommunikation i hela landet,
              bl.a. genom att frigöra utrymmet på det s.k. 700 MHz-bandet och
              tillkännager detta för regeringen.
            </item>
            <item xml:id="i-Up357ymk8a4AfiAwYN1oQY">
              Riksdagen ställer sig bakom det som anförs i motionen om att
              pröva möjligheten att utlokalisera myndigheter och tillkännager
              detta för regeringen.
            </item>
            <item xml:id="i-JTx9BLAGwhVcLH5w4neFvp">
              Riksdagen ställer sig bakom det som anförs i motionen om myndighetsuppdrag
              för tillväxt och tillkännager detta för regeringen.
            </item>
            <item xml:id="i-W4qgQ4xr7YramomcmoFTBS">
              Riksdagen ställer sig bakom det som anförs i motionen om att
              tillåta gårdsförsäljning av alkoholhaltiga drycker och tillkännager
              detta för regeringen.
            </item>
            <item xml:id="i-8oUfiPNBfDFRAvspp1L5Lt">
              Riksdagen ställer sig bakom det som anförs i motionen om att
              tillvarata humankapitalet för att stärka jämställdhet och utveckla
              regionalpolitiken och tillkännager detta för regeringen.
            </item>
            <item xml:id="i-BFfoFezXnkDQiMERG9QjRz">
              Riksdagen ställer sig bakom det som anförs i motionen om transporter
              för att hela Sverige ska kunna leva och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-kYqwPQnsSxN6tUj9iK84X">
            Motivering
          </head>
          <p xml:id="i-5YnpkTfoN3AGWnXiFyce8w">
            Vi vill att hela Sverige ska leva. Hela Sveriges utvecklingskraft,
            tillväxtpotential och sysselsättningsmöjligheter ska tas till
            vara, och människor och företag över hela vårt land ska ges möjligheter
            att växa och utvecklas.
          </p>
          <p xml:id="i-D5sznzFASoyk6jbaGGRnnA">
            Sveriges befolkning ökar och många delar av landet upplever en
            positiv befolkningstillväxt och en ökad attraktionskraft. Samtidigt
            finns det betydande utmaningar, med ökande skillnader mellan städer,
            med stark privat tjänstesektor, och små orter som är beroende
            av en enskild eller ett fåtal industriella arbetsgivare. Stagnation
            och avbefolkning på dessa orter kan i vissa fall leda till neddragningar
            i verksamheter som vård, skola och omsorg. Men även till att människor
            känner en bristande framtidstro.
          </p>
          <p xml:id="i-RYiqvoKzr7bLUC5HnwSDBo">
            Med en förstärkt politik med jobbfokus har dessa orter emellertid
            goda förutsättningar att utvecklas väl. Alliansregeringen arbetade
            medvetet för att förbättra företagsklimatet, inte minst för företag
            på landsbygden, samtidigt som varje kommun och region har ett
            ansvar att genomföra nödvändiga insatser för ett förbättrat näringsklimat.
          </p>
          <p xml:id="i-8D7EgyD4WDtFkZEJNf588c">
            För att uppnå målet med den regionala tillväxtpolitiken krävs
            insatser på många politikområden. För att skapa regional tillväxt
            vill vi vidare satsa på de gröna näringarna som tillväxtmotor
            och fortsätta arbetet inom ramen för Landsbygdsprogrammet samtidigt
            som det satsas på lokal service. Det skapar viktiga förutsättningar
            för att man ska kunna leva och verka på landsbygden. Här spelar
            även infrastruktursatsningar en avgörande roll. Såväl tillgången
            till goda vägar och järnvägar som fortsatt utbyggnad av bredband
            och förbättrade möjligheter till mobil kommunikation är avgörande
            för kommunikationsmöjligheterna.
          </p>
          <p xml:id="i-KyEhvsYracW6xGDhCMEWFp">
            De generella insatserna på nationell nivå för jobb, utbildning
            och för ett förbättrat företagsklimat behöver kombineras med regionala
            tillväxtinsatser. För att ytterligare främja företagande på landsbygd
            och svensk turismnäring vill vi även se över möjligheten att tillåta
            gårdsförsäljning av alkoholhaltiga drycker.
          </p>
          <head type="h1" xml:id="i-V3my6qbNbzXFmJxLYfLJNx">
            En politik för hela Sverige
          </head>
          <p xml:id="i-7rVU643ZYwdPYyJVD1GU8a">
            Vi vill föra en politik för att hela Sverige ska leva. En förutsättning
            för detta är att människor kan bo och verka såväl i städer som
            på landsbygden. Vi vill ge människor och företag över hela landet
            möjligheter att växa och utvecklas. På så sätt tar vi till vara
            hela Sveriges utvecklingskraft, tillväxtpotential och sysselsättningsmöjligheter.
          </p>
          <p xml:id="i-Kwb6MFBTUJEyodMrTaBMpi">
            Moderaterna arbetar ständigt för att förbättra företagsklimatet,
            inte minst genom att hela tiden påtala vikten av utvecklingskraft
            i alla delar av landet med stärkt lokal och regional konkurrenskraft.
            En modern och aktiv regional tillväxtpolitik för hela landet bör
            inriktas på att ge regionerna möjligheter att växa och utvecklas
            efter sina särskilda förutsättningar, såväl i städer som på landsbygden.
            Näringslivsutveckling, arbetskraftsförsörjning, utbildning, tillgång
            till offentlig och kommersiell service samt investeringar i informationsteknik
            och infrastruktur är väsentliga inslag i en modern regional tillväxtpolitik.
            Detta skapar i sin tur förutsättningar för att kvinnor och män
            ska kunna leva och verka i hela landet. Därför vill vi förbättra
            tillgången på lokal service.
          </p>
          <p xml:id="i-As9eyAPs9BEuMyggPh5eC3">
            Vi ser samtidigt med oro på regeringens förslag med höjda skatter
            på jobb och företagande. Regeringen vidtar nu en rad åtgärder
            som med stor träffsäkerhet slår mot den regionala tillväxten i
            landet. Det drabbar jobb och företag på bred front. Vi vill även
            särskilt problematisera regeringens förslag kring höjd bensin-
            och dieselskatt, som i ett land som Sverige, med långa avstånd,
            kommer att göra det avsevärt mycket dyrare med resor till och
            från jobbet såväl som för transporter i näringslivet.
          </p>
          <head type="h1" xml:id="i-KYL4vFLMf6n7br6NNzfZWr">
            De gröna näringarna som tillväxtmotor
          </head>
          <p xml:id="i-4J3LE9AvRKhVg7C8D7yqzH">
            Alliansen tycker det är viktigt att använda de stora resurser
            som finns i Landsbygdsprogrammet för att förbättra förutsättningar
            för jobb och tillväxt på landsbygden. Därför har utgångspunkten
            för perioden fram till 2020 varit att medel i första hand ska
            användas för att ge lönsamma och livskraftiga företag, aktiva
            lantbrukare och en modern landsbygd. För att förbättra förutsättningarna
            för boende och företagande på landsbygden vill alliansen förstärka
            Landsbygdsprogrammet med sammanlagt 2,8 miljarder kronor 2014–2020.
          </p>
          <p xml:id="i-VwDyL6xsEP6WnmAb9ixK9o">
            Andelen småskalig produktion ökar med lokalproducerade varor.
            Småskalighet är en del av landsbygdens affärsidé och därför bör
            de, gemensamt med annat företagande, fortsätta att ges möjligheter
            att verka och utvecklas. Detta gäller inte minst gårdsförsäljning,
            där man bör överväga möjligheten att se över hur livsmedel och
            alkoholhaltiga drycker kan vara en naturlig del i försäljning
            och företagande inom ramen för besöksnäring och turism.
          </p>
          <p xml:id="i-VQzVsv9p2bQhCEcza4UU4q">
            Skogen är av stor betydelse för svensk ekonomi och utgör en viktig
            exportnäring. Vi tror att det finns potential att förbättra skogssektorns
            möjlighet att skapa fler jobb och ökad tillväxt i hela landet.
            Alliansens skogspolitik tar sin utgångspunkt i två jämställda
            mål, produktionsmålet och miljömålet. En hållbar skogsskötsel,
            ökad export och nya biobaserade produkter och tjänster är viktiga
            framtidsområden. Alliansregeringen påbörjade därför arbetet med
            ett nationellt skogsprogram med utgångspunkt i de jämställda målen
            för miljö och produktion. Vi kan konstatera att den rödgröna regeringen
            har tagit på sig att fortsätta arbetet med att ta fram ett nationellt
            skogsprogram. Vi vill understryka vikten av att det arbete som
            alliansregeringen påbörjade fortsätter i samma anda. Skogsprogrammets
            inriktning bör vara att det ska omfatta ekonomiska, sociala och
            miljömässiga värden och syfta till att skogen och dess värdekedja
            ytterligare bidrar till utvecklingen mot ett hållbart samhälle
            och en växande biobaserad samhällsekonomi. Det ska ta ett brett
            och samlat grepp och syfta till att med det hållbara brukandet
            som grund skapa fler jobb med skogen som bas.
          </p>
          <p xml:id="i-TLNEkzBMoYhoPaoxhdL1q6">
            För skogsnäringen är tillgången till goda transporter avgörande.
            Ytterst handlar infrastruktur om att människor ska kunna ta sig
            till och från jobbet och ha en fungerande vardag, och för företag
            att kunna leverera eller få gods transporterat till sig. Sverige
            är ett stort, glest befolkat och handelsberoende land. Det gör
            att bra transporter är ännu viktigare för oss än för andra länder.
            Moderaterna vill kombinera tillväxt, innovation och handel med
            minskade koldioxidutsläpp. Vi vill höja den tillåtna vikten på
            lastbilar till 74 ton. Genom att lasta mer på varje transport
            skulle det krävas färre transporter för samma mängd gods. Beräkningar
            visar att skogsindustrin skulle spara cirka 200 miljoner kronor
            per år, men också minska utsläppen av koldioxidutsläpp med 60
            000 ton per år vilket motsvarar en minskning av den körda sträckan
            med mer än 20 procent. Skogen är även viktig för biologisk mångfald.
            Skogen ger även möjligheter för friluftsliv, turism och bidrar
            med andra viktiga värden.
          </p>
          <head type="h1" xml:id="i-81riXc3omzvA671GeLRHS6">
            Bättre bredband och telefoni
          </head>
          <p xml:id="i-GE22QWhw6id7a6QiVRrgcq">
            Tillgång till bredband är avgörande för att människor ska kunna
            driva företag, jobba och studera på distans. Det förbättrar också
            servicenivån i hela landet. Alliansregeringen har sedan 2007 satsat
            ungefär 2,2 miljarder kronor på bredbandsutbyggnad. Redan idag
            har 99 procent av befolkningen tillgång till 4G i sina hem, vilket
            gör oss i särklass bäst i Europa. Vi står fast vid Alliansregeringens
            mål om att 90 procent av alla hushåll och företag dessutom ska
            ha tillgång till bredband om minst 100 Mbit/s år 2020. Till och
            med 2020 vill vi satsa ytterligare 3,25 miljarder kronor på att
            bygga snabbt bredband på landsbygden.
          </p>
          <p xml:id="i-6EBHeVedpKx7MGwAmHnoZh">
            Tillgång till bra mobiltelefoni blir allt viktigare. Sverige
            behöver ett mobilnät med bättre geografisk täckning och som har
            en tillräcklig kapacitet när allt fler vill använda mobil teknik.
            Alliansregeringen genomförde en lång rad åtgärder för att förbättra
            mobiltäckningen, som reformerad lagstiftning, förbättrad information
            och starkare konsumentlagstiftning. Den utvecklingen vill vi förstärka
            ytterligare de kommande åren vilket kommer att leda till ännu
            bättre möjligheter för bra mobiltelefoni och snabbt mobilt bredband,
            inte minst på landsbygden. Vi vill därför förbättra möjligheterna
            till mobil kommunikation i hela landet, bland annat genom att
            frigöra utrymmet på det så kallade 700 MHz-bandet.
          </p>
          <head type="h1" xml:id="i-Wsiee7oQAYbcXXT7wpbr31">
            Humankapital
          </head>
          <p xml:id="i-3AGXEtBzDRbywwiUt9sNZU">
            När regioner förtätas och växer möjliggörs ökad specialisering
            och ökad interaktion mellan företag och människor. Detta ökar
            produktiviteten. För att få fortsatt tillväxt krävs att alla resurser
            tas tillvara. Förutom att ett land har olika geografiska, regionala
            och demografiska möjligheter så är jämställdhet en viktig faktor
            för ett lands tillväxt. Moderaterna menar att väl utnyttjade regionala
            områden får vi i Sverige, när vi tar tillvara på humankapital
            och använder det effektivt. Den regionala tillväxtpolitiken ska
            samtidigt bidra till en långsiktigt hållbar utveckling som kan
            möta samhällsutmaningarna: demografisk utveckling, globalisering,
            klimat, miljö, energi och behovet av en inkluderande tillväxt.
            Såväl den ökande åldrande delen av befolkningen som miljöutmaningarna
            kan utgöra en möjlighet för hållbar regional tillväxt genom att
            t.ex. skapa affärsmöjligheter och ökad sysselsättning genom nya
            innovativa varor och tjänster.
          </p>
          <p xml:id="i-VC9AZZ5Ws6AMasbgfMPkHx">
            En region som tillvaratar människors möjligheter kommer också
            att vara en attraktiv region som genererar förnyelse och utveckling.
            Därmed ökar också tillväxten. Med jämställdhet kommer såväl förnyelse,
            attraktionskraft, lönsamhet och demokratiska värden som sociala
            att öka tillväxten i regionen samt i landet. Hela Sveriges attraktionskraft,
            tillväxtpotential och sysselsättningsmöjligheter ska tas till
            vara på ett sådant sätt att det bidrar till hållbar regional tillväxt
            och utveckling. Detta innebär bl.a. att miljö, jämställdhet och
            integration på ett tydligt sätt integreras i det regionala tillväxtarbetet.
          </p>
          <head type="h1" xml:id="i-XhGEpymZPYUMJUZ9V9gHi">
            Transporter för alla
          </head>
          <p xml:id="i-5VnSCGYDKNGJKkQ56ddzpR">
            En fungerande infrastruktur är avgörande för att hela Sverige
            ska leva. Fler kan få jobb när matchningen på arbetsmarknaden
            förbättras av att det blir enklare att pendla till jobben och
            när restiden förkortas. Tillgången till bra vägar, järnväg och
            kollektivtrafik är grundläggande för människors möjlighet att
            just ta sig till och från jobbet, men även skolan och fritidsaktiviteter.
            Det kräver att samtliga trafikslag utvecklas och värnas. När infrastrukturen
            fungerar dåligt leder det till en sämre vardag och i förlängningen
            också till färre timmar på jobbet, i skolan eller i förskolan.
            Att kunna pendla till jobbet är avgörande för att skapa effektiva
            arbetsmarknadsregioner där jobben blir fler.
          </p>
          <p xml:id="i-4dSNBDaTApWuXRBhYX3F8J">
            Utanför storstadsregionerna finns inte tillgång till kollektivtrafik
            på samma sätt som i storstäderna. För många är istället bilen
            det naturliga färdmedlet för att kunna ta sig fram på landsbygden.
            Moderaterna vill ha en politik som möjliggör ett liv även på landsbygden.
            Då får inte storleken på plånboken vara avgörande. Regeringens
            skattehöjningar har slagit hårt mot dem som bor på landsbygden.
            Särskilt höjd bensin- och dieselskatt drabbar dem som lever och
            verkar på landsbygden. Dessa skattehöjningar blir ohållbara i
            längden och stoppar människors drivkrafter samt viljan att starta
            och driva företag på landsbygden.
          </p>
          <p xml:id="i-Vb47LoBamfnCiRjvx8niBa">
            En effektiv, hållbar och pålitlig infrastruktur är också en central
            förutsättning för att kunna producera och sälja varor på ett konkurrensmässigt
            sätt. Enligt analyser från Trafikverket förväntas efterfrågan
            på godstransporter öka med drygt 50 procent fram till 2030. Samtidigt
            behöver industrin och handeln bättre och billigare transporter
            för att kunna konkurrera internationellt. Alliansregeringen höjde
            ambitionsnivån för infrastrukturen avsevärt och tog ett helhetsgrepp
            för att åtgärda kapacitetsbristerna i transportsystemet. Sammantaget
            satsas 522 miljarder kronor på förstärkt infrastruktur i hela
            Sverige för perioden 2014–2025. Dessutom fördubblades anslagen
            till järnvägsunderhåll jämfört med den föregående socialdemokratiska
            regeringen.
          </p>
          <p xml:id="i-vP1zNoqka9q288m1RMU6b">
            En annan viktig fråga för att åstadkomma bättre, billigare och
            mer miljövänliga transporter i vägnätet är att ge tyngre och längre
            lastbilar möjlighet att köra på våra vägar. Detta har gjorts i
            Finland, som därmed har en viktig konkurrensfördel jämfört med
            Sverige inom skogsindustrin. Tyngre lastbilar upp till 74 ton
            ger inte endast svenska företag bättre konkurrenskraft, utan leder
            också till mer miljövänliga transporter. Utvärderingar visar att
            tyngre och längre lastbilar sänker koldioxidutsläppen per transporterat
            ton med cirka tio procent, ökar företagens produktivitet med 20–25
            procent och sänker deras kostnader med 8–15 procent. Alliansregeringen
            gav Transportstyrelsen och Transportverket i uppdrag att ta fram
            förslag på hur lastbilar upp till 74 ton ska kunna trafikera våra
            vägar. Detta finns nu på regeringens bord. Vi vill skyndsamt gå
            vidare med det förslag som tagits fram, för att värna svensk konkurrenskraft
            och bidra till mer miljövänliga transporter. Vi vänder oss mot
            regeringens idé om att endast tillåta ett fåtal vägsträckor för
            tyngre trafik. Tyngre lastbilar upp till 74 ton ska vara tillåtet
            överallt där vägarnas bärighet är tillräcklig.
          </p>
          <head type="h1" xml:id="i-Bxewa3o5hNv7D3h4bYLV3C">
            Myndigheter för tillväxt
          </head>
          <p xml:id="i-6PH5c9CQZqYYo4MjaFMUvc">
            Svenska näringar måste kunna vara konkurrenskraftiga jämfört
            med resten av EU och världen. Svenska myndigheters tolkningar
            och implementeringar av beslut som fattas på EU-nivå kan få, och
            har fått, konsekvenser för svenska näringar när de inte samstämmer
            med resten av EU. Ett sådant exempel var när Kemikalieinspektionen
            beslutade om att stoppa användningen av vissa substanser tidigare
            i Sverige än vad motsvarande myndigheter gör i andra länder. Sverige
            kan, och bör, ta täten i miljöarbetet men det måste också ske
            i samklang med våra näringar så att det inte hotar jobb och tillväxt.
            Att Sverige tappar i konkurrenskraft på ett av svenska myndigheter
            konstgjort sätt gynnar i förlängningen varken miljön eller tillväxten.
            Istället hotas svenska jobb som i sin tur riskerar att leda till
            minskade åtaganden och åtgärder längre fram. Därför vill vi att
            våra svenska myndigheter får ett utökat uppdrag för att vara en
            del av lösningen framåt i svensk konkurrenskraft tillsammans med
            näringslivet. Det är viktigt att det tydliggörs vilka kostnadsdrivande
            svenska lagar, skatter och regler som finns och som minskar svensk
            konkurrenskraft.
          </p>
        </div>
        <div type="motSignatures">
          <list>
            <item xml:id="i-J949Dso5icoQJezREjyG7w" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-RAR967GLUd6oUsqX7qUmCs" who="i-J6HemNwzcYVLs5m9EZ9Tmt">
              Hans Rothenberg (M)
            </item>
            <item xml:id="i-RwQXnxfKrSh5k6gMentfLg" who="i-LGuxQcep33nPWKPbzHtqsR">
              Cecilie Tenfjord-Toftby (M)
            </item>
            <item xml:id="i-RwkdKXTgtNhJ5SBmZvHxLj" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-U8SuuAf27J9EsyMyp2Tyyw" who="i-4fjwccvGrtcBzgdzdxhXhs">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
