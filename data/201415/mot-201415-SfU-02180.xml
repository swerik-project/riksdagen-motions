<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-02180">
  <teiHeader>
    <fileDesc>
      <titleStmt>
        <title>Asylrätt för hbt-personer</title>
        <author corresp="i-LVvDpgdhY8nFzdo6xSDKsF">av Jonas Gunnarsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2180 av Jonas Gunnarsson m.fl. (S)</title>
          <idno type="rdwebb">H2022180</idno>
          <rs type="number">2180</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H2022180/text</ref>
          <ref type="dokument_url_html">http://data.riksdagen.se/dokument/H2022180</ref>
          <ref type="dokumentstatus_url_xml">http://data.riksdagen.se/dokumentstatus/H2022180</ref>
          <ref type="docx">http://data.riksdagen.se/fil/02C565E7-445B-488D-8EAE-5A55097124DB</ref>
          <ref type="pdf">http://data.riksdagen.se/fil/FDEEF029-5276-4AE9-8F92-92774C711679</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9wnYqFkvSyAppiTwwhBfFD" type="signed"/>
        <correspContext corresp="i-9wnYqFkvSyAppiTwwhBfFD">
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-4d51CJWhx39kVpCvcwxZq8"/>
        </correspContext>
        <correspAction xml:id="i-HDoDn3phWCPAtFSQNqur8f" type="submitted">
          <date when="2014-11-10"/>
          <time when="14:16:49"/>
        </correspAction>
        <correspAction xml:id="i-WChY4vHkDqJQWpBC6VwinA" type="reviewed">
          <date when="2014-11-10"/>
          <time when="17:44:07"/>
        </correspAction>
        <correspAction xml:id="i-NRBHDVVwXDhhdyKmMDaRQw" type="referred">
          <date when="2014-11-12"/>
        </correspAction>
        <correspAction xml:id="i-4fGEFKG5XGEXRUZXhMG2dd" type="assigned">
          <date when="2017-05-31"/>
          <time when="12:39:16"/>
        </correspAction>
        <correspContext corresp="i-4fGEFKG5XGEXRUZXhMG2dd">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Y1UrEyJNtnRwb91k9iEzDx" type="behandlas_i"/>
        <correspContext corresp="i-Y1UrEyJNtnRwb91k9iEzDx">
          <ref type="uppgift">2014/15:SfU4</ref>
          <ref type="ref_dok_id">H201SfU4</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EMsuA1UcnMW1tQRWt3UYKy" type="behandlas_i"/>
        <correspContext corresp="i-EMsuA1UcnMW1tQRWt3UYKy">
          <ref type="uppgift">2014/15:SfU11</ref>
          <ref type="ref_dok_id">H201SfU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU11</ref>
          <ref type="ref_dok_titel">Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2180 av Jonas Gunnarsson m.fl.
          (S) Asylrätt för hbt-personer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TncHt3H2S7GuqGkq1FyM5k">
            Förslag till riksdagsbeslut
          </head>
          <list style="ol">
            <item xml:id="i-2vSQu1FRPvLyV7KE8ak7w2">
              Riksdagen tillkännager för regeringen som sin mening vad som
              anförs i motionen om att även transpersoner som förföljs i sitt
              hemland på grund av könsidentitet eller könsuttryck ska omfattas
              av Genèvekonventionens flyktingdefinition.
            </item>
            <item xml:id="i-U3MqQamypexQPbg6EhaFeD">
              Riksdagen tillkännager för regeringen som sin mening vad som
              anförs i motionen om behovet av en översyn för att tillämpningen
              av hbt-personers skyddsskäl bättre ska överensstämma med riksdagens
              beslut.
            </item>
            <item xml:id="i-PNBE4m8ovHJytgd6WsMx41">
              Riksdagen tillkännager för regeringen som sin mening vad som
              anförs i motionen om behovet av bättre landinformation i hbt-ärenden.
            </item>
            <item xml:id="i-5FhVVpBHrYEVg3XFHoN7Xv">
              Riksdagen tillkännager för regeringen som sin mening vad som
              anförs i motionen om bedömningen av hbt-skäl som framförs sent
              i asylprocessen.
            </item>
            <item xml:id="i-KcV27xc21jVK4vjtWuS2Xd">
              Riksdagen tillkännager för regeringen som sin mening vad som
              anförs i motionen om kvalitetssäkring och uppföljning av Migrationsverkets
              verksamhet.
            </item>
            <item xml:id="i-5DWaut6jk7orgWFMLaFMhj">
              Riksdagen tillkännager för regeringen som sin mening vad som
              anförs i motionen om en utvärdering av hur bestämmelserna om hbt-flyktingars
              asylskäl tillämpas.
            </item>
            <item xml:id="i-TkjofDtuFDx2MBVbMTMfig">
              Riksdagen tillkännager för regeringen som sin mening vad som
              anförs i motionen om möjligheterna att utbilda samtliga tjänstemän
              på Migrationsverket i hbt-kompetens.
            </item>
          </list>
        </div>
        <div type="motContent">
          <head xml:id="i-EW9p22JcHCEJmGXGKSDGPN" type="h1">
            Motivering
          </head>
          <p xml:id="i-CjLyNS6NzYcdYkNz2ckk67">
            I den socialdemokratiska visionen om samhället är det en skam
            mot en demokrati som grundar sig på mänskliga rättigheter när
            statsmakten inte säkerställer allas möjlighet till delaktighet
            på lika villkor. I den här motionen har vi socialdemokrater valt
            att lyfta fram homosexuellas, bisexuellas och transpersoners speciella
            asylvillkor.
          </p>
          <p xml:id="i-TsLD1ACDDKPbTuDoaP7pd">
            Vi vet att diskriminering och ojämlik behandling inte försvinner
            av sig själva. Vi vet att en lagstiftning som behandlar människor
            olika ger signaler till medborgarna om att det är rätt att värdera
            människor olika. Vi vet att det för utsatta grupper krävs att
            man skapar vissa lagar då utsattheten är så total.
          </p>
          <p xml:id="i-NRs8bTDKoWsHQfttV5d8ft">
            Därför väljer vi att lägga fram dessa förslag. Vi gör det för
            att få till stånd de förändringar som vi vet krävs för att nå
            fram till ett samhälle där människors sexuella läggning eller
            upplevda könstillhörighet inte ska mötas av okunskap och ses som
            en belastning. Det är något som berikar samhällets mångfald.
          </p>
          <p xml:id="i-VgYFu2upcxasGLBjogotB1">
            Frågan om asyl till den som förföljs i sitt hemland på grund
            av sin sexuella läggning eller könsidentitet har en lång historia.
            Redan på 1970-talet var den aktuell och den s.k. Homosexutredningen
            föreslog i sitt betänkande (SOU 1984:63) att homosexuella skulle
            kunna beviljas asyl enligt Genèvekonventionens definitioner. Den
            gången ledde dock förslaget inte till någon lagstiftning, även
            om en del homosexuella fick uppehållstillstånd av humanitära skäl.
          </p>
          <p xml:id="i-CdGmT9GyQjYc8h8Eod25ux">
            Det skulle dröja till 1997 innan utlänningslagen ändrades och
            det uttryckligen angavs att den som förföljs i sitt hemland på
            grund av kön eller homosexualitet skulle ha rätt att få stanna
            i Sverige. I den nuvarande utlänningslagen har homosexualitet
            som begrepp tagits bort. Istället anses sexuell läggning vara
            en sådan grundläggande egenskap som man inte kan göra avkall från,
            varför asylsökande hbt-flyktingar ska anses ha rätt till skydd
            i Sverige enligt Genèvekonventionens flyktingdefinition.
          </p>
          <p xml:id="i-2g4ZpbAJPxo27rXyu45WKU">
            I praxis har det ansetts att även transpersoner som förföljs
            i sitt hemland ska omfattas av Genèvekonventionens flyktingkonvention.
            För att det inte ska råda någon tvekan om detta förhållande bör
            lagstiftningen kompletteras på denna punkt.
          </p>
          <p xml:id="i-B7iJknRbKfTLCGgxS4s4Q1">
            I förarbetena till den senaste lagändringen anges vissa principer
            som ska vara vägledande för att en hbt-flykting ska ha rätt till
            asyl. Därvid konstateras att det har betydelse om den asylsökande
            har levt öppet med sin sexuella läggning genom att träffa andra
            hbt-personer. Det sägs vidare att även om flyktingen har levt
            dolt i sitt hemland – eller levt på ett sådant sätt att risken
            för upptäckt minimerats – ska denne ha rätt till asyl i Sverige.
          </p>
          <p xml:id="i-6JwyxZHobHc8Re2vxiSSr3">
            Den nuvarande lagstiftningen måste i stort betraktas som väl
            avvägd i förhållande till svensk flyktingpolitik.
          </p>
          <p xml:id="i-8Mty7p5bH9w8ytH8Sf8nbY">
            Om gällande utlänningslag kan anses leva upp till lagstiftarens
            ambitioner måste man göra en annan bedömning när det gäller hur
            lagen tillämpas. Det finns stora brister i migrationsmyndigheternas
            synsätt på hbt-flyktingar, brister som är direkt stötande för
            rättssäkerheten i många ärenden.
          </p>
          <p xml:id="i-YRP9o1Uvc49PX5LihEjL1t">
            Bedömningen av skyddsbehovet i Sverige har en framåtsyftande
            karaktär där risken för förföljelse vid ett eventuellt återvändande
            ska bedömas. För att kunna göra en sådan bedömning krävs en god
            kunskap om situationen för hbt-flyktingar i flyktingens hemland.
            Kunskapen om situationen i många länder är starkt begränsad. Ändå
            läggs exempelvis en svensk ambassadrapport till grund för avslagsbeslut,
            trots att ambassaden egentligen inte vet särskilt mycket om situationen
            för hbt-personer i det landet.
          </p>
          <p xml:id="i-RyUJL9PAxxrTywinupG7G2">
            En inte helt ovanlig kommentar i ambassadernas rapporter är att
            ambassaden inte känner till om det straffrättsliga förbudet mot
            homosexuella förbindelser tillämpas. Detta tolkar Migrationsverket
            som att lagen är obsolet och inte används. Det är i detta sammanhang
            relevant att notera att en existerande lagstiftning mot samkönade
            relationer ofta används av såväl privatpersoner som myndighetspersoner
            (inklusive polisen) för att trakassera, utöva utpressning mot
            och på annat sätt förnedra och förfölja hbt-personer eller de
            som uppfattas vara hbt-personer. En person som har utsatts för
            sådana förföljelser har inga möjligheter att anmäla dessa av rädsla
            för att själv straffas. Lagstiftningen mot samkönade relationer
            leder således till en betydande rättsosäkerhet för hbt-personer
            och inget, inklusive ambassadernas rapporter, kan med säkerhet
            visa att lagen ej kommer att tillämpas så länge den finns kvar.
          </p>
          <p xml:id="i-LH9jpbetNeoGdSMWRnBYJa">
            När Migrationsverket gör egna utredningsresor till olika länder
            har man hittills aldrig träffat enskilda hbt-personer eller organisationer
            som arbetar för hbt-personers mänskliga rättigheter (i den mån
            sådana organisationer tillåts i ett land). Istället hänvisar man
            till allmänna omdömen från anonyma källor. Det är givet att sådan
            information inte håller den standard som krävs för att den ska
            kunna läggas till grund för beslut om utvisning. Trots detta är
            det inte helt ovanligt att Migrationsverkets avslagsbeslut grundar
            sig på en undermålig och ibland helt felaktig landsinformation.
            Den öppenhet som sägs ska gälla för landsinformationen tycks ha
            uppenbara brister och måste åtgärdas för att uppnå de av riksdagen
            uttalade målen.
          </p>
          <p xml:id="i-CC1EHjwroZbY76HkAbLm87">
            Det är också vanligt att hbt-flyktingar vid ankomsten till Sverige
            inte vågar berätta om sin sexuella läggning, utan dessa omständigheter
            kommer fram först senare i asylprocessen. Schablonmässigt menar
            då Migrationsverket att den asylsökande inte är trovärdig på denna
            punkt och att asylskälen därmed över huvud taget inte är trovärdiga.
            Detta förhållningssätt rimmar illa med kravet på en individuell
            bedömning och visar också på bristande insikt i den oftast svåra
            situation som många hbt-flyktingar befunnit sig i i sitt hemland.
            Den nu pågående omdaningen på Migrationsverket vad gäller implementeringen
            av projektet ”Kort väntan” löper risk att skapa ytterligare problem
            för personer som har svårt att inför okända handläggare förelägga
            hela sin situation.
          </p>
          <p xml:id="i-Uuut5bFYkfcvjpXHoBnR86">
            Om man kommer från ett land där hbt-personer systematiskt förföljs,
            där det finns dödsstraff och där det är en stor synd att vara
            homo- eller bisexuell kan det vara svårt att omgående berätta
            om sina personliga skäl inför en myndighetsperson. Många hbt-flyktingar
            utgår från, vid sin ankomst till Sverige, att Sverige har samma
            negativa syn på hbt-personer som flyktingens hemland. Att då berätta
            om de rätta förhållandena innebär för flyktingen detsamma som
            att man erkänner att man är kriminell och därför riskerar att
            bli utvisad.
          </p>
          <p xml:id="i-8sHwHTrBH1TT6G6mntxUsK">
            Så småningom brukar dock hbt-flyktingen få kunskaper om att den
            svenska inställningen till hbt-personer skiljer sig markant från
            hemlandets. Då är det dock ofta för sent. Migrationsverket har
            redan satt stämpeln ”ej trovärdig” på ärendet.
          </p>
          <p xml:id="i-577wtAbcT5vYJqTbKK6ZKz">
            I Sverige brukar vi tala om att många hbt-personer genomgår en
            komma-ut-process innan man är mogen att exempelvis berätta för
            omgivningen om sin sexuella läggning. Denna process kan givetvis
            ta olika lång tid hos olika personer. Processen är inte heller
            något typiskt svenskt och dessa mekanismer är inte geografiskt
            avgränsade. Det innebär att också en hbt-person på flykt från
            sitt hemland kan ha samma svårigheter som en svensk att berätta
            för sin omgivning om sin sexuella läggning. Detta är dock en omständighet
            som Migrationsverket brukar bortse från.
          </p>
          <p xml:id="i-HwQbWjEct7HeDin4SgiDH5">
            På många håll i världen går utvecklingen inom hbt-frågor åt fel
            håll, även inom den svenska närmiljön. Som tidigare nämnts har
            hatbrotten ökat i många stater där hbt-fientliga lagar implementerats,
            och rättsväsendet erbjuder inget beskydd för den enskilde individen.
            I och med detta kan ett ökat antal asylsökningar på grund av sexuell
            läggning inte uteslutas och således bör Migrationsverkets tjänstemän
            inneha hbt-kompetens för att rättssäkra utredningsprocessen för
            gruppen, särskilt med tanke på att den enskilde tjänstemannens
            bedömning väger tungt för ärendets utfall.
          </p>
          <p xml:id="i-5XWNXqLgXXd2msJ5rYE7pc">
            Den nyligen avlämnade utredningen med en utvärdering av den nya
            instans- och processordningen i asylprocessen har inte särskilt
            behandlat frågan om hur hbt-flyktingars asyl har påverkats. Detta
            är en brist. En särskild utvärdering av denna fråga bör därför
            skyndsamt initieras av regeringen.
          </p>
          <p xml:id="i-6dPEteK5UQgcWUZEGum8KL">
            Migrationsverket är en statlig myndighet som enligt vår mening
            har en obefintlig uppföljning och kvalitetssäkring av sina ärenden.
            Enligt vår erfarenhet är detta mer eller mindre en ordning som
            råder i en absolut majoritet på de flesta myndigheter som har
            att handlägga ärenden då både lagar, föreskrifter men slutligen
            den enskilde tjänstemannens bedömning avgör ett ärende. Regeringen
            bör omgående i regleringsbrevet till Migrationsverket meddela
            att man snarast upprättar uppföljning och kvalitetssäkring av
            Migrationsverkets verksamhet.
          </p>
        </div>
        <div type="motSignatures">
          <list>
            <item xml:id="i-GmiRBSoZeZtxdyiLWLWXg1" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-Nm1wdPsWvAfBmNFb9EBJeE" who="i-MVzhVeKwRGmjHjHoSrReg9">
              Börje Vestlund (S)
            </item>
            <item xml:id="i-Qu32m4Lz65aj2hFWTFzwNG" who="i-X74MvWzSQtfREMzLLMbjc7">
              Hannah Bergstedt (S)
            </item>
            <item xml:id="i-WMtbo5xqxjm9d6K2erzdsj" who="i-4d51CJWhx39kVpCvcwxZq8">
              Roza Güclü Hedin (S)
            </item>
          </list>
        </div>
      </div>
    </body>
  </text>
</TEI>
