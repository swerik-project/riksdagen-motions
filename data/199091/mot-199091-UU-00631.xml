<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-UU-00631">
  <teiHeader>
    <fileDesc>
      <titleStmt>
        <title>Mänskliga rättigheter</title>
        <author corresp="i-NTXLkayNLx1xKQsGQibNYd i-NTXLkayNLx1xKQsGQibNYd">av Maria Leissner m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter</title>
          <idno type="rdwebb">GE02U631</idno>
          <rs type="number">U631</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GE02U631/text</ref>
          <ref type="dokument_url_html">http://data.riksdagen.se/dokument/GE02U631</ref>
          <ref type="dokumentstatus_url_xml">http://data.riksdagen.se/dokumentstatus/GE02U631</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NTXLkayNLx1xKQsGQibNYd</idno>
            <name>Maria Leissner</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-NTXLkayNLx1xKQsGQibNYd</idno>
            <name>Maria Leissner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NqwgcW1Hr8vh1KHWUHM2jK" type="signed"/>
        <correspContext corresp="i-NqwgcW1Hr8vh1KHWUHM2jK">
          <note type="signatory" corresp="i-NTXLkayNLx1xKQsGQibNYd"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-NTXLkayNLx1xKQsGQibNYd"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-NgCTKqp2fs7ZtdGdg2MLiL"/>
        </correspContext>
        <correspAction xml:id="i-TruJsKen6EdtnnWN4WGYYd" type="referral">
          <date when="1991-02-06"/>
        </correspAction>
        <correspAction xml:id="i-Mw7vKg4Pu8BXvzNxnucMF" type="dismissal">
          <date when="1991-02-05"/>
        </correspAction>
        <correspAction xml:id="i-G6Krfm843m4tDZ4RWeQecy" type="submission">
          <date when="1991-01-25"/>
        </correspAction>
        <correspAction xml:id="i-9nRRZkgCGWzEuiW4oXCwMQ" type="referral">
          <date when="1991-02-06"/>
        </correspAction>
        <correspAction xml:id="i-4PT3HSEiBtW59KeStUt4UZ" type="dismissal">
          <date when="1991-02-05"/>
        </correspAction>
        <correspAction xml:id="i-CjE8Rvv7Gia82NsDuz917X" type="submission">
          <date when="1991-01-25"/>
        </correspAction>
        <correspAction xml:id="i-6Ej1o1rMtpn2eVmNdhpXDE" type="assigned"/>
        <correspContext corresp="i-6Ej1o1rMtpn2eVmNdhpXDE">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_UU_631/mot_199091_UU_631-001.pdf"/>
      <div xml:id="i-4mDDowGjXgoHBeLqHqydkS" type="motHeader">
        <div xml:id="i-WJZvM37Gxn9zBk2o2cuzWY" type="motTitle"/>
        <div xml:id="i-DPzTrpXCMWuFVuHEk7YRPs" type="motSubmissionInfo"/>
      </div>
      <div xml:id="i-HHhmr55DkyUW8fXFKGDxw8" type="motBody">
        <div xml:id="i-CXpPdqkzchh26VgGvzNhAG">
          <p xml:id="i-Lw9sEG3HbxKU59nE5uK7P5">
            Motion till riksdagen 1990/91:U631
          </p>
          <p xml:id="i-W6CpApACbMurSLL6p3dEzm">
            av Maria Leissner m.fl. (fp) Mänskliga rättigheter
          </p>
          <p xml:id="i-PEj3Ur1ijRukiYMhxwyDfq">
            Inledning
          </p>
          <p xml:id="i-VS7K2DK3m7Vn1o6kv2m3Aj">
            De mänskliga rättigheterna brukar delas in i två grupper: de
            politiska och medborgerliga rättigheterna samt de ekonomiska och
            sociala rättigheterna. Rätten till liv är en fundamental mänsklig
            rättighet. Därför är det viktigt att kämpa för ekonomiska och
            sociala rättigheter, att bekämpa världsfattig- domen och svälten.
            Människan har inte bara rätt till liv, utan också till ett liv
            i värdighet. Men själva grundförutsättningen för att kunna kämpa
            för dessa sociala och ekonomiska rättigheter är att det finns
            yttrandefrihet, mötesfrihet, kort sagt demokrati. Yttrandefrihet
            och informationsfrihet är en nödvändighet för ett demo- kratiskt
            samhälle och för människors fulla deltagande. Utan fullständig
            in- formation kan individen inte kritisera den förda politiken.
            Utan röst och utan rättighet att uttrycka sig kan inte individen
            bidra till politisk och social förändring. Kränkningar av yttrandefriheten
            och andra besläktade friheter är inte lika plågsamma och vidriga
            för individen som t.ex. tortyr. Men för att vi ska kunna veta
            om och kunna bekämpa tortyr måste yttrandefrihet finnas. Just
            att yttrandefriheten är demokratins och folkviljans instrument
            gör den så farlig för regimer vars legitimitet bygger på skräck
            och våldsutövande och inte på människors frivilliga stöd och förtroende
            uttryckt i öppna val. Därför är det en uttalad strävan hos totalitära
            regimer i olika länder att begränsa yttrandefriheten, att hindra
            att information når allmänheten, och att strypa oppositionens
            möjligheter att verka. Tyvärr är det ofta en alltför framgångsrik
            strävan. Även om yttrandefriheten och de andra politiska rättigheterna
            är centrala för att människan ska kunna åstadkomma någon förändring
            av sina villkor, är de sociala, ekonomiska och kulturella rättigheterna
            nödvändiga om män- niskan ska kunna leva i värdighet. Bristen
            på ekonomisk och social utveckling i många u-länder är inte sällan
            orsakad direkt av att fundamentala friheter inte existerar. Medborgerliga
            och politiska rättigheter är aldrig en lyx som kan vänta medan
            utvecklingsni- vån höjs — de utgör snarare själva förutsättningen
            för framåtskridandet.
          </p>
          <p xml:id="i-SRQwe6ZyQvQV3CNcCshnp3">
            1" Riksdagen 1990/91. 3 saml. Nr U630-634
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-002.pdf"/>
          <p xml:id="i-BgAF5eJ3JLmoFBvNatHXB">
            Det internationella regelverket
          </p>
          <p xml:id="i-Tw3Ln71NzsQLabt3LM3782">
            Skyddet för människans rättigheter blev redan från FN:s tillkomst
            en huvud- uppgift för världsorganisationen. Redan 1946 upprättades
            kommissionen för de mänskliga rättigheterna, som nu Sverige åter
            för en treårsperiod är med- lem av. Kommissionens första stora
            uppgift var att utarbeta en deklaration om de mänskliga rättigheterna,
            som antogs 1948. Deklarationen, som i sig inte är juridiskt bindande
            för medlemsstaterna, omformades så småningom till en, eller snarare
            två konventioner om mänskliga fri- och rättigheter. 1966 antog
            generalförsamlingen både konventionen om de sociala, ekono- miska
            och kulturella rättigheterna och konventionen om medborgerliga
            och politiska rättigheter. För den första konventionen ska staterna
            lämna rap- porter om hur de efterlever dessa rättigheter, men
            någon individuell klago- rätt finns inte. Det finns däremot för
            konventionen om medborgerliga och politiska rättigheter (ICCPR).
            En kommitté upprättades för att pröva såväl mellanstatliga som
            individuella klagomål, samt att granska rapporter från konventionsstater.
            Tillsammans med den allmänna förklaringen om de mänskliga rättigheterna
            kallas de bägge konventionerna för ”Bill of Human Rights”. Flera
            andra senare konventioner reglerar olika delar av de mänskliga
            rät- tigheterna. Konventionen om avskaffande av alla former av
            rasdiskrimine- ring, konventionen om avskaffande av kvinnodiskriminering
            och 1984 års konvention mot tortyr är de internationella konventioner
            som antagits ut- över de grundläggande konventionerna. För snart
            två år sedan antogs konventionen om barns rättigheter, som fått
            stor uppmärksamhet världen över. Samma år, 1989, antog också generalför-
            samlingen ett frivilligt tilläggsprotokoll till 1966 års konvention
            om de med- borgerliga och politiska rättigheterna som handlade
            om avskaffande av dödsstraff. Utöver dessa internationella konventioner
            finns också en rad regionala konventioner, främst Europarådets
            konvention om de mänskliga rättighe- terna. Till Europakonventionen
            har nu fogats ett tilläggsprotokoll om barns rättigheter. De internationella
            normerna för mänskliga rättigheter är i stort sett färdig- formulerade.
            Det finns en viss risk för inflation i regelverket. Genom alltför
            många konventioner kan det bli överlappningar som i vissa fall
            kan leda till att de internationella normerna försämras, i andra
            fall kanske förbättras el- ler bara upprepas. Trots att denna
            utveckling bör uppmärksammas återstår dock vissa områ- den där
            de internationella normerna ännu inte är utbyggda. Under förra
            året antogs en konvention om migrerande arbetares rättighe- ter.
            Ytterligare internationella normer som är under utarbetande är
            en de- klaration om minoriteters rättigheter samt en deklaration
            om ”Human Rights Defenders” som handlar om rätten att främja och
            försvara de mänsk- liga rättigheterna. Det är väsentligt att dessa
            arbeten fullföljs, kanske fram- förallt deklarationen om rätten
            att försvara mänskliga rättigheter. Utöver det pågående normskapandet
            som nämns ovan bör arbete dess- utom bedrivas för att reglera
            och förbjuda dödsstraffet. Här har utveck-
          </p>
          <p xml:id="i-73YMgjEHkY5GBzRz1Cgrsp">
            Mot. 1990/91 U631
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-003.pdf"/>
          <p xml:id="i-AZHhjdYsQz13HTPMaEU6Pp">
            lingen de senaste åren rent av varit negativ, till exempel i
            USA där allt fler döms till döden och allt fler dödsdomar verkställs.
            Opinionsarbetet mot dödsstraffet måste kraftigt understödjas,
            inte minst i de länder som i övrigt respekterar de mänskliga rättigheterna.
            Sverige bör agera mot dödsstraffet även inom ESK. Skyddet för
            barn i väpnade konflikter kan också behöva stärkas. Även skyddet
            för de som flyr undan krig, väpnade konflikter och andra katastrofer
            bör regleras i internationell rätt. Dessa flyktingar har visst
            skydd i regionala överenskommelser som OAU:s s.k. afrikanska flyktingdefini-
            tion, och den latinamerikanska Cartagena-deklarationen, men något
            inter- nationellt juridiskt skydd för dessa flyktingar finns inte.
            Framförallt har de s.k. de factoflyktingarna fått allt svårare
            att finna skydd i Europa på senare tid, och förväxlas ofta med
            migranter i och med att Gené&amp;vekonventionen inte täcker dem.
            Därigenom löper de stor risk att inte få det skydd de måste komma
            i åtnjutande av för sin säkerhets skull. Inte minst därför behövs
            en internationell konvention för att komplettera den nu något
            föråldrade Ge- névekonventionen. Regeringen bör verka för att
            driva på arbetet inom dessa tre områden.
          </p>
          <p xml:id="i-9wVqPVfZe9NbtEfcux3Bsy">
            Anslutningen
          </p>
          <p xml:id="i-JPTbNT5mQ3deJrmTCs9WMS">
            Det andra steget i arbetet för de mänskliga rättigheterna är
            att verka för att alla stater erkänner och tar till sig dessa
            grundläggande värderingar. Vi behö- ver fortfarande argumentera
            och övertyga stora delar av världen och dess makthavare om styrkan
            och bärkraften i de mänskliga rättigheter som FN lagt fast. Därför
            måste Sverige söka förmå så många stater som möjligt att ratificera
            de olika dokumenten om mänskliga rättigheter. De viktigaste dokumenten
            om mänskliga rättigheter är FN:s konvention om medborgerliga och
            politiska rättigheter samt Europakonventionen om mänskliga rättigheter.
            FN-deklarationen är inget bindande dokument. Men 1966 antogs den
            in- ternationella konventionen om medborgerliga och politiska
            rättigheter (ICCPR). De stater som ratificerat konventionen förbinder
            sig att rappor- tera om läget beträffande mänskliga rättigheter
            i sitt eget land till kommittén för mänskliga rättigheter, som
            etablerats under ICCPR. Men ett sextiotal stater har varken undertecknat
            eller ratificerat konven- tionen, däribland Kina, och ett flertal
            stater — bland annat USA — har ännu inte ratificerat den. Särskilt
            anmärkningsvärt är att inte ens alla stater som är medlemmar av
            FN-kommissionen för mänskliga rättigheter har anslutit Sig. Därför
            bör regeringen verka för att fler länder ratificerar detta grundläg-
            gande dokument för de mänskliga rättigheterna. Detta bör riksdagen
            som sin mening ge regeringen tillkänna.
          </p>
          <p xml:id="i-4Xj6iYY76JTVKYUMb3M89U">
            Efterlevnaden
          </p>
          <p xml:id="i-F7tq3Q1YdAXX1QAXoWQn7S">
            Även om en stat har anslutit sig till och ratificerat en konvention
            betyder detta inte automatiskt att den kommer att åtföljas. Att
            se till att de interna-
          </p>
          <p xml:id="i-8zpHkzu1cJXW9JerwzVbmh">
            Mot. 1990/91 U631
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-004.pdf"/>
          <p xml:id="i-Tbk1P1x5mXdaptz1iRUc8j">
            tionella konventionerna verkligen efterlevs är den åtgärd som
            betyder mest för de enskilda människorna. Om detta skedde, ska
            inte förnekas att det vore en världsrevolution. De flesta av världens
            invånare lever idag utan skydd för sina mänskliga rättigheter.
            Därför är klagomaskineriet en utomordentligt väsentlig del i skyddet
            av de mänskliga rättigheterna. Detta är olika utformat för olika
            konventioner — effektivt i vissa fall och mindre effektivt i andra.
            Till ICCPR-konventionen är knutet en mellanstatlig klagorätt.
            För att den mellanstatliga klagorätten ska kunna utnyttjas måste
            både den anmälande staten och den kritiserade staten ha accepterat
            klagorätten. För tillfället har dock endast ett fyrtiotal stater
            anslutit sig till detta. Det är kanske ingen till- fällighet att
            dessa länder inte befinner sig särskilt högt på listan över länder
            som systematiskt kränker mänskliga rättigheter. Det är en viktig
            uppgift för efterlevnaden av konventionen att aktivera den mellanstatliga
            klagorätten, och arbeta för att fler stater ratificerar den. Sverige
            bör verka för att den mellanstatliga klagorätten aktiveras. Detta
            bör riksdagen som sin mening ge regeringen tillkänna. Till skillnad
            från FN-konventionen har Europakonventionen om de mänskliga rättigheterna
            en automatik i den mellanstatliga klagorätten. När konventionen
            ratificeras av ett land, godkänner landet därmed automatiskt även
            den mellanstatliga klagorätten. Därför har den också kunnat komma
            till användning. Tyvärr har de deltagande staterna en benägenhet
            att ta ovid- kommande hänsyn så som i fallet Turkiet. 1982 anmäldes
            Turkiet till Europadomstolen för brott mot de mänskliga rättigheterna.
            1985 drogs anmälan tillbaka då Turkiet lovade rätta till bris-
            terna, och bland annat helt upphöra med tortyr. 1991 kan tyvärr
            konstateras att Turkiet ännu inte uppfyllt sitt löfte. Den kommission
            som sänts till Tur- kiet för att följa upp efterlevnaden av tortyrkonventionen
            tvingas med största sannolikhet konstatera att tortyr fortfarande
            regelmässigt förekom- mer i Turkiet. Entydiga rapporter pekar
            i denna riktning. Sverige bör därför verka för att Turkiet återigen
            anmäls till Europadom- stolen. Dessutom bör frågan drivas i ESK.
            Detta bör ges regeringen till- känna. Den individuella klagorätten
            är ett av de mest effektiva medlen för att be- kämpa brotten mot
            de mänskliga rättigheterna. Det handlar om individuella rättigheter.
            Därför måste invididen ha rätt att påtala kränkningar. Finns inte
            denna individuella rätt att klaga, så har de individuella mänskliga
            rättighe- terna heller ingen innebörd. Europakonventionen har
            en väl fungerande individuell klagorätt genom Europadomstolen.
            Även FN-konventionen har ett tilläggsprotokoll om indi- viduell
            klagorätt. Tyvärr har inte alla stater ratificerat detta tilläggsproto-
            koll. Det land som är berett att ge enskilda individer klagorätt
            visar en sann vilja att värna de mänskliga rättigheterna. Därför
            är det något av en testfråga för nya demokratier att ansluta sig.
            Regeringen bör verka för att fler länder, och då särskilt Sovjet
            och vissa länder i Östeuropa, ansluter sig till tilläggs- protokollet
            om individuell klagorätt till FN-konventionen.
          </p>
          <p xml:id="i-AR3EbN9EZ3vUU7NzQ1mTqi">
            Mot. 1990/91 U631
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-005.pdf"/>
          <p xml:id="i-4fxMrouJvTjtTYJeJ7QLJB">
            FN:s roll
          </p>
          <p xml:id="i-4ivGNXPfMFd5Hz6AUhufpb">
            FN:s möjligheter att skydda de mänskliga rättigheterna bör också
            stärkas. Utöver arbetet med att förmå flera länder att ratificera
            konventionerna och aktivera klagorätten finns ytterligare en möjlighet
            att förbättra efterlev- naden av de internationella reglerna.
            Det som skiljer Europakonventionen från övriga är dels att konventionen
            är bindande för alla stater som under- tecknat den, och att både
            mellanstatlig och individuell klagorätt finns, samt att en domstol
            inrättas vars beslut måste respekteras. Inrättandet av en mot-
            svarande domstol för ICCPR skulle vara en genomgripande reform
            för att stärka konventionen och dess efterlevnad. Att driva och
            söka förankra denna ståndpunkt i det internationella samfundet
            är en angelägen uppgift för Sverige. Regeringen bör därför i lämpliga
            former verka för en sådan domstol för FN-konventionen om de mänskliga
            rättigheterna. Huvuddelen av FN:s hittillsvarande arbete har koncentrerats
            till att skapa normer och verka för att de efterlevs. Men det
            praktiska arbetet för att stötta dem som på fältet arbetar för
            mänskliga rättigheter är inte minst viktigt. Det rådgivningsprogram
            som FN driver är blygsamt till sin omfattning än så länge, men
            utför en synnerligen viktig uppgift för att hjälpa olika länder
            att staga upp demokratin och respekten för de mänskliga rättigheterna.
            Man erbjuder experthjälp, beviljar stipendier och kan tex hjälpa
            till att bygga upp ett juridiskt referensbibliotek i stater som
            behöver hjälp att finna sin demo- kratiska form. Sverige bör verka
            för att anslagen till detta program ökar, och att verksamheten
            byggs ut. Dessutom finns en frivillig fond för hjälp till per-
            soner som utsatts för tortyr. Även denna fond bör Sverige verka
            för att stärka. Idag finns knappast någon koppling mellan FN-biståndet
            i organ som UNDP och FN:s allmänna arbete för mänskliga rättigheter.
            En sådan kopp- ling bör skapas, som integrerar både målen av bekämpa
            fattigdom och att verka för grundläggande mänskliga rättigheter.
            Ett flertal intressanta rekom- mendationer och förslag ges i det
            diskussionsunderlag som Rädda Barnen skrev tillsammans med svenska
            sektionen av internationella juristkommis- sionen för några år
            sedan. Bland annat föreslås att FN-centret för mänskliga rättigheter
            ska initiera biståndsprogram tillsammans med bl a UNDP, och även
            på andra sätt agera rådgivare för andra internationella organ
            på MR- området. Denna utveckling bör Sverige främja i det multilaterala
            biståndet. De som själva på fältet arbetar för mänskliga rättigheter
            är oftast de som är mest utsatta för hot och övergrepp. En diskussion
            i FN om ”Human Rights Defenders” har initierats, men har tyvärr
            mest kommit att handla om en eventuell konvention för deras skydd.
            Mer betydelsefullt vore att t ex utse en FN-observatör som kan
            få i uppdrag att redovisa situationen i olika länder för sådana
            ”försvarare av mänskliga rättigheter”. De senaste åren har ett
            flertal efterlängtade fria val ägt rum i före detta diktaturer
            eller kolonier, och fredsförhandlingar har inletts i andra fall
            som mycket väl kan komma att resultera i fria val. I dessa har
            en viktig ingrediens varit internationell övervakning. Ofta rör
            det sig om länder som aldrig eller åtminstone inte på länge haft
            fria och allmänna val, och där misstron är mycket stor mellan
            de olika parterna i landet. Ett misslyckat val, med valfusk
          </p>
          <p xml:id="i-T8w9itXyL2Bb1BfepmtyhM">
            Mot. 1990/91 U631
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-006.pdf"/>
          <p xml:id="i-RWJ1UbdwEyEG4g4qT6dBN4">
            och manipulationer, eller bara misstankar om att sådant förekommit,
            kan störta en nyfödd demokrati tillbaka in i en tillvaro av diktatur
            och övergrepp mot mänskliga rättigheter. Därför har FN:s roll
            vid sådana kritiska tillfällen varit mycket betydelse- full, framförallt
            i Namibia. Det förekommer också en diskussion om möjlig- heterna
            att utvidga FN:s mandat och möjligheter att genomföra internatio-
            nell övervakning av val. Det finns ännu inga normer för hur ett
            val ska genomföras, även om dis- kussioner påbörjats inom FN om
            ”genuine and honest elections”. Behovet av ett regelsystem som
            ger skydd mot valfusk är stort, framförallt om vi ska tro på att
            demokratin kommer att segra i allt fler stater. Därför bör det
            nu inom FN:s ram påbörjas ett arbete för att utveckla ett sådant
            internationellt normsystem för hur fria, allmänna och rättvisa
            val ska gå till. I detta norm- system är det viktigt att verka
            för rätten till internationell övervakning av valen. Sverige bör
            i FN verka för ett sådant internationellt normsystem för fria
            val. Sverige bör dessutom initiera en diskussion om hur en internationell
            val- övervakning skulle kunna institutionaliseras. Det är troligt
            att detta snarare bör göras av en från FN fristående organisation,
            med tanke på FN:s begrän- sade mandat för sådana val och folkomröstningar
            som hänger samman med internationella konflikter. Sverige skulle
            vara ett naturligt värdland för ett sådant oberoende valövervakningsinstitut.
            Detta bör ges regeringen tillkänna.
          </p>
          <p xml:id="i-DN3EbXW94ar7SA2L8rvpyD">
            FN-kommissionen
          </p>
          <p xml:id="i-Ly5LUuLAFGSEr3E6FLUR2j">
            I FN-kommissionen för mänskliga rättigheter finns möjligheter
            att påverka vilka typer av brott mot mänskliga rättigheter som
            särskilt ska granskas, och vilka länder som ska ställas till svars
            för grova kränkningar av mänskliga rät- tigheter. Det är en grannlaga
            uppgift, inte utan avvägningssvårigheter på grund av det antal
            stater som är kvalificerade till granskning. Utvecklingen under
            det senaste året har i många stycken varit positiv. Att de flesta
            diktaturerna i Östeuropa fallit är naturligtvis det mest remarkabla,
            något som många av oss inte trott kunde ske, i varje fall inte
            så oerhört snabbt. Inte heller den plötsliga och ödesdigra fundamentalistiska
            vågen i de islamiska länderna hade kunnat förutses, eller de grava
            kränkningar av de mänskliga rättigheterna som den fört med sig
            i många länder. Världsutveck- lingen bjuder på såväl ljusa som
            mörka händelser. De flesta fall av kränkningar av mänskliga rättigheter
            är de som stater står för. Det är också sådant som regleras i
            de internationella konventionerna. Man skulle grovt kunna dela
            in kränkningarna i några olika huvudgrupper. En första grupp kan
            de kommunistiska diktaturerna sägas utgöra. Där an- vänds statsapparaten
            för att kontrollera att ingen avviker från den officiella politiska
            uppfattningen. Detta betyder ofta ett sofistikerat förtryck av
            olik- tänkande och en utbyggd kontrollstat. Några få kvarvarande
            exempel är Al- banien, Kina och Kuba. En annan variant är den
            totalitära religiösa staten, som inte tolererar andra åsikter
            än de som religionen stödjer. Här återfinns t.ex. Iran och i viss
            mån Irak. En tredje typ av stat som systematiskt kränker
          </p>
          <p xml:id="i-7yqj5bPeVyM7r9RMHQaHiP">
            Mot. 1990/91 U631
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-007.pdf"/>
          <p xml:id="i-MZthHC5L4UBddfFL2KsZ1P">
            mänskliga rättigheter är den militärt dominerade diktaturen eller
            halvdikta- turen, ofta förekommande i Latinamerika men även i
            Asien och Afrika. Det handlar ofta i grunden om en konflikt mellan
            överklassen och de fattiga i samhällen som präglas av fattigdom
            och stora klyftor, och där armén skyddar den privilegierade gruppen.
            Regeringen kan ha olika grad av demokratisk legitimitet, och kontroll
            över armén, men huvuddraget i dessa fall är att ar- mén systematiskt
            bedriver jakt på de oppositionella krafterna utan att ställas
            till svars för sina brott mot mänskliga rättigheter mer än i undantagsfall.
            Här återfinns länder som El Salvador, Guatemala med flera. I FN-kommissionen
            bör Sverige aktualisera Sovjets övergrepp i Baltikum, och även
            verka för en fortsatt granskning av Rumänien. Att en demokratise-
            ringsprocess inletts där betyder inte automatiskt att situationen
            för de mänskliga rättigheterna har stabiliserats. Under 1990 har
            utvecklingen på flera sätt varit alarmerande, inte minst de massakrer
            som ägt rum i samband med fredliga demonstrationer. Baltikum bör
            tas upp även inom ESK. Kina måste fortsätta att granskas. Efterdyningarna
            efter blodbadet på Himmelska Fridens torg fortsätter i form av
            övergrepp mot oliktänkande, och inget tyder på att den kinesiska
            regeringen har för avsikt att börja re- spektera mänskliga rättigheter.
            Även Myanmar (Burma) bör uppmärksam- mas. I Latinamerika bör särskilt
            El Salvador granskas, och även Kuba. Sudan har på senare tid varit
            föremål för omfattande kritik från MR-orga- nisationer och bör
            uppmärksammas i FN-kommissionen. Likaså bör kom- missionen granska
            Marockos övergrepp mot den sahariska befolkningen. Irak har genom
            diverse manipulationer lyckats undgå att trots brott mot mänskliga
            rättigheter bli föremål för granskning i kommissionen. Sverige
            måste i FN oförtröttligt verka för att Iraks missgärningar fördöms.
            Lyckas inte det riskerar vi en förtroendekris för FN-kommissionen
            som sådan. Möjligheten att särskilt ta upp frågan om kurdernas
            mänskliga rättigheter bör dessutom undersökas. I FN-kommissionens
            granskning av hur mänskliga rättigheter respekteras bör de länder
            vi nämnt bli föremål för särskild uppmärksamhet. Detta bör ges
            regeringen tillkänna.
          </p>
          <p xml:id="i-F8sgdmwusRFc5jUDbomBqF">
            Bistånd för demokrati och mänskliga rättigheter
          </p>
          <p xml:id="i-CRFoi5XEQjhN8YQEX1q5BF">
            Det svenska u-landsbiståndet bör i högre grad än i dag användas
            för att främja respekt för mänskliga rättigheter och en demokratisk
            samhällsut- veckling. Förslag i denna riktning framförs i folkpartiet
            liberalernas bi- ståndspolitiska motion. Utöver de förslag som
            vi nämner där bör man pröva att ge biståndsavtalen med mottagarländerna
            en folkrättslig bas, genom att hänvisa till olika inter- nationella
            normer i samband med en viss biståndsinsats. Handlar biståndsav-
            talet t.ex. om lantbruksbistånd, kan referenser göras till ILO:s
            konvention om lantarbetares villkor. Detta är ytterligare ett
            sätt att väva in mänskliga rättighetsaspekten i den svenska utrikespolitiken.
            Ett viktigt mål också i det inhemska biståndet är att bistå dem
            som arbetar på fältet för mänskliga rättigheter, ofta under mycket
            svåra omständigheter.
          </p>
          <p xml:id="i-55LNbfQPoxQQ31LjvFMGBs">
            Mot. 1990/91 U631
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-008.pdf"/>
          <p xml:id="i-UpuAQKLguhBkPQTADjUn9E">
            Det är en grannlaga uppgift, som inte alltid lämpar sig för en
            regering att ombesörja. Därför finns det all anledning att välkomna
            det institut för mänskliga rättigheter som diskuteras på initiativ
            från flera humanitära orga- nisationer. En viktig uppgift för
            ett sådant institut kan vara att förutom infor- mations- och dokumentationsarbete
            också ge ett direkt och konkret stöd till de organisationer och
            enskilda som själva arbetar för offren för övergrepp, och för
            att försvara de mänskliga rättigheterna på plats. Regeringen bör
            där- för välkomna planerna på ett sådant institut i Sverige, och
            vara beredd att bistå det ekonomiskt och på andra sätt. Möjligheten
            att samordna denna verksamhet med den som redan bedrivs vid Lunds
            Universitet måste under- sökas, både för att inte riskera dubbelarbete
            och för att ta tillvara all kompe- tens på området. Detta bör
            ges regeringen tillkänna. Inte minst kan folkpartiet liberalernas
            förslag om stiftelser för demokrati- stödjande bistånd med anknytning
            till de politiska partierna fylla en viktig funktion i detta sammanhang.
          </p>
          <p xml:id="i-Ncs5yxASBE8nU8iUDgbstM">
            En internationell flyktingpolitik
          </p>
          <p xml:id="i-J2huR2VHrcpZhvnLzjZP2B">
            Ytterligare en byggsten i arbetet för stärkta mänskliga rättigheter
            är en inter- nationellt ansvarsfull flyktingpolitik. Detta utvecklar
            vi närmare i vår flyk- ting- och invandrarpolitiska motion. Dock
            kan här vara på sin plats att åter- igen påpeka sambandet mellan
            mänskliga rättigheter och flyktingpolitik. Det är just i förtrycket
            av mänskliga rättigheter som flyktingproblem upp- står. Just de
            människor som starkast reagerar mot förtryck och brist på frihet
            är de som också råkar illa ut och blir misshagliga för de totalitära
            regimerna. Därför är det ofta de starkaste förespråkarna för mänskliga
            rättigheter som tvingas fly. Inte minst av dessa två skäl är en
            generös och rättssäker flykting- politik en oupplöslig del av
            arbetet för de mänskliga rättigheterna. Men det räcker inte med
            att föra en generös flyktingpolitik i Sverige. Sve- rige måste
            framförallt motverka den negativa utvecklingen i Europa när det
            gäller flyktingmottagandet. Även via UNHCR bör Sverige motarbeta
            så- dana tendenser. Ett kraftigt svenskt stöd till UNHCR:s verksamhet
            är där såväl en markering som en nödvändig praktisk förutsättning
            för att UNHCR ska kunna fullgöra sina uppgifter.
          </p>
          <p xml:id="i-DP4gq8k8JuwuhcUfC3DPMn">
            Humanitär rätt
          </p>
          <p xml:id="i-LNub2zH2FeYKvTu7Jmimdm">
            Världen är fylld med stora och små konflikter och lär så förbli
            under över- skådlig tid. Många människor lever i en gråzon mellan
            krig och fred. Färska exempel är t.ex. de baltiska länderna, där
            människor blivit utsatta för spora- diska våldsangrepp utan att
            man därför kan säga att ett regelrätt krig eller inbördeskrig
            brutit ut. Detta förhållande aktualiserar diskussionen om skillnaden
            mellan huma- nitär rätt (”krigens rätt”) och de mänskliga rättigheterna.
            Det kan uppstå tillfällen när dessa normsystem inte räcker till,
            kanske framförallt vid s.k. interna konflikter. Det har ibland
            diskuterats om huruvida ett kort och okomplicerat instrument med
            oinskränkbara rättigheter borde utvecklas,
          </p>
          <p xml:id="i-NEzc26p3DbULgswcetrHBE">
            Mot. 1990/91 U631
          </p>
          <p xml:id="i-UUBSniKY16zhL2sDdCHYNv">
            10
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-009.pdf"/>
          <p xml:id="i-CbkyXeeu9QrdPMvkJyjPms">
            som upprätthåller en ministandard av rättigheter. Detta skulle
            framförallt ha betydelse i sådana fall där regeringar förnekar
            att det är frågan om en väpnad konflikt. Regeringen bör uppmärksamma
            detta område och ta eventuellt er- forderliga initiativ för att
            driva denna tanke internationellt.
          </p>
          <p xml:id="i-SwyxKug2Etyzd9S5zibEtH">
            Hemställan
          </p>
          <p xml:id="i-VQmEFR6Wt6UgydXohX6QaS">
            Med hänvisning till vad ovan anförts hemställer vi 1. att riksdagen
            som sin mening ger regeringen till känna vad i mo- tionen anförts
            om en konvention om förbud av dödsstraffet, en kon- vention om
            skydd för flyktingar undan krig och andra katastrofer samt ett
            utbyggt skydd för barn i väpnade konflikter, 2. att riksdagen
            som sin mening ger regeringen till känna vad i mo- tionen anförts
            om åtgärder för att fler länder skall ansluta sig till FN- konventionen
            om medborgerliga och politiska rättigheter, 3. att riksdagen som
            sin mening ger regeringen till känna vad i mo- tionen anförts
            om åtgärder för att aktivera den mellanstatliga klago- rätten,
            4. att riksdagen som sin mening ger regeringen till känna vad
            i mo- tionen anförts om att anmäla Turkiet till Europadomstolen
            samt att ta upp frågan i ESK-processen, 5. att riksdagen som sin
            mening ger regeringen till känna vad i mo- tionen anförts om internationellt
            arbete för att fler länder skall ratifi- cera tilläggsprotokollet
            om individuell och mellanstatlig klagorätt, 6. att riksdagen som
            sin mening ger regeringen till känna vad i mo- tionen anförts
            om en internationell domstol knuten till konventionen om mänskliga
            rättigheter, 7. att riksdagen som sin mening ger regeringen till
            känna vad i mo- tionen anförts om FNs rådgivningsprogram för mänskliga
            rättigheter och fonden för tortyroffer, 8. att riksdagen som sin
            mening ger regeringen till känna vad i mo- tionen anförts om en
            koppling mellan FNs bistånds- och mänskliga rättighetsarbete,
            9. att riksdagen som sin mening ger regeringen till känna vad
            i mo- tionen anförts om en FN-observatör för ”Human Rights” Defenders”,
            10. att riksdagen som sin mening ger regeringen till känna vad
            i mo- tionen anförts om ett internationellt normsystem för fria
            val, 11. att riksdagen som sin mening ger regeringen till känna
            vad i mo- tionen anförts om aktualiserandet av vissa brott mot
            mänskliga rättig- heter i FN-kommissionen, 12. att riksdagen som
            sin mening ger regeringen till känna vad i mo- tionen anförts
            om att ge biståndsavtalen en folkrättslig bas, 13. att riksdagen
            som sin mening ger regeringen till känna vad i mo- tionen anförts
            om stöd till ett svenskt institut för mänskliga rättighe- ter,
            14. att riksdagen som sin mening ger regeringen till känna vad
            i mo- tionen anförts om sambandet mellan mänskliga rättigheter
            och en ge- nerös flyktingpolitik,
          </p>
          <p xml:id="i-VzjfpqCjgQktqUUwbLnhj">
            Mot. 1990/91 U631
          </p>
          <p xml:id="i-3R3P52nx1RdFeV7phUs6UR">
            11
          </p>
          <pb facs="riksdagen-motions-pdf/data/199091/mot_199091_UU_631/mot_199091_UU_631-010.pdf"/>
          <p xml:id="i-4qabei6ZXmBsVN14dEMz1b">
            15. att riksdagen som sin mening ger regeringen till känna vad
            i mo- tionen anförts om skydd för mänskliga rättigheter i samband
            med in- terna konflikter.
          </p>
          <p type="date" id="i-SAonmgbJGUUT9A8pSJnwZH">
            Stockholm den 24 januari 1991
          </p>
          <p type="signatureBlock" id="i-EtbwGuPYs8StCR6CxbrmxH">
            Maria Leissner (fp) Jan-Erik Wikström (fp) Karl-Göran Biörsmark
            (fp)
          </p>
          <p xml:id="i-D3qKkBrZNkSztGSXciCkHi">
            Håkan Holmberg (fp)
          </p>
          <p xml:id="i-SrZ48ug61sR5YxtDCgPBPN">
            Mot. 1990/91 U631
          </p>
          <p xml:id="i-STn7GiXytGE2kFTvBTcBuc">
            12
          </p>
        </div>
      </div>
    </body>
  </text>
</TEI>
