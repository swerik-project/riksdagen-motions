<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00372">
  <teiHeader>
    <fileDesc>
      <titleStmt>
        <title>Taxeringssystemet</title>
        <author corresp="i-9BhJo8qQot8sFJg6YMJxQP">av Irene Oskarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Taxeringssystemet</title>
          <idno type="rdwebb">GY02Sk372</idno>
          <rs type="number">Sk372</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk372/text</ref>
          <ref type="dokument_url_html">http://data.riksdagen.se/dokument/GY02Sk372</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk372</ref>
          <ref type="doc">http://data.riksdagen.se/fil/D8E3BDF8-EED1-409F-8336-3CA63D751AB2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4A7vE1L4RCp9YZ2uZMWLaD" type="signed"/>
        <correspContext corresp="i-4A7vE1L4RCp9YZ2uZMWLaD">
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction xml:id="i-XahdC9VPQzVaHiww1CJYza" type="numbering">
          <date when="2010-10-29"/>
        </correspAction>
        <correspAction xml:id="i-ABErLvPPBaEzVyVTe9JdBo" type="submission">
          <date when="2010-10-27"/>
        </correspAction>
        <correspAction xml:id="i-Mj9Lv9gXsaJeNGv7MWMzDz" type="transfer">
          <date when="2010-10-27"/>
        </correspAction>
        <correspAction xml:id="i-BYqjbinp3BKVX9ELv7XSBZ" type="assigned"/>
        <correspContext corresp="i-BYqjbinp3BKVX9ELv7XSBZ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WqaaJ3gHCuVLfndWhR3Hcw">
            Förslag till riksdagsbeslut
          </head>
          <p xml:id="i-M8imkYBgegu4FjRD6hefc">
            Riksdagen tillkännager för regeringen som sin mening vad som
            anförs i motionen om att skyndsamt utreda hur taxeringsvärdessystemet
            för småhus kan avvecklas enligt ambitionerna i Alliansens manifest.
          </p>
        </div>
        <div type="motContent">
          <head xml:id="i-WVu2tz9V5g7gw33ue6dAqw" type="h1">
            Motivering
          </head>
          <p xml:id="i-4HeAtDtT1xTAtS1jyLA5bU">
            Äganderätten är grundläggande i ett civiliserat samhälle. Att
            kunna äga sin egen bostad är en viktig del av äganderätten och
            därför något som bör uppmuntras. Under många år har människor
            fått dras med orättvisa, godtyckliga och oförutsägbara skatteregler
            när det gäller boendet. Den gamla fastighetsskatten gjorde att
            många husägare inte kunde bo kvar i sina hus. Ännu fler kände
            stark oro för kraftiga höjningar av fatighetsskatten till följd
            av stigande taxeringsvärden när grannen sålde sitt hus.
          </p>
          <p xml:id="i-3UaZK77JCKq8vEsYTgdqcj">
            Dessa absurda effekter av den dåvarande fastighetsskatten har
            alliansregeringen och riksdagen åtgärdat. Den nuvarande fastighetsavgiften
            har blivit förutsägbar, och avgiften är minst 25 % lägre idag
            än vad den skulle ha varit med det gamla socialdemokratiska systemet.
            Numera betalas en kommunal avgift för småhus som räknas upp med
            index, alternativt 0,75 procent av taxeringsvärdet om det understiger
            800 000 kronor.
          </p>
          <p xml:id="i-Vv1gczbwzqPiv7VRGy7v6b">
            Efter reformen har det trots allt funnits kvarstående problem
            för småhusägare vars taxeringsvärde på huset inte överstiger 50
            000 kronor och för dem med arrendetomter. Dessa fastigheter har
            betraktats som tomtmark utan fastighet och har därför ålagts att
            betala statlig fastighetsskatt enligt de gamla reglerna, dvs.
            1 procent av taxeringsvärdet. Detta har nu regeringen i budgetpropositionen
            föreslagit att riksdagen ska åtgärda genom att även sådana hus
            ska omfattas av den kommunala fastighetsavgiften.
          </p>
          <p xml:id="i-XbzNmPSL799uPK3bQAETez">
            Det är angeläget att fortsätta reformeringen av fastighetsskattesystemet.
            En viktig sak som återstår att åtgärda är det alltför schablonartade
            och ofta godtyckliga taxeringsvärdessystemet. Ett avskaffande
            av taxeringsvärdessystemet skulle minska krånglet avsevärt för
            fastighetsägare och godtyckligheten skulle försvinna. I och med
            reformeringen av fastighetsskattesystemet som riksdagen har genomfört
            på alliansregeringens förslag har det viktigaste skälet till taxeringsvärderingen
            försvunnit. Behovet av taxeringsvärden har också försvunnit i
            och med att riksdagen efter förslag från den förra regeringen
            avskaffade arvs- och gåvoskatten och efter förslag från den nuvarande
            alliansregeringen avskaffade förmögenhetsskatten. För de bostadsfastigheter
            som i dagens fastighetsavgiftssystem inte nått upp till taket
            för fastighetsavgiften och vars avgift i dag grundas på taxeringsvärden
            kan olika modeller övervägas, till exempel en indexering av avgiften.
          </p>
          <p xml:id="i-GtLpQXQQ1wAbDCkDQnBHtN">
            Det finns sammanhang och lagstiftningar där taxeringsvärden fortfarande
            används. Men dessa fall är allt färre och bör noga granskas för
            att se hur detta kan lösas på annat sätt. Dessutom kan det ifrågasättas
            om det är statens uppgift att till en stor kostnad upprätthålla
            massvärderingar av småhus för att exempelvis underlätta för mäklarbranschen.
          </p>
          <p xml:id="i-QFCTyF13PuVQ2ij5AKTf9A">
            Regeringen bör, enligt ambitionerna i Alliansens manifest, skyndsamt
            tillsätta en utredning som ser över hur taxeringsvärdessystemet
            kan avvecklas.
          </p>
        </div>
        <div type="motSignatures">
          <list>
            <item xml:id="i-6mGuHRujbq9RGZrPFiw6tU" who="i-9BhJo8qQot8sFJg6YMJxQP">
              Irene Oskarsson (KD)
            </item>
          </list>
        </div>
      </div>
    </body>
  </text>
</TEI>
