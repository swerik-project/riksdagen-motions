<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-00957">
  <teiHeader>
    <fileDesc>
      <titleStmt>
        <title>Jämställdhet</title>
        <author corresp="i-QncsjeqVcGrNpNi8SPzrX4">av Michael Rubbestad m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:957 av Michael Rubbestad m.fl. (SD)</title>
          <idno type="rdwebb">HA02957</idno>
          <rs type="number">957</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/HA02957/text</ref>
          <ref type="dokument_url_html">http://data.riksdagen.se/dokument/HA02957</ref>
          <ref type="dokumentstatus_url_xml">http://data.riksdagen.se/dokumentstatus/HA02957</ref>
          <ref type="pdf">http://data.riksdagen.se/fil/42CB6EA6-ED55-43F1-82F0-89FB9230D221</ref>
          <ref type="docx">http://data.riksdagen.se/fil/C582F35F-7EAF-43B2-BC21-D20BAE39DAA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4ErtPGE2JCcmxTTRSCmQh8</idno>
            <name>Erik Hellsborn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-UuKJN7fZXBu5NKa5fQ33eT</idno>
            <name>Ulf Lindholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KFNzVhgR1B17ZNttBxpey4" type="signed"/>
        <correspContext corresp="i-KFNzVhgR1B17ZNttBxpey4">
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-4ErtPGE2JCcmxTTRSCmQh8"/>
          <note type="signatory" corresp="i-UuKJN7fZXBu5NKa5fQ33eT"/>
        </correspContext>
        <correspAction type="submitted" xml:id="i-Q1t6gAHxGQaykd9XPjKKMn">
          <date when="2022-11-22"/>
          <time when="12:07:01"/>
        </correspAction>
        <correspAction type="reviewed" xml:id="i-E8zDpDQM4sPnFemrhti3r5">
          <date when="2022-11-22"/>
          <time when="17:30:45"/>
        </correspAction>
        <correspAction type="referred" xml:id="i-8r2D3vEpPPwWkgMQN8ry3d">
          <date when="2022-12-01"/>
        </correspAction>
        <correspAction type="assigned" xml:id="i-TuU7bKnQKz4MStSfSJ2Ja3">
          <date when="2023-07-14"/>
          <time when="09:12:39"/>
        </correspAction>
        <correspContext corresp="i-TuU7bKnQKz4MStSfSJ2Ja3">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-FtCXjh21eijXhoWeKNCQC9"/>
        <correspContext corresp="i-FtCXjh21eijXhoWeKNCQC9">
          <ref type="uppgift">2022/23:AU7</ref>
          <ref type="ref_dok_id">HA01AU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU7</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HL9FT6bH1PyQ1B6wFqKCyt"/>
        <correspContext corresp="i-HL9FT6bH1PyQ1B6wFqKCyt">
          <ref type="uppgift">2022/23:AU8</ref>
          <ref type="ref_dok_id">HA01AU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FzkfYFoPdJ2hzrCjNLJEuV"/>
        <correspContext corresp="i-FzkfYFoPdJ2hzrCjNLJEuV">
          <ref type="uppgift">2022/23:AU9</ref>
          <ref type="ref_dok_id">HA01AU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU9</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Cg45aKufsxWWdcYCKaaCpJ"/>
        <correspContext corresp="i-Cg45aKufsxWWdcYCKaaCpJ">
          <ref type="uppgift">2022/23:JuU14</ref>
          <ref type="ref_dok_id">HA01JuU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KitQBCV2VqceXMSqwQYG79"/>
        <correspContext corresp="i-KitQBCV2VqceXMSqwQYG79">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9Pz8U12CmsdFHMeey9X13Q"/>
        <correspContext corresp="i-9Pz8U12CmsdFHMeey9X13Q">
          <ref type="uppgift">2022/23:SoU16</ref>
          <ref type="ref_dok_id">HA01SoU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU16</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YWeSfNmJxpRfW5mKp9zYNZ"/>
        <correspContext corresp="i-YWeSfNmJxpRfW5mKp9zYNZ">
          <ref type="uppgift">2022/23:SoU22</ref>
          <ref type="ref_dok_id">HA01SoU22</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU22</ref>
          <ref type="ref_dok_titel">Äldreomsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LFEZmB8YsKx9C6xSC7g4c3"/>
        <correspContext corresp="i-LFEZmB8YsKx9C6xSC7g4c3">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:957 av Michael Rubbestad m.fl. (SD) Jämställdhet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-JufDb2jFdx36s9Ntnye3nv">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-DTL73gXPpfa9apePqify5Z">
              Riksdagen ställer sig bakom det som anförs i motionen om att
              avveckla av all form av kvotering inom offentlig verksamhet och
              tillkännager detta för regeringen.
            </item>
            <item sortKey="Yrkande 2" xml:id="i-JYqEuLhPG5vH4ucFMGEqbF">
              Riksdagen ställer sig bakom det som anförs i motionen om vad
              regeringen bör beakta kring hur jämställdhet uppnås i samhället
              och tillkännager detta för regeringen.
            </item>
            <item sortKey="Yrkande 3" xml:id="i-CxdfRJBjx3dTSw6BAZqzVC">
              Riksdagen ställer sig bakom det som anförs i motionen om vad
              regeringen bör beakta för att uppnå en jämställd utbildning och
              tillkännager detta för regeringen.
            </item>
            <item sortKey="Yrkande 4" xml:id="i-8NoGkXUCovf1fNMioSFGqM">
              Riksdagen ställer sig bakom det som anförs i motionen om hur
              regeringen bör överväga tryggandet av en jämställd arbetsmiljö
              och tillkännager detta för regeringen.
            </item>
            <item sortKey="Yrkande 5" xml:id="i-UUsaMJBq27eDbQMbyGGKac">
              Riksdagen ställer sig bakom det som anförs i motionen om att
              regeringen bör överväga en förbättring av företagshälsovården
              inom kvinnodominerade yrken och tillkännager detta för regeringen.
            </item>
            <item sortKey="Yrkande 6" xml:id="i-D9vBP6H8Pdudz8tPjpqbSx">
              Riksdagen ställer sig bakom det som anförs i motionen om att
              regeringen i sitt fortsatta arbete bör ta hänsyn till hur ekonomisk
              jämställdhet nås och tillkännager detta för regeringen.
            </item>
            <item sortKey="Yrkande 7" xml:id="i-HwKrdnZR4JybZBtWL7k5R8">
              Riksdagen ställer sig bakom det som anförs i motionen om att
              regeringen ska motverka all form av ålderism och tillkännager
              detta för regeringen.
            </item>
            <item sortKey="Yrkande 8" xml:id="i-7JvzyQRh5VDUfqnitqeptv">
              Riksdagen ställer sig bakom det som anförs i motionen om att
              regeringen borde överväga att verka för att kommuner genomför
              en personalutbildning i jämställdhetsbedömning vid ansökan om
              omsorg och tillkännager detta för regeringen.
            </item>
            <item sortKey="Yrkande 9" xml:id="i-8PJUG4iYsRrFCBdv995F9k">
              Riksdagen ställer sig bakom det som anförs i motionen om att
              regeringen i sitt fortsatta arbete bör beakta behovet av en inkluderande
              mödravård och tillkännager detta för regeringen.
            </item>
            <item sortKey="Yrkande 10" xml:id="i-JWZFnPPP6SUKtB83MdxrY1">
              Riksdagen ställer sig bakom det som anförs i motionen om att
              regeringen bör överväga att utreda möjligheten att avskaffa delade
              turer och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MCz9mZykGhCbjRhB2GncAH">
            Motivering
          </head>
          <p xml:id="i-PCWRgKrAkz1qiittvHbwnb">
            Sverige är ett av världens mest jämställda länder och har tillsammans
            med våra nordiska grannländer ofta betraktats som ett föredöme.
            Man bör dock ej förlita sig på att svensk jämställdhet är en naturlag
            som är bestående oavsett omständigheter och det finns fortfarande
            väldigt mycket kvar att göra.
          </p>
          <p xml:id="i-MEiCyY7gToeRUEuVJHkdCc">
            Begreppet jämställdhet har dock flera vinklar och uppfattas olika
            av olika individer. Dessutom finns det delade meningar gällande
            vilken roll politiken ska ta i att forma ett jämställt samhälle.
            Det är en fullständig självklarhet att kvinnor och män har exakt
            samma värde och att båda könen ska ges samma förutsättningar,
            ha samma rättigheter, vara lika inför lagen och kunna känna sig
            trygga och respekterade. Varje individ ska stå fri att göra sina
            egna, individuella livsval utan att det offentliga eller andra
            faktorer ska försöka styra eller påverka dessa val. Vi tror inte
            på kvotering och att jämställdhet är ett kvantitativt mål som
            uppnås då lika många kvinnor som män exempelvis sitter i en bolagsstyrelse
            eller finns representerade inom olika yrken. Värdena i om ett
            samhälle ska kunna anses vara jämställt är när det finns lika
            förutsättningar oavsett kön att leva sitt liv som man själv önskar.
          </p>
          <p xml:id="i-FbJtnuwEZXxKp2BJsVZ2TJ">
            Sverigedemokraterna betraktar jämställdhet mellan könen som en
            självklarhet och en grundpelare i ett civiliserat och demokratiskt
            land. Rätten till frihet, trygghet och möjligheten att forma sitt
            eget liv får aldrig tillåtas att variera i omfattning mellan könen
            och därmed inskränka deras grundläggande rättigheter, utan skall
            vara en självklarhet för både kvinnor och män i lika hög utsträckning.
          </p>
          <head type="h2" xml:id="i-EA1JXxnbGeTwCpzTYuRjsk">
            Kvotering
          </head>
          <p xml:id="i-6rBJ6dwwkdg9HJEpkCQSLL">
            1. Alla former av kvotering och positiv särbehandling på basis
            av kön bör avvecklas inom ramen för offentlig verksamhet. Vägen
            till bejakande av individuella val och bedömning av individer
            efter personliga egenskaper snarare än kön kan aldrig gå genom
            särbehandling. Utöver det faktum att all så kallad positiv särbehandling
            av en grupp samtidigt är negativ särbehandling av någon annan
            grupp förstärker sådan behandling synen på människor som representanter
            för en grupp snarare än representanter för sig själva. Vare sig
            det handlar om val av och antagning till utbildningar eller uttag
            av föräldraledighet bör det individuella perspektivet aldrig överskuggas
            av ideal och målbilder om en viss fördelning.
          </p>
          <head type="h2" xml:id="i-EeJ9HhRW391jkZMQEnoVQe">
            Jämställda förutsättningar i samhället
          </head>
          <p xml:id="i-EM5u9X1GsGcQsrGrevqMaz">
            2. Utgångspunkten i ett välmående samhälle måste vara att kvinnor
            och män ges samma möjligheter och rättigheter. Att jämställdhet
            och var och ens trygghet upprätthålls. Idag finns det ett utbrett
            våld i samhället och i synnerhet våld mot kvinnor och barn, vilket
            inte är värdigt vare sig vårt eller något annat land. Den utbredda
            otryggheten i samhället har varit påtaglig under lång tid, och
            det finns i nuläget inga indikationer på att det i närtid kommer
            att förändras till det bättre. Även om all otrygghet är att betrakta
            som oacceptabel finns det en betydande skillnad mellan könen.
            Otryggheten är särskilt utbredd bland kvinnor, vilka är kraftigt
            överrepresenterade bland dem som känner sig otrygga. Som exempel
            kan här nämnas Brottsförebyggande rådets (Brås) nationella trygghetsundersökning
            som bland annat visar att nästan varannan kvinna i ålders­gruppen
            20–24 år ofta har valt att gå en annan väg än den önskade på grund
            av otrygghet. Hela 49 procent av kvinnorna i samma åldersgrupp
            uppger i undersökningen att de är rädda för att utsättas för ett
            sexualbrott. Som svar på otryggheten känner många kvinnor sig
            nödgade att ändra sina egna vanor och beteendemönster. Det kan
            handla om att undvika att gå till fots och i stället cykla, åka
            kommunalt eller bli hämtade i bil, alternativt att helt undvika
            att vara ute ensamma och istället vara i sällskap med en eller
            flera personer som de känner. Dessa begränsningar i tillvaron
            utgör ett oacceptabelt hinder för ett jämställt samhälle. Staten
            ska vara garanten för invånarnas säkerhet och arbetet med att
            trygga befolkningen behöver påskyndas.
          </p>
          <head type="h2" xml:id="i-63NnnJinBq1Q2QYY9azNCZ">
            Jämställd utbildning
          </head>
          <p xml:id="i-2DFjWGVdeQY6te1AEHq2eM">
            3. Det finns en ökande tendens att inom svenskt skolväsende göra
            avkall på grund­läggande likabehandling av flickor och pojkar,
            vilket är oroväckande. Detta genom att exempelvis ordna könssegregerade
            aktiviteter eller acceptera, och i vissa fall till och med själva
            införskaffa, bärandet av klädesplagg som begränsar flickors frihet.
            I vårt land ska våra värderingar gälla. Det är inte upp till skolväsendet
            eller samhället i övrigt att rätta sig efter skillnader i när
            eller hur olika högtider, på grund av olika religions­tillhörighet,
            firas. Lika oroväckande är det faktum att pojkars skolresultat
            sedan lång tid har legat väsentligt lägre än flickors; här kan
            det konstateras att det finns utrymme för förbättring avseende
            skolans uppdrag att rusta barn inför framtiden. Behovet av att
            särskilt beakta ovannämnda problem är av yttersta vikt.
          </p>
          <head type="h2" xml:id="i-GjBjG8KbHyF7Qj4GXYuycq">
            Jämställd arbetsmiljö
          </head>
          <p xml:id="i-ACCsyWdy3aLvkB8HvMVLMc">
            4. För att uppnå en jämställd arbetsmiljö behöver skillnaderna
            i förutsättningarna för att utföra sitt arbete kartläggas och
            belysas. Det ska åligga arbetsgivare inom offentlig sektor att
            genomföra detta. Kartläggningen ska innefatta olika förvaltningars
            hantering av personalens förutsättningar, från chefspositioner
            till dem som utför det praktiska arbetet. Finns det tillgång till
            arbetskläder, tjänstebil osv.? De kartläggningar som hittills
            har genomförts har påvisat att kvinnodominerade verksamheter i
            större utsträck­ning exempelvis saknar arbetskläder och som fordon
            används ofta cykel istället för bil; detta gäller också under
            kalla höst- och vintermånader. Personal utan tillgång till arbets­kläder
            och som exempelvis kämpar sig fram genom snöfyllda gator på cykel,
            medan kollegor från andra förvaltningar susar förbi i en varm
            bil, riskerar att drabbas av sjuk­skrivning då detta under årens
            lopp blir mycket slitsamt. Synen på anställdas förutsätt­ningar
            för att genomföra sitt arbete på bästa sätt behöver förändras
            och bli mer likvärdig.
          </p>
          <head type="h2" xml:id="i-8dLUTd9EDFcKNx97hB9mL3">
            Utökad företagshälsovård i kvinnodominerade yrken
          </head>
          <p xml:id="i-BMv8FS83AqQgMQhauHnBxp">
            5. Anställda i kvinnodominerade branscher som vård, omsorg och
            utbildning utsätts även för höga krav i kombination med liten
            egen kontroll. Höga krav och litet inflytande över sitt arbete
            är en känd stressfaktor som kan leda till psykosociala påfrestningar
            och besvär. Detta är en problematik som måste förebyggas och det
            behöver ställas högre krav på förebyggande insatser inom offentlig
            sektor och kvinnodominerade yrken. En viktig insats är att det
            finns tillgång till företagshälsovård. Vi menar att staten måste
            stötta regioner och kommuner för att återigen kunna satsa på förebyggande
            arbetsmiljöarbete, företagshälsovård och bättre förutsättningar
            i arbetsmiljön inom offentlig sektor.
          </p>
          <head type="h2" xml:id="i-N1yw8CHYyQrZC4UNjpDytL">
            Ekonomisk jämställdhet
          </head>
          <p xml:id="i-GuKkPDBjKYou2FJw8pf1v9">
            6. Principen om lika lön för lika arbete bör vara en självklarhet.
            Det är inte enkelt att få en helt klar bild av hur stort problemet
            med osakliga löneskillnader relaterat till köns­tillhörighet egentligen
            är. Siffrorna tycks variera från några promille upp till flera
            procent beroende på vem som mäter och hur man mäter. Att det över
            huvud taget förekommer att människor i landet får en lägre lön
            än vad de egentligen har rätt till endast baserat på deras könstillhörighet
            är dock fullständigt oacceptabelt. Därför är det positivt att
            årliga lönekartläggningar har återinförts. Effekterna av lönekartläggningar
            bör regelbundet utvärderas för att säkerställa maximal effekt.
            Det är ett faktum att kvinnor som grupp har en sämre löne- och
            pensionsutveckling än män. Satsningar på exempelvis fler heltidsanställningar,
            höjda garantipensioner och ett höjt underhållsstöd har en direkt
            och betydande inverkan på inkomstskillnaden mellan män och kvinnor.
          </p>
          <head type="h2" xml:id="i-UZWLNqKMtcqf5BaVaViV7i">
            Motverka all form av ålderism
          </head>
          <p xml:id="i-EravpuvAxqUfznK6NQK2mb">
            7. Ålder är bara en siffra. Tyvärr ser vi dock att människor
            blir negativt behandlade på grund av fördomar om ålder. Detta
            är ett allvarligt problem inom arbetsmarknads­politiken. För samtidigt
            som vi förväntas att arbeta längre blir det allt svårare att komma
            i arbete ju äldre vi är. Detta har blivit särskilt påtagligt under
            samhällskrisen. Denna har bland annat medfört en betydligt högre
            arbetslöshet i grupper som inte tidigare varit särskilt representerade.
            En sådan grupp är 55+. Många har en lägre utbildningsnivå och
            har minskat i attraktivitet på arbetsmarknaden. Vi måste motverka
            all form av ålderism och säkerställa att all erfarenhet som finns
            hos den äldre befolkningen kommer samhället väl till nytta.
          </p>
          <head type="h2" xml:id="i-LZd4QdpJeArjsf3T2BkiKx">
            Jämställd vård och omsorg
          </head>
          <p xml:id="i-NWrBq9JSZTCwoQ4Y47Ea3C">
            8. Jämställdhetsperspektivet ska genomsyra all form av vård och
            omsorg. Rapporter visar dock att kvinnor får mer personliga omsorgsinsatser
            medan män får mer service­insatser. Detta indikerar antingen att
            kvinnor inte har stöd i den service de behöver eller att män bedöms
            behöva mer hjälp med exempelvis städning, tvätt och matlagning.
            Biståndsbesluten kan påverkas av bedömarens omedvetna föreställningar
            om köns­normer eller vad män respektive kvinnor klarar av eller
            behöver. Det har också stor betydelse om den omsorgsbehövande
            är ett fler- eller ensamhushåll. I flerhushåll får männen oftare
            hjälp med service av sin kvinnliga partner, medan kvinnor som
            är i behov av detta istället får hjälp av hemtjänsten.
          </p>
          <p xml:id="i-Wjvdb6ViscgpCdKYZaTHVi">
            Det är tydligt att män och kvinnor beviljas stödinsatser olika,
            trots att behovet av insats egentligen är detsamma. Därför behöver
            vi medvetandegöra hur bistånds­bedömarens egna föreställningar
            om kön påverkar för att strävan efter en jämställd äldreomsorg
            ska uppnås. Nationell forskning visar att obetald äldreomsorg
            står för mer än hälften av all omsorg för äldre hemmaboende. Den
            obetalda omsorgen utförs oftast av kvinnor – hustrur, döttrar
            eller andra närstående. Kvinnor som vårdar sina makar gör det
            ofta ensamma medan vård som utförs av en make ofta kompletteras
            med hemtjänst eller en närstående.
          </p>
          <head type="h2" xml:id="i-Sap5m3benbApjJorxZRCQf">
            Inkluderande mödravård och föräldraskap
          </head>
          <p xml:id="i-NayJw3fmZqqpSeBXkbiJfC">
            9. När en graviditet är bekräftad kan det vara en omtumlande
            tid med vetskapen om ett stundande föräldraskap. För kvinnan kan
            fysiska känningar av graviditeten komma tidigt medan det kan vara
            svårare för mannen att ta till sig det väntade barnet. Besök hos
            mödravården kan hjälpa föräldrarna med viktig information om fostrets
            utveckling och den gravida kvinnans hälsa och vara en förberedelse
            för föräldraskapet. Båda föräld­rarna bör ha en lagstadgad rätt
            att besöka mödravården så snart graviditeten är ett faktum och
            mödravårdsbesök inleds, alldeles oavsett eventuella komplikationer
            med graviditeten. Det kan förekomma tråkiga besked vid dessa undersökningar
            och då är det en självklarhet att båda föräldrarna ska ges möjlighet
            att vara med.
          </p>
          <head type="h2" xml:id="i-BXcZQRG61Bj4ephuLLBAQn">
            Nej till delade turer och översyn av skiftarbete
          </head>
          <p xml:id="i-TpdGkWubSvdir7PHFHDoZB">
            10. Det är viktigt att värna arbetstagares rätt till balans mellan
            arbete och privatliv. Personal inom vård och omsorg önskar i allmänhet
            sammanhängande arbetspass och det är viktigt att personalen har
            större inflytande över sina arbetstider. Majoriteten av de arbetstagare
            som arbetar i delade turer är kvinnor. Delade turer är problematiskt
            och inte sällan en bidragande orsak till stress och sämre mående
            med sjukskrivning som följd. Vi anser därför att de delade turerna
            ska avskaffas.
          </p>
        </div>
        <div type="motSignatures">
          <list>
            <item xml:id="i-SUqYgX8bdY1gjjcxuBGD9V">
              Michael Rubbestad (SD)
            </item>
            <item xml:id="i-UsUs5Tz2TsvH85mKegPm9q">
              Magnus Persson (SD)
            </item>
            <item xml:id="i-R5BS5oRSaFyAu3wXDjpR9H">
              Ann-Christine From Utterstedt (SD)
            </item>
            <item xml:id="i-TVgQoPDC3Taua17y9pji9L">
              Erik Hellsborn (SD)
            </item>
            <item xml:id="i-PPSCwPKhtmyT5Ces85krwP">
              Ulf Lindholm (SD)
            </item>
          </list>
        </div>
      </div>
    </body>
  </text>
</TEI>
