<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00740">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__740/mot_1964__ak__740-001.pdf"/>
      <fw xml:id="i-3K6rb8xnNPNBMH5LYRAJwr">
        6 Motioner i Andra kammaren, nr 740 år 1964
      </fw>
      <div xml:id="i-XSfTjUhJWnvJ2bdiySL1uE" type="motHeader">
        <div xml:id="i-ErNpVvBRV9whERFJJQzduZ" type="motTitle"/>
        <div xml:id="i-6iNpoAf9ho6Xw9kiPTjb57" type="motSubmissionInfo"/>
      </div>
      <div xml:id="i-SsGt1QhKxbgJprWktp4RhX" type="motBody">
        <div xml:id="i-Ri9fn6LJd6pSxtTotnfirt">
          <p xml:id="i-54CPhuwuwCR2M4zRDL2dCi">
            Nr 740
          </p>
          <p xml:id="i-6wafRSJKUwV5zimwGD81bU">
            Av herr Lindkvist m. fl., om utredning rörande körkortsåldern.
          </p>
          <p xml:id="i-8zPSV4CqBui9VRk8hTHgor">
            Körkort — i betydelsen av ett av offentlig myndighet utfärdat
            tillstånd att föra motorfordon — infördes i Sverige genom 1916
            års förordning om automobiltrafik, I den första förordningen om
            automobiltrafik, av år 1906, stadgades en minimiålder av 18 år
            för erhållande av kompetensbevis för förande av bil. Till grund
            för 1906 års förordning låg ett betänkande av 1903 års automobiltrafikkommitté,
            som beträffande minimiåldern hänvisa- de dels till vad i allmänhet
            gällde i den utländska automobillagstiftningen och dels till vad
            väg- och vattenbyggnadsstyrelsen föreslagit. I sistnämnda förslag
            anfördes inte några särskilda skäl för valet av 18 år som ålders-
            gräns. Lagstiftningen på motortrafikens område har sedan dess
            ändrats vid flera tillfällen, men åldersgränsen för erhållande
            av bilkörkort har var- je gång återkommit oförändrad. Av de sakkunnigkommittéer
            som förberett de nya lagstiftningarna på angivet område synes
            det endast ha varit 1920 års automobilsakkunniga som haft uppe
            frågan om en sänkning av mini- miåldern. På vissa håll i utlandet
            hade då körkortsåldern bestämts till 16 år. En sådan sänkning
            syntes ej de sakkunniga tillrådlig, eftersom »personer under 18
            år på våra breddgrader i allmänhet ej nått den utveck- ling och
            mognad och det omdöme som erfordras för att köra bil». Vissa undantag
            från huvudregeln om 18 år som minimiålder för erhål- lande av
            körkort finnes. Sålunda är åldersgränsen för erhållande av kör-
            kort för lätt motorcykel och traktor 16 år, för framförande av
            traktor i vis- sa speciella fall 15 år. Enligt militära vägtrafikkungörelsen
            kan körkort för bil utfärdas för den som fyllt 16 år, om vederbörande
            erhållit förarutbild- ning genom militär myndighets eller frivillig
            försvarsorganisations försorg. Körkortet gäller dock endast förande
            av bil och tung motorcykel vid genom- förandet av militära operationer
            och under övningar vid krigsmakten, in- till dess vederbörande
            fyllt 18 år. Den utländska lagstiftningen på området avviker i
            vissa avseenden från den svenska. Åldersgränsen för erhållande
            av bilkörkort är i Norge, Dan- mark och Finland 18 år. För motorcykelkörkort
            har Norge och Finland fast- ställt åldersgränsen för lätt motorcykel
            till 16 år, medan Danmark har 18 års åldersgräns. I dessa länder
            skall dock körkorten förnyas vart femte år. I Norge får övningskörning
            för bilkörkort börja när vederbörande aspirant fyllt 17 år. Den
            svenska åldersgränsen för övningskörning med bil är 18 år. I Storbritannien
            är körkortsåldern 17 år, och i USA är den vanligaste åldern för
            erhållande av körkort — »driver's license» — 16 år. I några av
          </p>
          <pb facs="riksdagen-motions-pdf/data/1964/mot_1964__ak__740/mot_1964__ak__740-002.pdf"/>
          <fw xml:id="i-maYZkErhJLavhTDNgaWHw">
            Motioner i Andra kammaren, nr 740 år 1964 7
          </fw>
          <p xml:id="i-6ksyLipVGyHQe3675tzug9">
            delstaterna, särskilt i sydstaterna, är körkortsåldern 14 eller
            15 år. Dessa är då i regel begränsade att gälla under t. ex. dagtid
            eller för körning mellan hem och skola. Trafikundervisning meddelas
            som bekant eleverna i de svenska skolor- na. I stort sett omfattar
            denna undervisning varje termin 5—7 lektioner och två halva friluftsdagar.
            I den avslutande klassen skall ordnas en sam- manhängande kurs
            i trafikkunskap omfattande 12 lektioner, behandlande främst motortrafikens
            problem och dess orsaker. Utöver den särskilda tra- fikundervisningen
            skall sådan även meddelas i samband med andra under- visningsmoment,
            och där så befinnes möjligt bör frivilliga kurser i tra- fikkunskap
            ordnas. Vid lärarutbildningsanstalterna skall trafikundervis-
            ning för blivande folk- och småskollärare respektive gymnastiklärare
            med- delas dels fortlöpande och dels i form av en sammanhängande
            kurs om sju lektioner. Av de anvisningar som skolöverstyrelsen
            utfärdat för trafikun- dervisningens bedrivande framgår bl. a,
            att eleverna under nionde skolåret skall bibringas sådana kunskaper
            att de vid slutskrivning skall kunna kla- ra provet för motorcykelkörkort.
            Vid 1962 års riksdag väcktes en motion i andra kammaren om sänkning
            av körkortsåldern. I motionen erinrades om att minimiåldern för
            rätt att erhålla körkort för bil kvarstått oförändrad alltsedan
            den infördes år 1906. På alla andra samhällsområden har en förskjutning
            nedåt i ålders- hänseende ägt rum, exempelvis i fråga om värnpliktsålder
            och rösträttsål- der. Den tidigare mognaden hos ungdomen borde
            därför motivera en ut- redning, vars syfte skulle vara att sänka
            körkortsåldern till 16 år. Efter en osedvanligt välvillig behandling
            av huvudparten av remissinstanserna avslogs emellertid denna motion
            av riksdagen. Den nuvarande lagstiftningen på området är till
            viss del inkonsekvent. En 16-åring tillåtes således få framföra
            en lätt motorcykel, vilken är minst lika farlig i trafiken som
            en bil och för vilkens manövrering det torde ford- ras minst lika
            stort omdöme och mognad som för bilens manövrering. Vidare tillåter
            man 16-åringen, som ej anses mogen föra en privatbil, att framföra
            vilket militära fordon som helst. En av de viktigaste förutsättningarna
            för att man skall kunna erhålla körkort är att man erhåller det
            lämplighetsintyg som omförmäles i väg- trafikförordningen. Den
            som gjort sig skyldig till exempelvis olovlig kör- ning eller
            fylleri erhåller icke ett sådant lämplighetsintyg, med påföljd
            att han icke kan erhålla körkort. Kraven på den som skall tillåtas
            föra bil i den alltmer ökade trafikintensiteten på våra vägar
            måste med nöd- vändighet vara stora. Men tyvärr har spritbruket
            — och därmed också spritmissbruket — förskjutits nedåt i åldersklasserna.
            Antalet relativt unga personer som omhändertas för fylleri ökar,
            vilket kommer att verka be- lastande på dem i framtiden då ett
            körkort blir aktuellt. Detta förhållan- de reflekterar dock inte
            ungdomarna över när de börjar umgås med sprit
          </p>
          <pb facs="riksdagen-motions-pdf/data/1964/mot_1964__ak__740/mot_1964__ak__740-003.pdf"/>
          <fw xml:id="i-SLjy963z1qcSnHHDkrjBzj">
            8 Motioner i Andra kammaren, nr 740 år 1964
          </fw>
          <p xml:id="i-Fq9UyjGDqUhLbVVwNhwmw7">
            — kanske till viss del beroende på att körkortsåldern verkar
            så avlägsen. Det är vidare ostridigt att huvudparten av ungdomarna
            grundlägger sina umgängesvanor i de tidigare ungdomsåren. Det
            finns all anledning anta att en sänkning av körkortsåldern skulle
            kunna bli ett verksamt och efter- längtat instrument i nykterhetspolitiskt
            avseende. Möjligheten att erhålla körkort vid tidigare ålder än
            den som nu tillämpas skulle säkerligen bidraga till ändrade umgängesformer
            mellan ungdomarna då de får klart för sig att kombinationen sprit
            och motorfordon är förkastlig. Vetskapen om ris- kerna att mista
            körkortet om man missköter sig i nämnda avseende kom- mer dessutom
            att verka i återhållande riktning. Från vissa håll har röster
            höjts för en höjning av körkortsåldern. Moti- veringen skulle
            vara att unga bilförare är betydligt större skaderisker i trafiken
            än äldre. Om man emellertid i stället använder begreppet »nya»
            bilförare kan påståendet ha visst fog för sig. Inom denna kategori
            finns av naturliga skäl en stark tillströmning av unga bilförare.
            Vid företagna utländska undersökningar har det konstaterats att
            olycksriskerna är störst under tillvänjningsperioden — denna kan
            beräknas till sju år. Om utbild- ningen för erhållande av körkort
            kan förlängas och effektiviseras, kan den- na tillvänjningsperiod
            avsevärt minskas. Det torde därför vara en klar för- del om körkortsutbildningén
            kan beredas plats på skolschemat. En ut- märkt grund att bygga
            vidare på är den trafikundervisning som nu med- delas i skolorna.
            Den praktiska förarutbildningen skulle kunna anförtros åt yrkesskolorna.
            Eleverna skulle kunna erhålla en långt gedignare och allsidigare
            utbildning än vad en körkortsaspirant erhåller i dag. Särskild
            träning på körmoment som innebär stora olycksrisker skulle därvid
            vara möjlig att genomföra. Således borde det vara möjligt att
            ge eleverna trä- ning i både sommar- och vinterkörning, stads-
            och landsvägskörning samt körning i dagsljus och nattmörker, Dessutom
            bör ihågkommas att dessa ungdomar mestadels är receptivare än
            avsevärt äldre körkortsaspiranter. Med hänsyn till den intensiva
            expansion bilismen har fått i Sverige och den utveckling vi kan
            emotse på detta område är det angeläget att ut- bildningen av
            nya förare blir sådan att tillvänjningstiden kraftigt mins- kas
            så långt detta är möjligt. Det bör också vara en samhällets uppgift
            att åtaga sig ansvaret för utbildningen av bilförarna. Det ligger
            i allas in- tresse att vi främjar en välutbildad kår av motorfordonsförare.
            Ett överförande av körkortsutbildningen på det allmänna kommer
            givet- vis att medföra kostnader, som dock måste betraktas som
            en mycket god kapitalplacering. Vinsten av mera gediget och allsidigt
            utbildade motor- fordonsförare kommer att bestå i en kraftig minskning
            av trafikolyckorna, som nu årligen kostar samhället och den enskilde
            stora belopp. Som tidigare nämnts kan en sänkning av körkortsåldern
            verka i hög grad stävjande på ungdomsfylleriet, vilket är mycket
            väsentligt i sammanhanget. Slutligen kan anföras att av nio remissinstanser
            som yttrade sig med
          </p>
          <pb facs="riksdagen-motions-pdf/data/1964/mot_1964__ak__740/mot_1964__ak__740-004.pdf"/>
          <fw xml:id="i-J1ty9mq5uUfJKcQXaDAb2T">
            Motioner i Andra kammaren, nr 740 år 1964 9
          </fw>
          <p xml:id="i-5oPUnZG78KnsuDRSLvstvM">
            anledning av tidigare nämnda motion till 1962 års riksdag inte
            mindre än sju, därav de stora motororganisationerna, tillstyrkte
            en utredning i syfte att sänka körkortsåldern. Detta måste tillmätas
            det största värde, enär motororganisationerna har en värdefull
            praktisk erfarenhet på trafik- lagstiftningens område. Med hänvisning
            till det anförda hemställes, att riksdagen i skrivelse till Kungl.
            Maj:t måtte anhålla att frågan om körkortsåldern blir föremål
            för en grundlig och allsidig utredning.
          </p>
          <p xml:id="i-XgLZMsGqDqQxtYR9kPzJpr" type="date">
            Stockholm den 26 januari 1964
          </p>
          <div xml:id="i-C71gMd26vz3Q7EtQewFcQ8" type="signatureBlock">
            <list xml:id="i-KNiw5RSyUhMsFH5BxLBCA1">
              <item xml:id="i-UpPLCte18jUmWNSZLHyaVn" who="unknown" type="signature">
                Oskar Lindkvist Ragnar Lassinantti Daniel Wiklund
              </item>
            </list>
          </div>
        </div>
      </div>
    </body>
  </text>
</TEI>
