<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00304">
  <teiHeader>
    <fileDesc>
      <titleStmt>
        <title>Grundlagsskydd för den kommunala revisionen</title>
        <author corresp="i-8LDEcfmJoNdnZMCPvSjiNu">av Lars Beckman (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundlagsskydd för den kommunala revisionen</title>
          <idno type="rdwebb">H002K304</idno>
          <rs type="number">K304</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K304/text</ref>
          <ref type="dokument_url_html">http://data.riksdagen.se/dokument/H002K304</ref>
          <ref type="dokumentstatus_url_xml">http://data.riksdagen.se/dokumentstatus/H002K304</ref>
          <ref type="doc">http://data.riksdagen.se/fil/DC548378-40CE-4384-A6AB-E1FA6BC1DE71</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Un9moMEXvrDCbiAPBzAbFE" type="signed"/>
        <correspContext corresp="i-Un9moMEXvrDCbiAPBzAbFE">
          <note type="signatory" corresp="i-8LDEcfmJoNdnZMCPvSjiNu"/>
        </correspContext>
        <correspAction xml:id="i-WAUWHaJeoZS7RsKxZJAJzd" type="numbering">
          <date when="2012-10-05"/>
        </correspAction>
        <correspAction xml:id="i-K6RheGVkwNQGDQnid8cPaE" type="submission">
          <date when="2012-10-04"/>
        </correspAction>
        <correspAction xml:id="i-9zDjgh9UvtDmGUgaHBXXVQ" type="transfer">
          <date when="2012-10-01"/>
        </correspAction>
        <correspAction xml:id="i-LumSUijhmw1XvQ9QVYH1t4" type="assigned"/>
        <correspContext corresp="i-LumSUijhmw1XvQ9QVYH1t4">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J1ZvupwZumu4VEseVu3JPy" type="motHeader"/>
      <div xml:id="i-FV2tivYUAtdt37bvmJ1FCz" type="motBody">
        <div xml:id="i-BYsdcr6ZDDxBdyEzKEoD9R" type="motProposal" subtype="förslag">
          <head xml:id="i-8Tx9AkL4DxP9yhwtxVEX6A">
            Förslag till riksdagsbeslut
          </head>
          <p xml:id="i-AGTa9BgpNDdq9gqMMuxPX6">
            Riksdagen tillkännager för regeringen som sin mening vad som
            anförs i motionen om grundlagsskydd för den kommunala revisionen.
          </p>
        </div>
        <div xml:id="i-85K3SF37GZqbjuWBR1TS2N" type="motContent">
          <head xml:id="i-TWSm1DJJc5q3CqHC91GfR6" type="h1">
            Motivering
          </head>
          <p xml:id="i-9xaC8aFsoNMqtec6ind7Gh">
            I kommunallagen (KL) regleras den kommunala revisionen, som är
            ett lokalt förankrat demokratiskt kontrollinstrument för att granska
            den verksamhet som bedrivs i kommuner och landsting samt att pröva
            ansvarstagandet. Den kommunala revisionen är i hög grad oberoende
            och granskar på fullmäktiges uppdrag och därmed indirekt också
            för medborgarna. Med sin granskning och prövning bidrar revisorerna
            till en effektiv verksamhet samt till att värna demokrati, mänskliga
            rättigheter och rättssäkerhet.
          </p>
          <p xml:id="i-Jq8HwbrBwvSBUMLKVWXh59">
            Den svenska modellen där förtroendevalda granskas av förtroendevalda
            är unik men har en hög trovärdighet mot bakgrund av många års
            erfarenheter och vidtagna skärpningar i lagstiftningen, för att
            stärka oberoendet. Viktigt är att den kommunala revisionen till
            skillnad från den statliga utmynnar i en tydlig ansvarsprövning
            i fullmäktige, där t o m entledigande av förtroendevalda kan bli
            följden. Den kommunala revisionen och dess oberoende är till skillnad
            från statens icke införd i någon grundlagsbestämmelse.
          </p>
          <p xml:id="i-7rmuGVvEhQ4CF2AADPsNAS">
            Inom det statliga området är Riksrevisionen en del av riksdagens
            kontrollmakt. På samma sätt som inom kommunerna är uppgiften att
            medverka till en god resursanvändning och en effektiv förvaltning
            i staten. En viktig uppgift är även här att skapa en demokratisk
            insyn. De statliga revisorernas ställning reglerades i grundlagen
            (regeringsformen) redan för 200 år sedan och denna reglering består
            ännu i nu gällande grundlagar.
          </p>
          <p xml:id="i-M7FZs5jA29GeeQo53ALBcN">
            Den kommunala revisionen har på senare tid varit föremål för
            ifrågasättanden och kritik. I huvudsak har frågan gällt lämpligheten
            av att ansvaret för den kommunala revisionen ligger på förtroendevalda
            revisorer och icke yrkesrevisorer. Som en följd av dessa synpunkter
            har flera statliga utredningar granskat den kommunala revisionens
            ställning och oberoende. Dessa utredningar har temporärt försvagat
            och stört revisionens vardagliga arbete, på grund av den ovisshet
            som kommit att råda om framtidens huvudmannaskap och andra frågor.
            År 1997 tillsattes en parlamentarisk utredning, som kom med betänkandet
            Den kommunala revisionen ett demokratiskt kontrollinstrument (SOU
            1998:71). Regeringen lade med anledning av denna utredning fram
            propositionen En stärkt kommunal revision (prop.1998/99:66) vars
            förslag antogs av en enig riksdag. År 2003 var det på grund av
            nya kritiska synpunkter om den kommunala revisionen åter dags
            för en ny utredning. Den särskilt tillsatte utredaren avlämnade
            år 2004 betänkandet Att granska och pröva ansvar i kommuner och
            landsting (SOU 2004:107). Den proposition som blev en följd av
            denna utredning fick namnet Stärkt revision och ansvarsprövning
            i kommuner och landsting (prop. 2005/06:55). Liksom efter den
            tidigare utredningen antogs de nya och skärpta reglerna enhälligt
            av riksdagen. Den ändring och omstöpning av huvudmannaskapet för
            den kommunala revisionen som antytts i dessa utredningar vann
            icke gehör i något av riksdagens partier.
          </p>
          <p xml:id="i-3sZvRgwvNseVcJHeLRYhqM">
            Den senaste utredningen om kommunal revision och som vållade
            oro och extraarbete inom revisorsgrupper runt om i landet kom
            att avse frågan om revisorernas oberoende. Borde man inte egentligen
            avskaffa de förtroendevalda revisorerna och ersätta dem med antingen
            statliga revisorer eller kanske enbart privata yrkesrevisorer?
            Statskontoret fick regeringens uppdrag att granska en eventuell
            förändring av huvudmannaskapet. I rapporten En mer oberoende revision
            analys av tänkbara åtgärder (Statskontoret 2008:4) kom man fram
            till följande slutsats, som redovisas i departementspromemorian
            Ds 2009:11 Oberoendet i den kommunala revisionen:
          </p>
          <p xml:id="i-5rvdNM4Jhp65UjmsDkUMBp">
            Motivet till att inte ändra huvudmannaskapet är att bevara den
            starka kopplingen mellan revisionen och fullmäktige, den enda
            folkvalda församlingen i kommunerna och landstingen. Genom att
            revisionen även fortsatt är ett kommunalt ansvar säkerställs en
            stark politisk och medborgerlig förankring som säkrar revisionens
            ställning.
          </p>
          <p xml:id="i-2k88kpTuWDM1GHj8RUMm7f">
            I regeringens proposition Oberoendet i den kommunala revisionen
            (prop. 2009/10:46) ställde sig åter en enig riksdag över alla
            partigränser bakom nuvarande system för kommunal revision. Det
            lämnas heller inte något förslag om att ändra huvudmannaskapet
            genom exempelvis statligt eller privat huvudmannaskap.
          </p>
          <p xml:id="i-JkbAatseRuKp6xfmxTHdtn">
            Mot bakgrund av alla här redovisade utredningar, tidsödande remissomgångar,
            konferenser etc vilket under flera år kom att oroa och störa det
            vardagliga revisionsarbetet, uppkom önskemålet om att 200 år efter
            staten få den stabilitet och långsiktighet i revisionsarbetet
            som ett grundlagsskydd skulle innebära. I detta önskemål enades
            revisorer av alla politiska åsikter från kommuner och landsting
            runt hela Sverige. Sålunda framförde samarbetsorganet Starev (kommuner
            och landsting med egna revisionskontor) i ett remissvar ang. grundlagsutredningens
            betänkande den 27 april 2009 till Justitiedepartementet ett önskemål
            om en grundlagsreglering av den kommunala revisionen. Bakom detta
            önskemål finns alltså revisorerna i bl a Stockholm, Göteborg,
            Malmö, Norrköping, Stockholms läns landsting, Landstinget Dalarna
            m fl.
          </p>
          <p xml:id="i-57zor4iyyYLhiXdkoSLQ1v">
            Med hänsyn till vikten och betydelsen av att vi i vårt land slår
            vakt om den granskande delen av vårt kommunaldemokratiska system
            som i flera utredningar och genom flera riksdagsbeslut befunnits
            vara till gagn för verksamheten i kommuner och landsting, bör
            den kommunala revisionen nu få en status som gör att tillfälliga
            opinioner inte ånyo rubbar tilltron till systemets ändamålsenlighet.
            På samma sätt som för länge sedan skett inom det statliga området.
            Vi har sett i bland annat Gävle hur den kommunala revisionen har
            ifrågasatts av ledande kommunala politiker när man har granskat
            och utfört sitt uppdrag. Den grundlagsregel som borde tillskapas
            skulle kunna ha följande lydelse: Revisionen i kommunerna utförs
            av förtroendevalda revisorer, som utses av fullmäktige.
          </p>
          <p xml:id="i-2P1ExdKjmwot7rkM4uTiyN">
            Mot bakgrund av detta bör riksdagen ge regeringen tillkänna som
            sin mening vad som i motionen anförs om behovet och önskvärdheten
            av ett övervägande av grundlagsreglering av den kommunala revisionen.
          </p>
        </div>
        <div xml:id="i-QctfR14UaKzts8C76vEseo" type="motSignatures">
          <list xml:id="i-DuBbo4QNQewBVSndNXfbnn">
            <item xml:id="i-221rnKpd8ZdTk22PAkvmBd">
              Lars Beckman (M)
            </item>
          </list>
        </div>
      </div>
    </body>
  </text>
</TEI>
