<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__708/mot_1963__ak__708-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 708—710. Motioner i Andra kammaren, nr 708 år 1963 1
          </p>
          <p>
            Nr 708
          </p>
          <p>
            Av herr Nilsson i Svalöv m. fl., i anledning av Kungl. Maj:ts
            pro- positioner nr 5, med förslag till lag om avveckling av fideikommiss
            m. m. och nr 26, med förslag till förord- ning om inkomstbeskattning
            av fideikommissbo, m. m.
          </p>
          <p>
            (Lika lydande med motion nr 578 i Första kammaren)
          </p>
          <p>
            En av de väsentligaste uppgifterna vid en avveckling av fideikommissen
            är att skapa möjlighet att såsom en förvaltningsenhet hålla samman
            fidei- kommissegendom som består av jord och skog i den omfattning
            att ett be- varande av helheten framstår som ett allmänt intresse.
            Inte minst gäller detta där egendomen representerar en historisk
            kulturmiljö eller det däri ingår samlingar av nationellt värde
            och intresse. Såväl i nu föreliggande proposition nr 5 angående
            avveckling av fidei- kommissen som i det betänkande vari resultatet
            av vederbörligt utrednings- arbete redovisats fastslås angelägenheten
            ur ekonomisk, social och kulturell synpunkt av att undvika en
            skingring av berörda fideikommiss, samtidigt som det anses angeläget
            att successivt nå en arvsföljd i överensstämmelse med generellt
            gällande arvsrätt. Stiftarna av fideikommissen förverkligade från
            då rådande utgångspunk- ter sammanhållandets idé genom en anordning
            innebärande att den berörda egendomen sammanbölls i en och samma
            fysiska persons hand med be- gränsad nyttjanderätt, alltså ej
            full äganderätt. Härigenom förhindrades skingring av egendomen,
            utom i fall där Kungl. Maj:t lämnade medgivande härtill. Syftet
            med denna anordning var dock i och för sig icke blott att ge innehavaren
            ekonomiska möjligheter att fylla sina uppgifter enligt den tidens
            uppfattning eller bereda honom ekonomisk trygghet. även övriga
            släktmedlemmar förutsattes skola få del av avkastningen. Detta
            är mer eller mindre tydligt utsagt men i regel förutsatt i urkunden.
            När man nu genom en avveckling successivt vill ge full äganderätt
            åt in- tressenterna enligt gällande arvslag utan att för den skull
            splittra den eko- nomiska enheten i fideikommiss av berört slag
            eller därmed förenade miljö- och kulturvärden följer man den principiella
            tankegång som föranlett in- stiftandet av fideikommissen. Samtidigt
            vill man anvisa en utväg att ge de berörda fastigheterna bästa
            möjlighet att fylla den nya tidens krav, näm- ligen att tillhandahålla
            samhället rationellt skötta storföretag inom främst skogs- och
            jordbruket.
          </p>
          <p>
            1! Bihang till riksdagen protokoll 1963. 4 saml. Nr 708-—710.
          </p>
          <pb facs="riksdagen-motions-pdf/data/1963/mot_1963__ak__708/mot_1963__ak__708-002.pdf"/>
          <p>
            ND
          </p>
          <p>
            Motioner i Andra kammaren, nr 708 år 1963
          </p>
          <p>
            Förutsättningarna för det i tiden gemensamma syftet har från
            stiftarnas tid till i dag förändrats så till vida att det ekonomiska
            fortskridandet skapat företagsformer, vilka icke stod gångna tiders
            fideikommissarier eller lag- stiftare till buds. Dessa nya företagsformer
            karakteriseras av att tillgångar hålls samlade, samtidigt som
            det värde dessa tillgångar representerar är fördelat på många,
            ständigt växlande händer, vanligen inom ramen för ett bolag eller
            en förening. Dagens lagstiftare har till sitt förfogande möjlig-
            heter som fideikommisstiftarna i praktiken saknade men som de
            eljest må- hända skulle ha utnyttjat. Olika utvägar att bibehålla
            fideikommissen såsom enheter samtidigt med en uppdelning av ägande-
            och nyttjanderätten har under senare år prövats och förkastats.
            Vilka svårigheter som mött försöken att finna en tillfreds- ställande
            lösning belyses bl. a. av det av fideikommissutredningen fram-
            lagda förslaget om införande av ett helt nytt rättsinstitut, s.
            k. bygdegods, i rättsligt hänseende underkastat en särregim mer
            avvikande från gängse normer än fideikommissinstitutet. I stället
            för detta förslag föreslås nu möj- lighet att överföra fideikommissegendom
            till aktiebolag. Även för dessa aktiebolag kommer att råda en
            särregim. Emellertid blir denna mindre utpräglad än den som skulle
            blivit rådande för bygdegodsen. Dessa skulle ha representerat
            ett nytt och egenartat rättsinstitut, skapat i enda syfte att
            komma till rätta med de svårigheter fideikommissavvecklingen föranle-
            der. Aktiebolaget är däremot en företagsform som vunnit burskap
            i svensk rätt för mycket länge sedan och som för närvarande dominerar
            inom åt- skilliga sektorer av näringslivet. Vid användande av
            aktiebolaget som in- strument för sammanhållande av fideikommissegendom
            skulle särregimen kunna begränsas till i huvudsak vissa inskränkningar
            i bolagets rätt att förfoga över sina tillgångar. Detta förfaringssätt
            för fideikommissegendo- marnas sammanhållande innebär ett långt
            mindre ingrepp i bestående rätts- ordning än tillskapandet av
            den speciella företagsformen bygdegods. Förut- satt att bolagsbildning
            visar sig komma till stånd i avsedd omfattning, skulle problemet
            om fideikommissegendomarnas fortsatta sammanhållande ha lösts
            åtminstone i princip. Framgången i försöket att sammanhålla fideikommisstillgångar
            blir emel- lertid beroende av de ekonomiska villkor som ställes
            av staten, dels då det gäller de olika tillgångarnas överförande
            på aktiebolag, dels vad angår den framtida förvaltningen av tillgångarna.
            Skulle bolagsbildning medföra vä- sentliga ekonomiska nackdelar
            för intressenterna, måste man räkna med att sådana aktiebolag
            inte skulle komma till stånd i avsedd omfattning. Syftet att sammanhålla
            berörda tillgångar genom bolagsbildningen skulle då för- felas.
            Som av lagrådet framhållits (proposition nr 5 s. 218), beaktas
            alltid de skattemässiga konsekvenserna vid företagsorganisatoriska
            åtgärder inom näringslivet. I proposition nr 26 har föreslagits
            bestämmelser, avsedda att
          </p>
          <pb facs="riksdagen-motions-pdf/data/1963/mot_1963__ak__708/mot_1963__ak__708-003.pdf"/>
          <p>
            Motioner i Andra kammaren, nr 708 år 1963 3
          </p>
          <p>
            för fideikommissens del eliminera vissa ofördelaktiga skattekonsekvenser
            i samband med bolagsbildningen. Emellertid innefattar dessa bestämmelser
            inte någon lindring i rådande dubbelbeskattning av aktiebolag.
            Av alla skat- tekonsekvenser på grund av bolagsbildning är dubbelbeskattningen
            av den tillskjutna egendomens avkastning den mest besvärande.
            Den extra beskatt- ning som aktiebolagsformen föranleder är med
            rådande bolagsskatt bety- dande. I stort sett halveras härigenom
            avkastningen av de tillgångar som överförs på ett aktiebolag.
            Endast i de fall då aktiebolagsformen leder till ökad produktivitet
            används inom näringslivet denna i skattehänseende kost- samma
            men i vissa företagsekonomiska sammanhang effektiva företags-
            form. Då här talats om aktiebolagsform avses aktiebolag av annan
            typ än de s. k. familjebolagen. Vad som avses är aktiebolag med
            aktierna spridda bland flera personer utanför en familjs ram och
            med aktieägare verksamma utanför bolaget. Man måste räkna med
            att fideikommissbolagen kommer att tillhöra sistnämnda bolagskategori,
            i vissa fall efter en kort övergångs- period. Vid gällande arvsregler
            och vid numera rådande arvsskattesatser kommer det i regel att
            bli omöjligt att hålla egendomar eller bolag av den storleksordning
            det här gäller samlade i en enda familjs ägo. Att märka är att
            det här även är fråga om icke produktiva tillgångar (som dock
            skall vårdas) i form av konstskatter, kulturmiljöer etc. Detta
            försvårar ytterligare möjligheten att inom en släkts ram sammanhålla
            det tidigare fideikommisset. I proposition nr 26 uttalas (s. 18),
            att dubbelbeskattningen av bolagsin- komsten i viss utsträckning
            skulle kunna mildras genom att efterträdaren respektive annan
            delägare verkställer löneuttag. Om emellertid löneuttag sker med
            större belopp än som motsvarar skäligt vederlag för gjorda tjäns-
            ter, innebär detta att löntagaren i kraft av sin majoritetsställning
            tillgodogör sig medel som rätteligen tillkommer bolaget som sådant,
            dvs. även minori- teten i aktieägarkretsen. I den mån skattelindring
            skulle kunna vinnas på denna väg i ett flertalsbolag innebär förfaringssättet
            ett maktmissbruk till förfång för minoritetsdelägarna i bolaget.
            I aktiebolagslagen, 139 $, finns korrektiv häremot, i det att
            en kvalificerad minoritet äger påkalla dom- stols prövning av
            arvodes storlek. Vare sig en oskäligt hög lön kan visas strida
            mot allmän lag eller den utgör ett för lagstiftningen svåråtkomligt
            maktmissbruk, torde dock förfaringssättet utgöra en olämplig grundval
            för ny lagstiftning. I föreliggande propositioner har ställningstagandet
            till dubbelbeskatt- ningsfrågan uppskjutits till senare tidpunkt.
            På grund härav befinner sig skattefrågan för avvecklade fideikommiss
            trots all god vilja, alla ansträng- ningar och de i och för sig
            omsorgsfullt genomtänkta reglerna enligt pro- position nr 26 i
            dag i ett otillfredsställande läge. Den s. k. Annellska lagen
            är här av underordnad betydelse. Får emellertid inte denna skattefråga
            en
          </p>
          <p>
            2 Bihang till riksdagens protokoll 1963. 4 saml. Nr 708—710.
          </p>
          <pb facs="riksdagen-motions-pdf/data/1963/mot_1963__ak__708/mot_1963__ak__708-004.pdf"/>
          <p>
            4 Motioner i Andra kammaren, nr 708 år 1963
          </p>
          <p>
            snar och väl genomtänkt lösning, riskeras att bolagsbildningar
            inte kom- mer till stånd, att den civilrättsliga lagstiftningen
            grundas på felaktiga skatteförutsättningar och att riksdagen sålunda
            nödgas fatta sitt beslut utan säker kunskap om dess konsekvenser.
            Dessvärre är det inte lika lätt att framlägga ett förslag, vilket
            undan- röjer hindren för de avsedda bolagsbildningarna, som att
            konstatera beho- vet av åtgärder. Förslaget om avveckling av fideikommissen
            är en tvångs- och särlagstiftning, och i överensstämmelse härmed
            är fideikommissbola- gen i väsentliga hänseenden underkastade
            en tvångs- och särregim. Det kunde då synas konsekvent att också
            skattebestämmelserna för dessa bo- lag gåves karaktären av en
            särlagstiftning för att avvecklingslagens syfte att sammanhålla
            egendomarna skulle kunna uppnås. Å andra sidan ter sig en lösning
            av frågan genom införande av speciella bolagsskatteprivilegier
            för fideikommissbolagen föga tilltalande, även om dessa privilegier
            endast skulle avse att utjämna eljest uppkommande extrakostnader
            i skatt på grund av bolagsbildningen. Någon annan utväg bör därför
            enligt vår mening eftersträvas. Vi vill för vår del förorda, att
            det jämsides med aktiebolagsformen ska- pas möjlighet att i framtiden
            använda annan samägandeform för fideikom- missens förvaltning.
            I proposition nr 5 (s. 125) antyder också departe- mentschefen
            en sådan utväg: »Det kunde även tänkas att låta annan en- skild,
            för ändamålet bildad juridisk person övertaga skogskomplexet,
            men i valet mellan olika organisationsformer torde aktiebolaget
            vara att före- draga.» Det skall här inte bestridas att aktiebolagsformen
            i många fall kommer att visa sig effektiv och från olika synpunkter
            lämplig för sitt ändamål. I andra fall skulle den emellertid,
            såsom vi ovan anfört, bli ekonomiskt betungande. Kan man nå syftet
            med den nu aktuella lagstiftningen genom att skapa viss valfrihet
            — och samtidigt undvika onödig irritation — synes möjligheterna
            härtill allvarligt böra prövas. Det enligt vår mening närmast
            till hands liggande skulle vara att öppna möjlighet att överföra
            fideikommissegendomen på handelsbolag. Denna bolagsform är visserligen
            inte reglerad i lag i samma omfattning som aktie- bolagsformen,
            men detta synes i förevarande sammanhang till väsentlig del sakna
            betydelse. En bolagsordning skall finnas. Det väsentliga är att
            Kungl. Maj:t för sitt godkännande ställer sådana krav på denna
            som står i över- ensstämmelse med den nya lagstiftningen. Därvid
            kan även i anslutning till aktiebolagslagens regler ges föreskrifter
            om bl. a. styrelse, revision, framläggande av årsredovisning m.
            m. Handelsbolagsformen är utåt inte lika känd som aktiebolagsformen.
            Detta beror måhända främst på att handelsbolaget i motsats till
            aktiebolaget inte är underkastat skyldighet att publicera årsredovisningar
            m. m. Handels- bolagen framträder därför inte utåt i tillnärmelsevis
            samma omfattning som
          </p>
          <pb facs="riksdagen-motions-pdf/data/1963/mot_1963__ak__708/mot_1963__ak__708-005.pdf"/>
          <p>
            Motioner i Andra kammaren, nr 708 år 1963 5
          </p>
          <p>
            aktiebolagen. Icke förty är handelsbolagsformen inom näringslivet
            en van- lig och beprövad företagsform. Också företag med betydande
            resurser ar- betar under denna form. Som allmänt kända exempel
            må nämnas Atom- kraftskonsortiet, Krångede AB &amp; Co, Trafikförvaltningen
            Göteborg—Dalar- ne— Gefle och Bergslagernas järnvägsaktiebolag
            &amp; Co. Inom bokförlags- och rederibranscherna finns för närvarande
            koncerner av dominerande stor- leksordning, vilka är organiserade
            som handelsbolag. även mindre företag föredrar ofta handelsbolagsformen.
            Det syns mot bakgrunden av hittills- varande erfarenheter av handelsbolagsformen
            inte kunna påvisas något skäl till antagande, att handelsbolaget
            mindre väl än aktiebolaget skulle vara i stånd att fylla funktionen
            att hålla samman fideikommissegendo- marna. Ingendera bolagsformen
            ger måhända full garanti emot skingring av bolagsförmögenheten,
            framför allt i händelse företaget skulle råka på obestånd. Handelsbolaget
            är emellertid inte eget skattesubjekt, utan för så- dant bolags
            inkomster skattar dess delägare. Därmed syns i förevarande fall
            risken för att ekonomiska svårigheter skall uppkomma vara mindre
            för handelsbolaget än för aktiebolaget. Handelsbolaget torde sålunda
            vara minst lika väl lämpat som aktiebolaget att tjänstgöra såsom
            instrument för sammanhållning av fideikommissegen- domarna i propositionens
            syfte. Vissa omständigheter talar för att handels- bolaget stundom
            skulle kunna ge bättre garantier än aktiebolaget mot en splittring
            av egendomen. En jämförelse med andra företag belyser här sam-
            manhanget. Samma skäl som talar emot en splittring av fideikommissegen-
            domarna talar emot en skingring av t. ex. de stora börsnoterade
            företagens tillgångar. Likväl har ingen kommit på tanken att begränsa
            dessa bolags handlingsfrihet i syfte att förhindra sådan splittring.
            Att i verkligheten börs- bolagens tillgångar hålls samman beror
            ingalunda på någon offentlig tillsyn och kontroll utan på rent
            företagsekonomiska överväganden. Det är inte juridiska utan företagsekonomiska
            överväganden som gör att börsbolagens och även andra aktiebolags
            tillgångar hålles samlade. Det syns angeläget att företagsekonomiska
            synpunkter får komma till uttryck även beträffan- de fideikommissegendomarna.
            Detta blir fallet om intressenterna i fidei- kommissegendomarna
            tillåts välja den företagsform som de i varje sär- skilt fall
            finner mest ändamålsenlig. Skulle det — som synes sannolikt —
            visa sig, att aktiebolaget är en i många fall ekonomiskt ofördelaktig
            före- tagsform för innehavet av fideikommissegendom, kommer fideikommiss-
            företagets ekonomi att bli sämre än vad som skulle varit nödvändigt
            med därav följande risk för en utveckling av företagets affärer
            i ej önskvärd riktning. Denna risk kan delvis elimineras genom
            användande av en annan företagsform som instrument för egendomsinnehavet,
            t. ex. handelsbolaget, med vilket inte är förenat andra skattekostnader
            än sådana som redan be- lastar egendomarna. Det är angeläget att
            möjligheten att välja mellan aktiebolag och handels-
          </p>
          <pb facs="riksdagen-motions-pdf/data/1963/mot_1963__ak__708/mot_1963__ak__708-006.pdf"/>
          <p>
            6 Motioner i Andra kammaren, nr 708 år 1963
          </p>
          <p>
            bolag står öppen redan vid den nya lagstiftningens ikraftträdande.
            Att skju- ta på ställningstagandet — t. ex. med den motiveringen
            att erfarenheter av den i propositionerna föreslagna lagstiftningen
            bör avvaktas — skulle med- föra vissa icke önskvärda konsekvenser,
            såsom framgår av följande. En ombildning av ett företag från handelsbolag
            till aktiebolag föranleder aldrig några omedelbara skattekonsekvenser.
            En sådan företagsombildning innebär nämligen att avkastning som
            förut varit underkastad enkelbeskatt- ning i fortsättningen blir
            dubbelbeskattad. Mot en dylik åtgärd kan därför ur fiskal synvinkel
            inte finnas något att erinra. En företagsombildning i motsatt
            riktning, alltså en ombildning av ett aktiebolag till ett handelsbo-
            lag, är däremot ofta förenad med prohibitiva skattekostnader.
            Ombildningen innebär, att avkastningen överförs från dubbelbeskattning
            till enkelbeskatt- ning. På grund härav måste i regel beskattning
            såsom för utdelning eller utskiftning ske. Läget i fråga om fideikommissegendomarna
            är nu enligt Kungl. Maj:ts förslag att en bolagsbildning anses
            önskvärd. Däremot kan det inte diskuteras om det nya bolaget skall
            vara ett aktiebolag eller ett han- delsbolag. Bildas då ett aktiebolag
            och befinnes denna bolagsform efter ett antal år olämplig, kan
            det vara svårt att ändra företagsform. Om där- emot valfrihet
            skulle råda och det på grund härav bildades ett handelsbolag,
            men denna företagsform efter hand skulle befinnas olämplig, skulle
            en över- gång till aktiebolagsformen möta föga hinder i skatteavseende.
            Anser man sålunda att frågan om lämpligaste företagsform för innehav
            av fideikommissegendomarna inte är helt klarlagd är det av väsentligt
            in- tresse att möjligheten att bilda handelsbolag nu införes.
            Såväl fideikommiss- nämnden som intressenterna i fideikommissegendomarna
            skulle i så fall med tiden få sådan erfarenhet av de båda företagsformerna
            att dessas värde ur olika synvinklar skulle låta sig uppskatta
            med större säkerhet än som är möjlig att vinna i dag, innan bolagsform
            av något slag för dylika inne- hav prövats. Vi vill slutligen
            ifrågasätta det skäliga i att ställa intressenterna i de be- rörda
            fideikommissegendomarna inför det enda val som ett obligatoriskt
            användande av aktiebolagsformen skulle framtvinga. Antingen sker
            då icke bolagsbildning, i vilket fall inlösen av egendomen kommer
            till stånd. In- tressenterna får därvid i princip behålla det
            förmögenhetsvärde som fidei- kommisset representerar, men de förlorar
            egendom till vilken de är knutna genom band med ett långt förflutet.
            Eller också sker aktiebolagsbildning. Intressenterna får då behålla
            egendomarna i egen ägo efter en väsentlig minskning av förmögenhetsvärdet
            på grund av effekten av dubbelbeskatt- ningen. Ett fakultativt
            användande av handelsbolagsformen innebär där- emot en möjlighet
            för intressenterna att reglera situationen på ett från allmän
            och enskild synvinkel tillfredsställande sätt. På detta sätt bör
            över- gången kunna gå mer smidigt än eljest torde bli fallet,
            vilket är ägnat att förbättra förutsättningarna för fideikommissegendomarnas
            framtida ut- veckling.
          </p>
          <pb facs="riksdagen-motions-pdf/data/1963/mot_1963__ak__708/mot_1963__ak__708-007.pdf"/>
          <p>
            Motioner i Andra kammaren, nr 708 år 1963 7
          </p>
          <p>
            Under åberopande av det anförda hemställer vi, att riksdagen
            vid behandling av propositionerna nr 5 och 26 måtte besluta, att
            fideikommiss skall kunna ombildas till aktiebolag eller handelsbolag,
            varvid för senare fallet skall i tillämpliga delar gälla samma
            bestämmelser som då fidei- kommissegendom tillskjutes i samband
            med teckning av aktier i bolag; samt att vederbörande utskott
            måtte utarbeta förslag till här- för erforderlig författningstext.
          </p>
          <p>
            Stockholm den 19 februari 1963
          </p>
          <p>
            Eric Nilsson Einar Heggblom Tage Magnusson i Svalöv i Borås
          </p>
          <p>
            Fredrik-Adolf Hamilton Hans Wachtmeister
          </p>
        </div>
      </div>
    </body>
  </text>
</TEI>
