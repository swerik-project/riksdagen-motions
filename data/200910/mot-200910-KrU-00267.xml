<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00267">
  <teiHeader>
    <fileDesc>
      <titleStmt>
        <title>Främjande av fysisk aktivitet och naturförståelse genom stöd till friluftslivet</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Främjande av fysisk aktivitet och naturförståelse genom stöd till friluftslivet</title>
          <idno type="rdwebb">GX02Kr267</idno>
          <rs type="number">Kr267</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr267/text</ref>
          <ref type="dokument_url_html">http://data.riksdagen.se/dokument/GX02Kr267</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr267</ref>
          <ref type="doc">http://data.riksdagen.se/fil/C9FCF4C1-7DCD-4376-B5D4-E72C71EA78BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UNEMCRaENqLZYTupfrgGQV" type="signed"/>
        <correspContext corresp="i-UNEMCRaENqLZYTupfrgGQV">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-GvPvZhgj6eXNjDZm5tptr5" type="numbering">
          <date when="2009-10-06"/>
        </correspAction>
        <correspAction xml:id="i-DhQJey8iDXJNRpRdaKkgD5" type="submission">
          <date when="2009-10-02"/>
        </correspAction>
        <correspAction xml:id="i-9xiUSUfT7vZPmYopX8eGWb" type="transfer">
          <date when="2009-10-02"/>
        </correspAction>
        <correspAction xml:id="i-SevXLKkNmJeHLeewUzfB4U" type="assigned"/>
        <correspContext corresp="i-SevXLKkNmJeHLeewUzfB4U">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XXy6rEz591q74q7JP7chdT" type="motBody">
        <div xml:id="i-JN4gDYDqGnpiWa5ewmmzpc" type="motProposal" subtype="förslag">
          <head xml:id="i-U1wxHJ37nCm9j4iPLs26yN">
            Förslag till riksdagsbeslut
          </head>
          <list xml:id="i-CsVyeUrwsqmm8P7NzhAkQq" style="ol">
            <item xml:id="i-Q4p1RrjagdCVvNwU1R3rzZ">
              Riksdagen tillkännager för regeringen som sin mening vad som
              anförs i motionen om att göra det möjligt för fler människor att
              komma ut i naturen och få ökad kännedom om den biologiska mångfalden.
            </item>
            <item xml:id="i-WhD9K64UeWTHq4JMUCjYTG">
              Riksdagen tillkännager för regeringen som sin mening vad som
              anförs i motionen om att utreda konstruktionen av stöd till friluftslivet
              och pröva möjligheten att Svenskt Friluftsliv fördelar medel till
              sina medlemsorganisationer så som staten gett Riksidrottsförbundet
              uppdraget att fördela medel inom idrottsrörelsen.
            </item>
            <item xml:id="i-SD3aYChmBf1shW7ge879UM">
              Riksdagen tillkännager för regeringen som sin mening vad som
              anförs i motionen om att utreda hur stödet till friluftslivet
              kan öka för att främja fysisk aktivitet och naturupplevelser.
            </item>
            <item xml:id="i-28FyX7hqByqkq4bYsQD4Cf">
              Riksdagen tillkännager för regeringen som sin mening vad som
              anförs i motionen om att öka stödet till friluftslivet.
            </item>
            <item xml:id="i-3YSSBumdVrXjTuKmcr6MuJ">
              Riksdagen tillkännager för regeringen som sin mening vad som
              anförs i motionen om att utreda gränsdragningar och nivåer för
              det undantag för arbetsgivaravgifter som i dag gäller för idrottsföreningar.
              1
            </item>
          </list>
          <p xml:id="i-FbdUayKGpq4YgrVXmE3RRa">
            1 Yrkande 5 hänvisat till SfU.
          </p>
        </div>
        <div xml:id="i-4cuEGDwzvzQEN5Yrv29ZAE" type="motContent">
          <head xml:id="i-2C9ZcXj6knooc8hKTn2Pcw" type="h1">
            Inledning
          </head>
          <p xml:id="i-6iGY3ARqeaBaFBpMtQcsyd">
            Miljöproblemen är vår tids största utmaning. Uppvaknandet har
            gått långsamt och det är dessvärre fortfarande långt kvar innan
            alla fullt ut nåtts av insikten om vilka effekter klimatförändringarna
            och förstörelsen av naturmiljöer har för oss människor och för
            hela jorden.
          </p>
          <p xml:id="i-QSAZ7zdYXd75EwCany5XzF">
            Parallellt finns en annan oroande utveckling i form av vårt allt
            mer stillasittande liv med alla de konsekvenser det för med sig.
            Barn spenderar mer och mer tid vid datorn och tv:n och allt mindre
            tid med utomhuslekar. Ungdomar får mindre motion i skolan och
            minskar sitt engagemang i idrott och friluftsliv. Vuxna tar bilen
            även korta sträckor istället för att gå eller cykla. De korta
            bilresorna, under 5 km, står för ca hälften av alla bilresor totalt
            i Sverige och i tätorter är de kring 80 procent. Sjukdomar relaterade
            till dessa trender ökar och vi väger allt mer.
          </p>
          <p xml:id="i-WYjkPhe2UcVcVG2St2beH">
            Friluftslivet griper in i många politikområden och ett ökat friluftsliv
            har möjlighet att bidra till såväl en ökad förståelse för natur
            och miljö som en förbättrad hälsa.
          </p>
          <head xml:id="i-TPPvpLZvE7UNivQKf4uGUe" type="h2">
            Argument för ökat friluftsliv
          </head>
          <p xml:id="i-MMYnoQomn7Sk23BDj13NDV">
            I den breda befolkningen minskar vistelsen i naturen och därmed
            riskerar kunskapen om och förståelsen för vårt totala beroende
            av naturen att minska. Naturen beskrivs allt oftare som farlig
            med artiklar om fästingar och farliga rovdjur trots alla underbara
            upplevelser som finns att hämta för dem som lämnar stadens asfalt
            och ger sig ut. Grönområdena är sällan speciellt långt bort. Även
            för de flesta stadsbor finns det fortfarande grönområden kvar
            i rimlig närhet. Den stadsnära naturen hotas ständigt av exploatering
            och krymper dessvärre allt mer. Inte minst för friluftsliv och
            rekreation är det förstås mycket viktigt att skydda den stadsnära
            naturen i form av naturen i utkanten av staden, gröna kilar in
            i stadsområdena och städernas parker. Miljöpartiets vision är
            att ingen i Sverige ska ha speciellt långt till naturen, inte
            ens storstadsborna.
          </p>
          <head xml:id="i-WjnZpCBTnSb2NWKLV5UCtG" type="h3">
            Naturvistelse bidrar till naturförståelse
          </head>
          <p xml:id="i-XhPCvHkrdcP8xipLAz2SN8">
            Upplevelser i naturen, oavsett om det är i den tätortsnära eller
            den mer orörda naturen, kan bidra till kunskapen om naturen och
            de tjänster som naturen producerar och som vi är beroende av (s.k.
            ekosystemtjänster). Om skogen blir fylld av al och tall istället
            för bara träd skulle fler t.ex. inse vikten av biologisk mångfald.
            Vi håller på att glömma bort att vi varje dag, varje minut och
            t.o.m. varje sekund är beroende av naturen för vår överlevnad.
            Vi är helt enkelt en del av naturen. Ekosystemens tjänster försörjer
            oss med mat, kläder, byggmaterial, papper, mediciner, rent vatten
            och inte minst luft att andas. 1 När en allt större del av världens
            befolkning bor och lever i städerna minskar medvetenheten om det
            beroendet och därmed det politiska trycket att försvara natur
            och miljö mot fortsatt kortsiktig rovdrift. Riksdagen bör ge regeringen
            tillkänna vikten av att fler människor kommer ut i naturen och
            får ökad kännedom om den biologiska mångfalden.
          </p>
          <head xml:id="i-J9eNavPhWxD49ubQ8f2buj" type="h3">
            Naturvistelse är hälsofrämjande
          </head>
          <p xml:id="i-K1LfVKrvo6MEzNrd93nGyT">
            Att närhet till natur har positiva effekter på människors hälsa
            visas i fler och fler forskningsstudier. Bara att få vara i naturen
            är rehabiliterade i sig, visar forskning från bl.a. Alnarp. 2
            Fysisk aktivitet har också stor betydelse för att motverka psykisk
            ohälsa, något som bl.a. Sara Wamala, generaldirektör på Folkhälsoinstitutet,
            har visat i sin forskning. Patienter tillfrisknar lättare om sjukhusrummet
            har utsikt mot natur. Vid livskriser ökar naturen förmågan till
            coping, dvs. att med sina egna personliga resurser hantera och
            klara av en kris. Ojämlikheten i hälsa med anledning av olika
            socialgruppstillhörigheter är mindre i gröna områden.
          </p>
          <p xml:id="i-2RYdrGpWR5ytefgLBFSVzM">
            Andra studier har visat att tillgång till natur bidrar till ökad
            fysisk aktivitet. Och även en måttlig ökning av den fysiska aktiviteten
            har stor betydelse för hur man mår, t.ex. regelbundna promenader.
            Det finns också vetenskapliga studier som visar på synergieffekter,
            att träning i natur ger bättre hälsoeffekt än träning på gym.
            Även kortare stunder i naturen har visat sig leda till minskad
            stress.
          </p>
          <p xml:id="i-PZdW28B7e6ACLamCf75x8z">
            Svensk forskning har beräknat samhällskostnaden för dagens fysiska
            inaktivitet till ca 6 miljarder kronor per år. 3 Som jämförelse
            kan sägas att samma forskare beräknade kostnaden för rökning med
            samma metod till ca 8 miljarder kronor. Förutom det minskade lidande
            som en satsning på bättre hälsa skulle innebära är det alltså
            fråga om stora samhällsekonomiska besparingar genom åtgärder för
            att öka den fysiska aktiviteten. Helt enkelt är det samhällsekonomiskt
            mycket lönsamt att investera i friluftsliv så att fler människor
            kan ta del av det.
          </p>
          <p xml:id="i-SCQqafQFyt4nd1iPuwVsD2">
            Samhället har ett stort värde i att skapa förutsättningar som
            främjar hälsa och det är något som också riksdagen har slagit
            fast i full politisk enighet i den folkhälsopolitiska propositionen.
          </p>
          <p xml:id="i-Grga5RYc7Sd6JxCkx5CxnL">
            Flera friluftslivsorganisationer erbjuder fysisk aktivitet på
            recept, vilket är ett mycket bra och effektivt sätt att behandla
            vissa problem orsakade av vår livsstil.
          </p>
          <head xml:id="i-Nx1WRipELcjURpPxrUurbY" type="h3">
            Politik för ökat friluftsliv
          </head>
          <p xml:id="i-SPDRyw2L6jnpFDZYhHwwtJ">
            Det är därför självklart för Miljöpartiet att värna allemansrätt
            till naturen och alla människors möjligheter att få ta del av
            naturen: att det finns en natur att vistas i, en skog att kunna
            ströva i, en strand att kunna gå på, en sjö att kunna fiska i
            eller bara sitta och meditera vid etc.
          </p>
          <p xml:id="i-VkYpG3ATyQK2zWwKs8YF2u">
            All denna forskning borde ha större betydelse vid planläggningen
            av tätortsnära områden (läs politiska beslut) och borde ligga
            till grund för att större hänsyn tas till att bevara skogsområden
            och värna den biologiska mångfalden.
          </p>
          <p xml:id="i-LnvypXe7BHGjLHbDHNgSVW">
            Vi står alltså inför två stora utmaningar en eskalerande ohälsa,
            för vilken dagens sjukvård saknar såväl verkligt effektiva botemedel
            som resurser, samt ett alltmer påtagligt och växande miljöhot
            med klimatförändringar och förstörda naturmiljöer. Det är förstås
            allt för tunga uppgifter att lägga på friluftslivet att lösa,
            men det är uppgifter där många aktörer måste vara med och där
            friluftslivet kan spela en viktig roll. Och det är deras roll
            som denna motion fokuserar på.
          </p>
          <head xml:id="i-Dsrwd1JTSmH76CaxhLBtEi" type="h1">
            Stödet till friluftslivet och friluftslivets organisering
          </head>
          <p xml:id="i-MQZLzmhhfLg1gwCu5ikp1e">
            Det finns skäl att jämföra friluftslivet med idrottsrörelsen.
            Det finns många likheter och friluftslivet kan hämta en hel del
            lärdom av idrottens sätt att organisera sig. Därför beskriver
            vi idrotten och friluftslivet parallellt nedan.
          </p>
          <head xml:id="i-XpE6HSRxvdVZ8r7UJgfW4F" type="h2">
            Organisation
          </head>
          <head xml:id="i-EZXwWBQ2Yb2SxMehh68GtU" type="h3">
            Idrottens organisering
          </head>
          <p xml:id="i-9SBa1q2eu2k6yvdABUPBeD">
            Idrottsrörelsen i Sverige började organisera sig på riksnivå
            under 1890-talet. Innan dess fanns ett stort antal lokala idrottsföreningar
            där de äldsta bildades redan på 1700-talet, men den stora tillväxten
            av föreningar skedde under 1880-talet. Riksidrottsförbundet (RF)
            grundades 1903, inledningsvis under namnet Svenska gymnastik-
            och idrotts­föreningarnas riksförbund, för att försöka samla ihop
            de olika, delvis konkurrerande nationella idrottsorganisationer
            som fanns kring förra sekelskiftet. Under de tidiga åren stod
            dock flera idrotter utanför RF:s organisation.
          </p>
          <p xml:id="i-AGWHTi1PuuRbSVaP5eqXpT">
            Från 1913 utgick statsstöd till idrotten, dels till RF, dels
            till Sveriges centralförening för idrottens främjande, bildad
            1897. Sedan 1931 är RF ensam mottagare av statliga bidrag till
            idrotten.
          </p>
          <p xml:id="i-U18KurLy2tgBKT5CJoZBsU">
            RF är idag en paraplyorganisation som samlar den svenska idrottsrörelsen.
            De olika idrotterna är organiserade som specialidrottsförbund
            inom RF. RF har sina regler för medlemskap och de idrotter som
            söker medlemskap i RF prövas mot vissa kriterier som ska uppfyllas.
            Idag finns 68 stycken specialidrottsförbund med i RF med totalt
            lite drygt 3 miljoner medlemmar. Utanför står vissa mindre eller
            lite avvikande idrotter som inte uppfyller RF:s kriterier eller
            som anses konkurrera med något av de befintliga specialförbunden.
            Men gränsdragningsproblemen är inte så stora och i stort är svensk
            idrott samlad under Riksidrottsförbundets vingar.
          </p>
          <head xml:id="i-FvVtdLyh4dapAsifHLtbSf" type="h3">
            Friluftslivets organisering
          </head>
          <p xml:id="i-PhYqPBkiPHYnPMA2g5hX2u">
            Friluftsliv i organiserad form kom igång under 1800-talet. Jägarförbundet
            bildades 1830 och Svenska Turistföreningen 1885. Friluftspolitiken
            föddes genom att riksdagen år 1939 beslöt att bilda statens fond
            för friluftslivets främjande. Stödet var tidigt ganska omfattande
            och under 1960-talet fick friluftslivet kring 2,5 miljoner kronor
            i dåtidens penningvärde, vilket motsvarade ca 15 procent av idrottsstödet.
            Det statliga stödet till friluftsorganisationer har sedan 1960-talet
            minskat kraftigt i förhållande till idrottsstödet.
          </p>
          <p xml:id="i-9yycg4iLpmcDZ4ZDFJ48PN">
            Från 1960-talet till i början på 1990-talet fördelades bidraget
            via Riksidrottsförbundet. Den organisation som då var stark och
            som kom att utmana RF var Friluftsfrämjandet, som krävde eget
            bidrag. Från 1990 till 1999 beslutade regeringen om bidraget och
            friluftsrörelsen fick sitt stöd via RF i enlighet med regleringsbrevet.
            Därefter och fram till Friluftsrådets bildande 2003 fördelades
            medlen direkt av regeringen.
          </p>
          <p xml:id="i-J6zVf7Rw9wq7qpwATMLdWg">
            När det gäller en samlad, övergripande organisering har inte
            friluftslivet alls samma långa tradition som idrotten har. Först
            kring 1990 började ett nätverk av friluftsorganisationer ta form
            med namnet Friluftsorganisationer i samverkan (Frisam) och ganska
            direkt efter att den statligt tillsatta friluftsgruppen kom med
            sin skrivelse (Ds 1999:78) blev Frisam en formell paraplyorganisation
            med inledningsvis 14 medlemsorganisationer i syfte att försöka
            samla de organisationer som på olika sätt driver friluftsverksamhet.
            2006 bytte Frisam namn till Svenskt Friluftsliv.
          </p>
          <p xml:id="i-HhntXbcjA2YzJeYGsE4KeK">
            Svenskt Friluftsliv organiserar idag 21 ideella friluftsorganisationer
            med tillsammans knappa 2 miljoner medlemmar. Här finns många olika
            verksamheter, t.ex. cykling, segling, vandring, orientering, kanot
            och klättring. Det finns fiske-, hund- och jaktorganisationer
            och det finns mer övergripande organisationer som Friluftsfrämjandet,
            Svenska Turistföreningen, Svenska Scoutrådet, Hälsofrämjandet
            och Korpen. Några av medlemmarna är även med i RF.
          </p>
          <p xml:id="i-8k34R4LGgkLueczoFXKtcR">
            Svenskt Friluftsliv är inte en lika heltäckande paraplyorganisation
            för organisationer som ordnar friluftsverksamhet som RF är inom
            idrottsrörelsen. Det finns många organisationer som i större eller
            mindre grad ordnar friluftsverksamhet. För många av dem kan det
            vara en mindre del av verksamheten och gränsdragningen för vad
            som är en friluftsorganisation kan vara lite svårare än motsvarande
            gränsdragning inom idrotten.
          </p>
          <p xml:id="i-MN6HyXB8YoCCW7TBgbmG3A">
            Den definition av friluftsliv som gäller vid statens stöd till
            friluftslivet är vistelse utomhus i natur- eller kulturlandskapet
            för välbefinnande och naturupplevelser utan krav på tävling. 4
            Svenskt Friluftsliv har sina egna regler för att kunna vara medlem,
            bl.a. krävs att medlemsorganisationens huvudsakliga verksamhet
            ska vara friluftsverksamhet.
          </p>
          <p xml:id="i-GnTT3unNsYPAswXFBF79j2">
            Ett exempel på gränsdragningsproblem är Naturskyddsföreningen,
            som hittills valt att inte söka medlemskap i Svenskt Friluftsliv,
            men där många lokalkretsar ordnar aktiviteter som mycket väl uppfyller
            definitionen av friluftsliv. Föreningen driver också genom auktoriserade
            naturguider ambitiösa naturguideprogram med en bred allmänhet
            som målgrupp. Bara i Stockholms län ordnar föreningens guider
            över 100 guidningar under 2009 och många av deltagarna är sådana
            som annars inte regelbundet vistas i naturen. Ett mycket bra arbete
            för att få ut människor i naturen, vilket både ger motion och
            ny kunskap.
          </p>
          <p xml:id="i-TfE4Wdye2ma7C3ukkp47Yn">
            Det finns alltså vissa skillnader och möjliga problem, men vi
            anser att det vore bra om friluftslivet kunde få en organisationsstruktur
            som lite mer liknar idrottens.
          </p>
          <head xml:id="i-GgoQrnJAK7kawgN2qtyDR8" type="h2">
            Ekonomiskt stöd till friluftslivet
          </head>
          <p xml:id="i-TYSgaHU5ehYt6VgLBDjFiu">
            En delorsak till att Svenskt Friluftsliv inte har samma starka
            ställning inom friluftslivet som Riksidrottsförbundet har inom
            idrotten kan vara att de inte åtnjuter samma förtroende och ställning
            från statens sida vad gäller t.ex. förmedling av statligt stöd.
          </p>
          <p xml:id="i-SgrTF9WmyV4qLCjhCs2dwk">
            Idag är det statliga bidraget till friluftsorganisationer 24,9
            miljoner kronor per år. Detta bidrag fördelas via en lång kedja
            från kulturutskottet via Kulturdepartementet, Miljödepartementet
            och till Naturvårdsverket. Hos Naturvårdsverket finns Friluftsrådets
            kansli som sedan 2003 skött fördelningen av de statliga bidragen.
            Regeringen har dock inte tillsatt några ledamöter i Friluftsrådet
            sedan de förra ledamöternas mandat gick ut den 30 juni 2009 och
            det råder därför viss osäkerhet om hur det statliga stödet ska
            fördelas framöver.
          </p>
          <p xml:id="i-Bc6oabm7EZN7qT1tc9gTkS">
            Sett till att medlemsorganisationerna omfattar knappa 2 miljoner
            människor är statens stöd på 24,9 miljoner kronor ganska blygsamt
            jämfört med idrottsrörelsens stöd, även om idrottsrörelsen i Sverige
            organiserar ca 3 miljoner människor. Totalt fördelades ca 1 800
            miljoner kronor under 2008 till idrotten och de fördelades helt
            genom Riksidrottsförbundet, som sedan verkade i myndighets ställe
            och fördelade pengarna till de olika specialförbunden.
          </p>
          <p xml:id="i-PzBDL83z4vS2C4S8zUHqqA">
            Förutsättningarna skiljer sig alltså stort mellan friluftslivet
            och idrotten, inte bara när det gäller nivåerna utan också sättet
            hur pengarna fördelas. De 24,9 miljoner kronor som friluftslivet
            har att dela på söks direkt från Friluftsrådet/Naturvårdsverket
            av både paraplyorganisationen Svenskt Friluftsliv, dess medlemsorganisationer
            och flera andra organisationer utanför Svenskt Friluftsliv som
            också har friluftsverksamhet (t.ex. Naturskyddsföreningen och
            Ornitologiska föreningen).
          </p>
          <head xml:id="i-CvRHYNzCW5CKxaCzx6XJ7y" type="h2">
            Framtida organisation och stöd
          </head>
          <p xml:id="i-BK4RHEDcsGB4fxopsyPcDk">
            Vi anser att det är önskvärt med en utveckling där stödet till
            friluftslivet får ett liknande system som stödet till idrotten.
            Detta har stöd i den statliga friluftsgruppens skrivelse Statens
            stöd till friluftsliv och främjandeorganisationer (Ds 1999:78).
            Även om det kan vara svårt att definiera vilka organisationer
            som bedriver friluftsliv så finns det klara fördelar med att bättre
            renodla stödet och låta det i högre grad gå genom en paraplyorganisation.
            Det kan finnas skäl att ha ett fortsatt stöd i någon form till
            organisationer som bedriver friluftsverksamhet utanför Svenskt
            Friluftsliv. En utredning för att undersöka förutsättningarna
            för en sådan utveckling bör göras och det föreslår vi att riksdagen
            ger regeringen tillkänna.
          </p>
          <p xml:id="i-TWUeu5xyr7peA9dhyonjUp">
            Stödet till idrotten ger samhället väldigt mycket tillbaka och
            idrottsrörelsen har förstås en central roll i arbetet för en bättre
            hälsa. Men om man jämför stödet till idrotten med stödet till
            friluftslivet så är det enorma skillnader och skillnaderna har
            ökat över tid. Idrottens ca 3 miljoner utövare får ca 1 800 miljoner
            kronor medan friluftslivets knappa 2 miljoner medlemmar (inom
            Svenskt Friluftsliv) får del av knappa 24,9 miljoner kronor (även
            andra organisationer delar på den summan). Att helt jämna ut stödet
            räknat per medlem är inte realistiskt eller ens önskvärt, men
            det är troligt att ett ökat stöd till friluftslivet kan ge samhället
            mer i ökat mervärde.
          </p>
          <p xml:id="i-G7ms14L1oEPbLG9FYTmGAb">
            Miljöpartiet har därför en ambition att öka stödet till friluftslivet
            och vill att regeringen återkommer till riksdagen med förslag
            om hur stödet till friluftslivet kan ökas och fördelas.
          </p>
          <p xml:id="i-S9gHMY7DWWruQGARpfUjPd">
            I väntan på denna utredning vill vi öka stödet till friluftslivet
            och avsätter därför 8 miljoner kronor i vår budget för vardera
            året 2010 och 2011 och 10 miljoner kronor för 2012 i en höjning
            av anslag 13:4 i utgiftsområde 17, se Miljöpartiets budgetmotion
            2009/10:Fi262.
          </p>
          <head xml:id="i-TUeCoHWhu6CfjybBaj394q" type="h2">
            Reducerad arbetsgivaravgift och skatteregler
          </head>
          <p xml:id="i-NWMaLfFEdMewJtQxuc1fGH">
            Normalt är alla arbetsgivare skyldiga att betala in arbetsgivaravgifter
            vid löner och arvoden på 1 000 kronor eller mer till en person
            under ett kalenderår. Idrotten har här ett undantag och föreningarna
            får betala ut upp till 0,5 basbelopp till sina funktionärer och
            engagerade utan att behöva betala arbetsgivaravgifter. Undantag
            och specialregler ger alltid problem med gränsdragningar. När
            t.ex. Simförbundet (medlem i RF) arrangerar simaktiviteter i ena
            sidan av poolen så kan de få sänkta kostnader genom den höjda
            gränsen för arbetsgivaravgifter, men när Livräddningssällskapet
            (medlem i Svenskt Friluftsliv) har sin verksamhet i andra änden
            av poolen får de inte samma skattelättnad.
          </p>
          <p xml:id="i-VCe59VWiNsXPGWy2LxoC7V">
            Miljöpartiet har i olika sammanhang kritiserat specialregler
            och undantag eftersom det alltid ger olyckliga bieffekter. I vissa
            fall kan de trots allt ändå vara motiverade. Vi föreslår därför
            att en översyn görs av detta undantag för att utreda vilka gränser
            och nivåer som bör gälla. Det kan göras i den utredning som vi
            föreslår ska se över kultursektorns avgifts- och skatteregler,
            se Miljöpartiets partimotion Kultur för lokal, regional och nationell
            utveckling 2009/10:Kr308.
          </p>
          <p xml:id="i-KrothsSGkdUQQwPAbC8GbZ">
            Miljöpartiet har samtidigt förslag om generellt sänkta arbetsgivaravgifter
            för alla företag, som särskilt gynnar små företag. Vi föreslår
            sänkta arbetsgivaravgifter med 10 procentenheter för en lönesumma
            upp till 740 000 kronor. Det gynnar alla som har anställda, men
            allra mest de små arbetsgivarna som t.ex. föreningar, oavsett
            om det handlar om en simklubb eller om Livräddningssällskapet,
            se Miljöpartiets budgetmotion 2009/10:Fi262.
          </p>
        </div>
        <div xml:id="i-UQckXdvbBovhPxVZgCcVvB" type="motSignatures">
          <list xml:id="i-H34a47wSy7KugUTZ7Bd6pG">
            <item xml:id="i-QYijQaxWjpdELUDzWztTUV" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-MWr5vxMYBZdnwwRDi8u6pD" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-Fqx3AeocgZ5w8LmNgMBsxf" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-SZ54b514QR2CkPwGUHUGoJ" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-2UUe33SH76sFfoCekXkhRw" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-4vEE8QzfaDduHJFpVhnrXj" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
