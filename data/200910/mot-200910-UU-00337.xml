<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00337">
  <teiHeader>
    <fileDesc>
      <titleStmt>
        <title>Mänskliga rättigheter under ockupation</title>
        <author corresp="i-Q6UywURdDfH4kXfTm7hwEb">av Max Andersson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter under ockupation</title>
          <idno type="rdwebb">GX02U337</idno>
          <rs type="number">U337</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U337/text</ref>
          <ref type="dokument_url_html">http://data.riksdagen.se/dokument/GX02U337</ref>
          <ref type="dokumentstatus_url_xml">http://data.riksdagen.se/dokumentstatus/GX02U337</ref>
          <ref type="doc">http://data.riksdagen.se/fil/855B2731-7457-4421-958A-F1B8D7FA3EDC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BeGZtrePdXJQRj7TjiRbvx" type="signed"/>
        <correspContext corresp="i-BeGZtrePdXJQRj7TjiRbvx">
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction type="numbering" xml:id="i-775MqsHwHbJK59wuBK4n66">
          <date when="2009-10-08"/>
        </correspAction>
        <correspAction type="submission" xml:id="i-Vqykz92NZMWfSkf7Yu5nGs">
          <date when="2009-10-06"/>
        </correspAction>
        <correspAction type="transfer" xml:id="i-HYEcc3ZUcy9D8VyoJjtHsm">
          <date when="2009-10-06"/>
        </correspAction>
        <correspAction type="assigned" xml:id="i-5Uv7U3fEBAszYkdXkmnoCL"/>
        <correspContext corresp="i-5Uv7U3fEBAszYkdXkmnoCL">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-X4Q84kdDGHC6AuQo1hfnpF">
            Förslag till riksdagsbeslut
          </head>
          <list style="ol">
            <item xml:id="i-Qp1FNWFKCARf2pAQFCPMgk">
              Riksdagen tillkännager för regeringen som sin mening vad som
              anförs i motionen om att Sverige i sin utrikespolitik i ord och
              handling bör stå upp för internationell solidaritet i fråga om
              respekten för samt skyddandet och främjandet av de universella
              mänskliga rättigheterna och friheterna.
            </item>
            <item xml:id="i-V9ucN7ytQYaKfx1Nk5ZHqt">
              Riksdagen tillkännager för regeringen som sin mening vad som
              anförs i motionen om att främja och stödja initiativ till en internationell
              utredning ledd av FN om brott mot folkrätten och de mänskliga
              rättigheterna under ockupationen av och anfallet mot Gaza.
            </item>
            <item xml:id="i-PMDK1Gtd5qnXVXCnrmrzHb">
              Riksdagen tillkännager för regeringen som sin mening vad som
              anförs i motionen om att Israel, genom sin ratificering av barnkonventionen
              i internationell rätt, ska respektera, skydda och främja barns
              rättigheter.
            </item>
            <item xml:id="i-HjtgeY46eqCrZCTkCEEWu6">
              Riksdagen tillkännager för regeringen som sin mening vad som
              anförs i motionen om att Sverige bör kräva ersättning av israeliska
              myndigheter för de genom Sida finansierade skolor och sjukhus
              som bombats av israelisk militär i Gaza.
            </item>
            <item xml:id="i-AZNhimp3jGrHahhw7ZfcUt">
              Riksdagen tillkännager för regeringen som sin mening vad som
              anförs i motionen om ett svenskt initiativ för bevarandet av världskulturarv
              och religionsfrihet i Jerusalem.
            </item>
            <item xml:id="i-JUHHWFJ8Ad35uC1Zy8UwX">
              Riksdagen tillkännager för regeringen som sin mening vad som
              anförs i motionen om att Sverige med omedelbar verkan bör avsluta
              allt vapensamarbete med Israel.
            </item>
            <item xml:id="i-6Ts8sV8xERPxiA5HvkpCcp">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU fryser alla
              samtal om uppgradering av Israels politiska och ekonomiska relationer
              tills konkreta resultat uppnåtts av Israel gällande respekten
              för de mänskliga rättigheterna.
            </item>
          </list>
        </div>
        <div type="motContent">
          <head type="h1" xml:id="i-2rsskRCzVy64Q7KNsMwcLy">
            Sveriges åtagande för mänskliga rättigheter i svensk utrikespolitik
          </head>
          <p xml:id="i-SYbLPh9xzcXToeAMBjat1">
            Sverige har en stark internationell ställning i fråga om respekten
            för, skyddandet av och främjandet av mänskliga rättigheter och
            friheter. Regeringen har i sin skrivelse 2007/08:109 fastlagt
            att de universella mänskliga rättigheterna ska genomsyra svensk
            utrikespolitik. Sveriges arbete med att främja respekten för mänskliga
            rättigheter i andra länder bygger på en vilja att ge stöd där
            det behövs och kritik där det är befogat. Sverige vill och måste
            reagera på kränkningar av de mänskliga rättigheterna, varhelst
            de förekommer. Det gör vi genom att medverka till att EU, liksom
            FN och andra multinationella aktörer uppmärksammar situationen
            för de mänskliga rättigheterna, genom egna och gemensamma offentliga
            uttalanden, tal och uppvaktningar. Genom närvaro, rapportering
            och stöd till oberoende experter ... bidrar till att påtala och
            stoppa allvarliga kränkningar av de mänskliga rättigheterna. (Skr.
            2007/08:109 s. 40).
          </p>
          <p xml:id="i-3Dw91uyootboXTo9h5WKtf">
            Den situation som råder i Mellanöstern innebär grova kränkningar
            av samtliga mänskliga rättigheter för de människor som lever i
            områden utan verkligt självstyre, där åtskillnad görs p.g.a. nationell,
            religiös, politisk och etnisk tillhörighet. Palestinier som lever
            i områden underkastad israelisk kontroll har samma mänskliga rättigheter
            enligt FN-deklarationen. 192 länder är medlemsstater i FN, vars
            arbete syftar till fred och respekt för de mänskliga rättigheter
            som beskrivs FN-deklarationen, Artikel 2: Envar är berättigad
            till alla de fri- och rättigheter, som uttalas i denna förklaring,
            utan åtskillnad av något slag, såsom ras, hudfärg, kön, språk,
            religion, politisk eller annan uppfattning, nationellt eller socialt
            ursprung, egendom, börd eller ställning i övrigt. Ingen åtskillnad
            må vidare göras på grund av den politiska, juridiska eller internationella
            ställning, som intages av det land eller område, till vilket en
            person hör, vare sig detta land eller område är oberoende, står
            under förvaltarskap, är icke-självstyrande eller är underkastat
            någon annan begränsning av sin suveränitet.
          </p>
          <head type="h1" xml:id="i-ABocX8dJAYaq16cgdnQqMD">
            Erkännande från svensk sida av politiska och medborgerliga rättigheter
          </head>
          <p xml:id="i-SjAz7ANrnQ7nsCxavdfyTq">
            Palestinska områden är begränsade under israelisk kontroll. Grundläggande
            politiska friheter kränktes när de palestinska demokratiska valen
            och även koalitionsregeringen 2006 bojkottades av Israel och allt
            bistånd till palestinska områden frystes i över ett år. En palestinsk
            regering har idag inte mandat under självstyret att hålla fredsförhandlingar
            med israeliska regeringen, detta sker istället via organisationen
            Palestine Liberation Organization (PLO).
          </p>
          <p xml:id="i-XB93N4QfSn5q8peCFYmfq9">
            De palestinska flyktingar, interna samt i grannländer, som idag
            saknar medborgarskap, samt de palestinier som lever i och utanför
            Israel har rätt till nationalitet, till medborgarskap samt till
            att deras mänskliga rättigheter respekteras, skyddas och främjas.
          </p>
          <p xml:id="i-7kohrpgyLnYJtyvUQMkmwe">
            Bosättningarna som israeliska myndigheter uppför på palestinskt
            territorium är olagliga enligt internationell rätt, fjärde Genèvekonventionen,
            och strider mot den mänskliga rättigheten till rörelsefrihet reglerad
            i Artikel 13 i FN-deklarationen från 1948.
          </p>
          <p xml:id="i-6sj5iVgyfMmqNBkKwEPWeN">
            Sverige bör i uttalanden och handling genom att inte bojkotta
            demokratiska val erkänna palestiniers politiska och medborgerliga
            rättigheter samt uttala sig kritiskt angående kränkningar av dessa.
          </p>
          <head type="h1" xml:id="i-2ApY2uurfPdJcexjwQYGGV">
            Fördömande från svensk sida av kränkningar av sociala, ekonomiska
            och kulturella rättigheter
          </head>
          <p xml:id="i-PeF4xw1i6RV49D6LFnQqhC">
            Den israeliska staten har kontroll över 80 procent av vattenresurserna
            på Västbanken. Isoleringen av människor och hindrandet av fri
            handel med och inom de palestinska områdena har lett till att
            människor på Västbanken och i Gaza är beroende av internationellt
            bistånd när deras rätt till arbete, mat och bostad kränks under
            rådande politiska förhållanden. Gränserna mot Gazaremsan har sedan
            hösten 2007 av Israel totalt spärrats av, vilket inneburit att
            1,5 miljoner människors rätt till rörelsefrihet grovt kränkts.
            Avspärrningen av Gaza ledde till isolering av dessa människor
            och förhindrade respekten för och främjandet av sociala och ekonomiska
            rättigheter, såsom rätten till mat, sjukvård och arbete. Den humanitära
            katastrofen är ett faktum efter Israels anfall mot Gaza, där över
            1 000 människor, majoritet civila barn, kvinnor och män, dödades.
            Den humanitära situationen i Gaza är kritisk, och förnödenheter
            når inte fram. Vattnet utanför Gazaremsan kontrolleras av israeliska
            myndigheter, som än mer omöjliggör fiske, handel och transport
            av läkemedel.
          </p>
          <p xml:id="i-RxpKNavEyDaurKehW7KS8e">
            Sverige bör kräva ersättning för de av Sida finansierade sjukhus
            och skolor som bombades under anfallet samt stödja FN:s generalsekreterares
            initiativ till en oberoende utredning av de brott mot folkrätten
            som skedde under bombningarna av Gaza.
          </p>
          <head type="h1" xml:id="i-Qqj8orxuKagKYGDbqhthZP">
            Israels åtagande för barns rättigheter enligt barnkonventionen
          </head>
          <p xml:id="i-6BsePVQhKaFTkvr2rheUDh">
            Sedan 2002 har ca 5 200 palestinska barn anhållits av israeliska
            armén. Barnens mänskliga rättigheter till offentlig domstolsförhandling
            kränks, till offentligt försvar och deras rätt till frihet från
            tortyr. Enligt militärdomstolarna på Västbanken räknas barn som
            vuxna från 16 års ålder, till skillnad från civildomstolarna i
            Israel, där barn räknas som barn till 18 års ålder. Militära kontroller,
            murar och stängsel hindrar barns grundläggande fri- och rättigheter
            på palestinska områden. Detta strider mot FN:s barnkonvention
            som Israel har ratificerat. En ratificering som innebär att barns
            rättigheter, reglerade i barnkonventionen gäller i Israel för
            alla barn under landets jurisdiktion. De grundläggande värderingarna
            i barnkonventionen delas av alla medlemsstater i FN (förutom USA
            och Somalia) och Sverige bör i sin utrikespolitik värna om barns
            rättigheter på palestinska områden. Därmed kräver Sverige att
            israeliska myndigheter ersätter de bombade skolor och sjukhus
            i Gaza som byggts med svenska skattemedel genom Sida samt aktivt
            möjliggör barns rörelsefrihet genom demontering av segregerande
            murar, stängsel och passkontroller.
          </p>
          <head type="h1" xml:id="i-WPWFPWbkTCS3fwvWNiKsBs">
            Svenskt initiativ för bevarandet av världskulturarv samt religionsfrihet
          </head>
          <p xml:id="i-7S413P4MP7mwYjHnjomhxa">
            Jerusalem ska enligt FN:s delningsplan från 1947 ha internationell
            status, vilket avspeglar platsens gränslösa religiösa betydelse.
            Enligt en FN-resolution i säkerhetsrådet i augusti 1980 (nr 478)
            är staten Israels annektering av östra Jerusalem olaglig och i
            strid med en internationell rättsordning.
          </p>
          <p xml:id="i-YUNmVQvCjwxF8jrqjDGK3o">
            Sverige och EU bör verka för att Israel omedelbart avbryter expansionen
            i och kring östra Jerusalem. Sverige bör, med stöd av Svenska
            kyrkan, Judiska Församlingen och Muslimska Samfundet i Sverige,
            fördöma den etniska och religiösa rensning som idag sker av östra
            Jerusalem och främja de tre religionernas tillgång till sina heliga
            platser.
          </p>
          <head type="h1" xml:id="i-5M5yUYoKMW3TTaoTiyPuWN">
            Sveriges internationella hållning för fred
          </head>
          <p xml:id="i-6z9GGAcKmCMFJCqZCpADPZ">
            Sverige bör avsluta sin import av militär utrustning från Israel
            som uppgår till en årlig kostnad på ca 30 miljoner kronor. Därtill
            bör Sverige dra tillbaka den tillsatta svenska militärattachén
            i Tel Aviv. Sverige bör avsluta samtliga former av militärt samarbete
            med Israel för att på så sätt värna fred och respekt för folkrätten.
          </p>
          <head type="h1" xml:id="i-Fnp3A4oZC9fZ4KTHM1Gams">
            Allvarliga kränkningar av mänskliga rättigheter och folkrätten
          </head>
          <p xml:id="i-YAUNYvbwLNvU25FfhUAVeG">
            Den 9 juli 2004 antog den internationella domstolen i Haag ett
            rådgivande yttrande som bland annat slog fast följande:
          </p>
          <list style="ul">
            <item xml:id="i-8bw2UA4N5c62UocU5Rk8QD">
              Att muren som Israel bygger på ockuperat palestinskt territorium,
              inklusive i och runt östa Jerusalem, och den medföljande politiken,
              är olaglig enligt internationell rätt.
            </item>
            <item xml:id="i-GzfhYmTR73CTozjdEjRbXE">
              Att alla stater är skyldiga att inte erkänna den olagliga situation
              som uppförandet av muren innebär. Staterna får inte heller hjälpa
              till att upprätthålla den situation som skapats av muren. Alla
              stater som är parter av den fjärde Genèvekonventionen (191 stater,
              däribland Sverige och Israel) är skyldiga att se till att Israel
              följer den internationella humanitära rätten.
            </item>
            <item xml:id="i-U5F6Gqe7HVVvJmiYrMXm1c">
              Att Israel har skyldighet att respektera internationell rätt.
              Israel måste upphöra med byggandet av muren på ockuperad mark
              inklusive i och runt Jerusalem, och riva de delar av muren som
              redan byggts på dessa områden.
            </item>
            <item xml:id="i-WjebNWduurERqCEpmtmXTo">
              Att Israel har skyldighet att ersätta alla skador som byggandet
              av muren medfört på ockuperat palestinskt territorium, inklusive
              i och runt östra Jerusalem.
            </item>
          </list>
          <p xml:id="i-KHRP6Q9o3P6H6HgYW3RUnY">
            Sverige bör påtala och finna gemensamma lösningar i EU och FN
            för att stoppa de allvarliga kränkningar av mänskliga rättigheter
            som nämnts ovan. Inom EU bör Sverige driva att alla samtal mellan
            EU och Israel om uppgradering av Israels politiska och ekonomiska
            relationer fryses tills Israel kan påvisa att konkreta resultat
            uppnåtts gällande respekten för de mänskliga rättigheterna.
          </p>
        </div>
        <div type="motSignatures">
          <list>
            <item xml:id="i-AZXpDzwWq1k2KxnxiUQoeM" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-2EQ1GHCaYaQkG4arrnhHDt" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-XnDjWoSmGs93GD9CmGp1qP" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-VpTLqEHD5u5JKdng5DB6Zo" who="i-2EZPhWWR7yHztg3zN2aNvh">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
