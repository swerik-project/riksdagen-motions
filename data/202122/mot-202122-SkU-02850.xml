<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-02850">
  <teiHeader>
    <fileDesc>
      <titleStmt>
        <title>Expertskatten – ett viktigt instrument</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2850 av Betty Malmberg (M)</title>
          <idno type="rdwebb">H9022850</idno>
          <rs type="number">2850</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9022850/text</ref>
          <ref type="dokument_url_html">http://data.riksdagen.se/dokument/H9022850</ref>
          <ref type="dokumentstatus_url_xml">http://data.riksdagen.se/dokumentstatus/H9022850</ref>
          <ref type="docx">http://data.riksdagen.se/fil/783E73E1-EC5A-4783-88D9-D5EB5DEBEBA0</ref>
          <ref type="pdf">http://data.riksdagen.se/fil/4ACF7233-6849-483F-96C9-B0BBF6C8420F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FEAEkvhE5j268UHJJU6fNL" type="signed"/>
        <correspContext corresp="i-FEAEkvhE5j268UHJJU6fNL">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-EMhzhqoZXiUrPYzSNkegXk" type="submitted">
          <date when="2021-10-04"/>
          <time when="12:35:24"/>
        </correspAction>
        <correspAction xml:id="i-AwJrnWMhqRHkcsNEQyPEKx" type="reviewed">
          <date when="2021-10-04"/>
          <time when="14:08:21"/>
        </correspAction>
        <correspAction xml:id="i-6qZQwBRiY1dvwaJLdxESvF" type="referred">
          <date when="2021-10-14"/>
        </correspAction>
        <correspAction xml:id="i-715puuSFJN51UxLhPEwHrL" type="assigned">
          <date when="2022-10-07"/>
          <time when="10:28:09"/>
        </correspAction>
        <correspContext corresp="i-715puuSFJN51UxLhPEwHrL">
          <ref type="assignedTo">Skatteutskottet</ref>
        </correspContext>
        <correspAction xml:id="i-SvqQwNrpmgcciMjh19SWM2" type="behandlas_i"/>
        <correspContext corresp="i-SvqQwNrpmgcciMjh19SWM2">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Aa5eKKomAgqZwnpsAcP6iE" type="motHeader">
        <div xml:id="i-wHfkhAfA5YUCXHvfna46f" type="motTitle">
          Motion till riksdagen 2021/22:2850 av Betty Malmberg (M) Expertskatten
          – ett viktigt instrument
        </div>
      </div>
      <div xml:id="i-ChfAKSqMWNepKx8gTpCyVy" type="motBody">
        <div xml:id="i-DjA6iCaUc45gAXeBwoh7YV" type="motProposal" subtype="förslag">
          <head xml:id="i-Hd9yTCZnBhEEF6Y4aLBshF">
            Förslag till riksdagsbeslut
          </head>
          <list xml:id="i-KnpnDhCU2ZCMjDZC4fAczb" style="ol">
            <item xml:id="i-EM7j4ddeJYSFZGwJehEiTC">
              Riksdagen ställer sig bakom det som anförs i motionen om att
              se över inkomstgränsen för de som kan beviljas expertskatt, och
              detta tillkännager riksdagen för regeringen.
            </item>
            <item xml:id="i-AnBMU6MfATi93By9PQa4Da">
              Riksdagen ställer sig bakom det som anförs i motionen om att
              överväga att expertskatten även ska omfatta medarbetare som återvänder
              till Sverige efter att ha arbetat tio år utomlands, och detta
              tillkännager riksdagen för regeringen.
            </item>
          </list>
        </div>
        <div xml:id="i-AF7QSencAyPeJDe2d4DkMT" type="motContent">
          <head xml:id="i-EuDfLy9WcyngpwVV6KSQ8T" type="h1">
            Motivering
          </head>
          <p xml:id="i-D8cUrBTn5wa87w15oge8LT">
            Under förra året beslutades att villkoren för expertskatten skulle
            förbättras, framför allt genom att den nu kan beviljas i fem år
            istället för tre år. Det var viktigt eftersom vi då erbjuder samma
            villkor som Danmark då det gäller hur länge skattenedsättningen
            kan beviljas. Men med tanke på en global arbetsmarknad och de
            stora investeringar som har gjorts i nationell forskningsinfrastruktur
            och som väntas locka många experter och talanger till vårt land
            finns det skäl att gå längre så att även svenska medarbetare som
            arbetat utomlands i mer än tio år kan komma ifråga. Alltså i likhet
            med den danska förebilden.
          </p>
          <p xml:id="i-ExmgEhXdVi3tyg5cbJcvas">
            De senaste åren har Sverige investerat mycket stora belopp i
            att bygga och etablera internationellt världsledande forskningsinfrastruktur.
            Som exempel kan nämnas Sci Life Lab i Stockholm och anläggningarna
            MAX IV och ESS i Lund. Samtliga anläggningar väntas locka många
            gästforskare, där de två sistnämnda i Lund uppskattningsvis kommer
            att ta emot 2 000 respektive 3 000 gästforskare per år då de är
            i full drift.
          </p>
          <p xml:id="i-9Eg47LazDR6tRAKoKChCap">
            Det är en enorm och imponerande satsning med syftet att öka svensk
            kompetens och konkurrenskraft. Med tanke på det närliggande Danmark
            är det viktigt att Sverige lyckas framstå som attraktivt såväl
            då det gäller att rekrytera expertkompetens som vid deras kommande
            val av bostadsort. Den privatekonomiska situation som Sverige
            kan erbjuda är därvid av största intresse, och den bör matcha
            vad Danmark erbjuder.
          </p>
          <p xml:id="i-Mma7PdUaZMUhACUseVcMJj">
            För att kunna attrahera utländska forskare, men även andra nyckelpersoner,
            till svenskt arbetsliv har Sverige i likhet med flera andra länder
            infört en särskild skatte­lättnad, den så kallade expertskatten.
            Kriterierna för skatten varierar stort i olika länder, och utvärderingar
            som gjorts visar att detta också får effekt på antalet rekryteringar.
          </p>
          <p xml:id="i-U8iLSyfJcb7Z6ruTg9mFPZ">
            Öresundsinstitutet har i en studie (http://www.oresundsinstituttet.org/expertskatter-i-sverige-och-danmark/)
            följt upp och jämfört antalet nyckelrekryteringar till Danmark
            respektive Sverige. Den visar på påtagliga skillnader. Till exempel
            uppgick antalet forskare och nyckelpersoner som utnyttjar expertskatten
            i Danmark till 4 501 personer år 2012 medan motsvarande siffra
            för Sverige var 650 personer. Detta ska dessutom ställas i relation
            till att Sverige är ett större land och har fler stora företag
            än Danmark.
          </p>
          <p xml:id="i-9Rah3LLBYvfFyWLWq7LJVZ">
            Öresundsinstitutet reflekterar över varför det ser ut på det
            här sättet och menar då att skälen kan vara att inkomstgränsen
            för att ansöka om expertskatt är högre i Sverige samt att den
            danska expertskatten gäller i fem år gentemot tre år i Sverige.
            En annan skillnad är att den danska expertskatten gäller även
            för danska medborgare som flyttar hem efter tio år i utlandet,
            medan den svenska enbart gäller utländska medborgare.
          </p>
          <p xml:id="i-MsddzgfU3YaP7qDqZ2kgp6">
            Då undertecknad väger samman de stora investeringar som gjorts
            i forsknings­infrastruktur i Lund och sätter det i relation till
            vad Öresundsinstitutets ovannämnda rapport visar, känns läget
            oroande. Frågan är ju hur Sverige ska kunna förbättra sin position
            och faktiskt kunna attrahera expertkompetens så att de och deras
            medföljande bosätter sig i vårt land och inte på andra sidan sundet.
            Att anpassa kriterierna för den rådande expertskatten i Sverige
            känns därför högst angeläget. Detta måtte riksdagen ge regeringen
            till känna.
          </p>
        </div>
        <div xml:id="i-Fgo7YKV6gWy17LWHHwR5aY" type="signatureBlock">
          <list xml:id="i-Bpr61fxHHABEKjeKhkZpum">
            <item xml:id="i-8jfWagBrNRmpHnirA4Uizq" type="signature">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
