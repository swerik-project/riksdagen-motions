<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__128/mot_1914_a_ak__128-001.pdf"/>
      <div type="motHeader" xml:id="i-6tvi7UvF5PFg6cPhyzy4YU">
        <div type="motTitle" xml:id="i-AKZ7ZSZTxSiynHGHwd7519"/>
        <div type="motSubmissionInfo" xml:id="i-UgZk55cBaFg1MnGBfXfq4W"/>
      </div>
      <div type="motBody" xml:id="i-RGX2652Jecj33qiwnX6MeK">
        <div xml:id="i-JsMJf1215nGzuZ6c6XXVRQ">
          <p xml:id="i-BVpLm4D2HRQn6tW8NmVBY5">
            Motioner i Andra kammaren, Nr 128. 1
          </p>
          <p xml:id="i-PbQfAxBvhg3qUTvio9YBXG">
            Nr 128.
          </p>
          <p xml:id="i-PvAPLQWbyfdbL9mzKRKn57">
            Av herr Molin i Dombäcksmark, om ändring i strafflagens be- stämmelser
            angående rätt till nödvärn.
          </p>
          <p xml:id="i-QkGMgmCFxp2MMYiCo2FHz3">
            De många och ruskiga förbrytelser och våldsdåd, som under senaste
            tid uppskakat samhället, har alstrat ett osäkerhetstillstånd av
            högst beklaglig art ute i bygderna, där man numera får vara beredd
            på det värsta i fråga om liv och lem. Osäkerhetstillståndet är
            så mycket värre, som vår svenska lag- stiftning lämnat ett allt
            för snävt utrymme för nödvärnsrätten. Ehuru arbetet på revisionen
            av strafflagen för närvarande pågår, och nödvärnsrätten därvid
            med all sannolikhet kommer att ägnas nödig uppmärksamhet, anser
            jag, att frågan om ett bättre legaliserande av denna för varje
            medborgare oundgängligen nödvändiga rätt är till den grad påträngande,
            att man ej har tid och råd att vänta till den troligen avlägsna
            tidpunkt, då revisionen av hela strafflagen föreligger klar till
            avgörande. Med hänvisning till bifogade särtryck ur professor
            G. Sundbärgs betänkande i utvandringsfrågan yrkas,
          </p>
          <p xml:id="i-Rnf2vAGdD6K6YuLD9HMiQf">
            att Riksdagen ville i skrivelse till Kungl. Maj:t hemställa,
            att Kungl. Maj:t, oberoende av pågående utredning rörande revision
            av strafflagen, snarast möj- ligt måtte för Riksdagen framlägga
            förslag till sådan ändring i nu gällande strafflag, att nödvärnsrätten
            ut- tryckligen erkännes.
          </p>
          <p xml:id="i-H4R1pn1BTqRbunXCucNLEk" type="date">
            Stockholm den 26 januari 1914. Emil Molin. | Dombäcksmark. Bihang
            till Riksdagens protokoll 1914. 4 saml. 62 häft. (Nr 128.) 1
          </p>
          <pb facs="riksdagen-motions-pdf/data/1914/mot_1914_a_ak__128/mot_1914_a_ak__128-002.pdf"/>
          <p xml:id="i-5QhXZJvQJkftSwuvuhAGgF">
            DD
          </p>
          <p xml:id="i-Abf3fd9gfmvNTiJC584fz6">
            Motioner i Andra kammaren, Nr 128.
          </p>
          <p xml:id="i-WnZsDLEUyrWmeXFzLbxoDu">
            Bilaga 1.
          </p>
          <p xml:id="i-TaXV8heoBmQGERdL2dUbTn">
            Ur »Betänkande i utvandringsfrågan&gt; av Gustav Sundbärg. Sid.
            849.
          </p>
          <p xml:id="i-TAM67PktULmpTASE7WDPco">
            &gt;Nödvärnsrätten.
          </p>
          <p xml:id="i-XAsjwbQKtVcS2wXxFoSaZ">
            En av de mörkaste företeelserna inom det nutida svenska samhällslivet
            är det sätt varpå nödvärnsrätten förvanskats. Om det må synas,
            att denna sak här ägnas ett något oproportionerligt utrymme, så
            svaras härtill, att vi velat göra vad vi för vår ringa del kunnat,
            för att ännu en gång fästa uppmärksamheten vid denna sorgliga
            sida av svensk rättsskipning. I tidningen Aftonbladet för den
            3 och 14 augusti 1888 voro införda ett par artiklar i ämnet, som
            vi här återgiva. Vi skola senare besvara den frågan, huru- vida
            dessa artiklars värde förringas av, att de nu äro något gamla.
            Lydelsen av dem är följande: "För omkring ett och ett halvt år
            sedan inträffade en tilldragelse, som väckte mycket uppseende
            och som gav ett nytt bevis på otillräckligheten i vår strafflags
            bestämmelser om nödvärn. En person dömdes nämligen till 2 månaders
            straffarbete, därför att han, för att skydda sitt hem och sin
            familj, råkat såra en hemfridsstörare. Förhållandet var följande:
            Tvenne berusade båtsmän, Ringström och Whitlock, gjorde en kväll
            ett häftigt angrepp mot torparen Lundgrens bostad, Ängstorpet,
            i närheten av Kalmar. I oron över de vilda sällarnas anfall och
            för att skrämma dem från att upprepa detsamma, avlossade Lundgren
            ett bösskott, vilket sårade Ringström. Lundgren fördes i häkte
            och kvarhölls däri en hel månad. Häradsrätten för- klarade, att
            inga sådana omständigheter förekommit, vilka visade, att Lundgren
            ägt laglig rätt till nödvärn. Han dömdes därför, enligt strafflagens
            kap. 14 8$ 11 och 15, att för opåkallat användande av livsfarligt
            vapen, dock under hastigt mod och synnerligen mildrande omständigheter,
            hållas till straffarbete i 2 månader. Därjämte skulle han betala
            ersättning åt vittnena. Sådan blev en mans dom, som velat freda
            hus och hem för oregerliga män- niskors våldsamhet. De båda hemfridsstörarne
            sluppo däremot lindrigt undan. Den ene kunde mot sitt nekande
            icke fällas till något straff, den andre, Ringström, vilken erhållit
            kroppsskadan, dömdes till att böta 10 kronor. Såväl den dömde,
            Lundgren, som allmänna åklagaren besvärade sig hos hov- rätten,
            den förre på grund av uppmaningar från flera håll, den senare
            med anled- ning av det obetydliga straff, som blivit ådömt våldsverkarne
            och blott den ene av dem. Göta hovrätts utslag har nyligen fallit.
            Hovrätten förklarar i detsamma: "Vad angår åtalet mot Lundgren,
            anser hovrätten annat förhållande icke vara ådagalagt än vad han
            själv medgivit, eller att, sedan Ringström och Whitlock den 8
            mars 1887 omkring klockan 8 på kvällen ankommit till Lundgrens
            boningshus å Angstorpet och uppträtt på sätt i häradsrättens utslag
            omförmäles, men det
          </p>
          <pb facs="riksdagen-motions-pdf/data/1914/mot_1914_a_ak__128/mot_1914_a_ak__128-003.pdf"/>
          <p xml:id="i-PTrEyDN6WGcEm55RBWyC85">
            Motioner i Andra kammaren, Nr 128. 3
          </p>
          <p xml:id="i-Q6KFzc6H2hs2wdXtBh3Tc9">
            omsider blivit tyst utanför huset och tystnaden under några minuter
            fortvarit, Lundgren, som på grund härav antagit, att Ringström
            och Whitlock för tillfället avlägsnat sig på kortare avstånd ifrån
            huset, samt velat avskräcka dem från att dit återvända för att
            förnya uppträdet, i sådan avsikt, utan att se ut och utan föregående
            varning, med en bössa, som han vetat vara laddad med krut och
            hagel och vars mynning han utskjutit genom den inslagna delen
            av fönstret i husets kammare samt riktat nedåt marken avlossat
            det skott, varav Ringström träffats och av vilket honom tillfogats
            sådan kroppsskada, som i företedda läkarebetyget närmare angives;
            och enär vid nu upptagna förhållande Lundgrens i fråga varande
            gärning icke är att hänföra till uppsåtlig misshandel samt Chytreus
            (åklagaren) följaktligen, med hänsikt till stadgandet 14 kap.
            45 $ 2 mom. strafflagen, icke äger tala å gärningen, även om svår
            kroppsskada därav kommit, förklarar hovrätten, med upphävande
            av häradsrättens utslag, så vitt Lundgren blivit dömd till ansvar
            och ersättning, Chytrei mot Lundgren förda talan icke kunna till
            någon påföljd för denne föranleda.» Den anfallne har sålunda icke
            ansetts kunna fällas till ansvar endast därför, att åtalet icke
            blivit anställt av målsägande. Nämnda lagstadgande bestämmer nämligen,
            att vållande även till grov kroppsskada ej kan åtalas av annan
            än måls- ägande. Då nu allmän åklagare väckt åtalet, kunde Lundgren
            endast på grund av denna omständighet icke straffas för sitt självförsvar
            eller — såsom det av hov- rätten utan tvivel i full överensstämmelse
            med gällande bestämmelser synes upp- fattas — sitt vållande därtill,
            att angriparen lidit svår kroppsskada. Skall detta utslag bliva
            gällande, synes sålunda intet hinder förefinnas, att om den näpste
            våldsverkaren anställer åtal mot Lundgren, som velat försvara
            sitt hem och de sina, denne senare skall kunna dömas till fängelse
            ända till i sex månader. Det lindriga straff, som häradsrätten
            ådömt hemfridsstöraren Ringström, blev emellertid av hovrätten
            skärpt till böter av 75 kronor, medan den andre fortfarande icke
            ansågs kunna fällas till något ansvar på grund av sitt nekande.
            Det återstår nu att se, vilken dom högsta domstolen — om saken
            kommer dit — skall fälla. Rättvisans lotteri tillåter knappast
            säkrare beräkningar än andra lotterier. Vad som förekommit i detta,
            så väl som i så många andra sorgliga fall av omtvistat nödvärn,
            visar emellertid med allt större tydlighet, att våra gällande
            bestämmelser angående nödvärnsrätten måste undergå en omarbetning,
            så att den utsträckning, i vilken nödvärn är tillåtet, icke blir
            så ofantligt begränsad, som nu är fallet. Av målets hittills varande
            behandling framgår nämligen, att det till och med kan inträffa,
            att en familjefar, som söker skydda sitt hem mot våldsgärningar,
            icke allenast blir straffad därför, utan dömd till mycket strängare
            straff än det, varmed hemfridsstöraren får umgälla sin förseelse.
            En lag, som tillåter en sådan orättvisa, står icke i överensstämmelse
            .med det allmänna rättsmedvetandet.” "Genom ett par brottmål,
            som förevarit vid domstolarna, har allmänna upp- märksamheten
            på senaste tiden kommit att livligt sysselsätta sig med vår strafflags
            bestämmelser rörande nödvärn och våra domstolars sätt att tillimpa
            dem. Amnet förtjänar också väl att diskuteras. Vi hava så mycket
            hellre velat återkomma till det samma, som Nya lagberedningen
            — vars i flere avseenden be-
          </p>
          <pb facs="riksdagen-motions-pdf/data/1914/mot_1914_a_ak__128/mot_1914_a_ak__128-004.pdf"/>
          <p xml:id="i-UZdugrMa9GLou23gpzUvSK">
            4 Motioner i Andra kammaren, Nr 128.
          </p>
          <p xml:id="i-QcHkUmFPTNmUrhqLxJwzeQ">
            aktansvärda förslag till ändringar i strafflagen vi nyligen delvis
            återgivit — enligt vårt förmenande behandlat denna punkt på ett
            allt annat än tillfredsställande sätt. För vår del våga vi utan
            tvekan påstå, att det knappast gives någon del av vår strafflag,
            där en ändring är så av behovet påkallad som just bestämmelserna
            om nödvärnsrätten. Och detta behov är icke mindre därför, att
            det kanske ej så mycket är lagen själv som icke mer den därpå
            grundade rättsskipningen, som är — upprörande. Vi kunna sannerligen
            ej finna ett mildare uttryck. Vi anse oss ej bättre kunna motivera
            vad vi nu yttrat, än genom att redo- göra för några brottmål,
            i vilka det-varit fråga om rätt till nödvärn. Våra läsare skola
            av dem finna — vad för övrigt säkerligen mången redan vet — att
            den i vår strafflag för vissa fall medgivna rätten till nödvärn
            i själva verket — tack vare våra domstolars sätt att tolka lagen
            — är en rätt, som ej får begagnas, en rättig- het blott på papperet.
            Först tillåta vi oss dock att erinra om strafflagens huvudsakligaste
            stadganden i detta ämne. ”Varder man av annan överfallen med våld
            eller hot, som innebär trängande fara', heter det i 7 8 av strafflagens
            5 kap., 'då äge man rätt till nödvärn och vare saklös för den
            skada, som man till farans avvärjande gör. Rätten att sätta våld
            mot hot, eller våld mot våld, är dock naturligtvis inga- lunda
            obegränsad. I 10 8 av samma kapitel säges nämligen, att om någon
            finnes "hava gjort större våld än nöden krävde, pröve domstolen,
            efter omständigheterna, om han för uppsåtlig gärning eller blott
            såsom för vållande straffas bör”. Dock tillägges härvid: ”Var
            så trängande nöd eller fara för handen, att han sig ej besinna
            kunde, då må han från straff frias.” Huruvida dessa bestämmelser
            skola bereda ett verkligt skydd för den oskyldigt överfallne,
            är naturligtvis beroende på de fordringar man uppställer för,
            att en ”fara” skall anses ”trängande', samt för att en person,
            som hotas till liv eller lem, skall anses hava kunnat ”besinna
            sig', d. v. s. taga i övervägande den möjliga följden av de åtgärder,
            han vidtager till sitt försvar. Vi skola nu se hur våra domstolar
            tolkat dessa bestämmelser. Vid Gottlands Södra häradsrätt tilltalades
            en sjöman vid namn Vilhelm Hamrell för det han den 16 augusti
            1884 misshandlat en annan sjöman vid namn Olof Dahling, så att
            denne avlidit den 1 september samma år. Misshandeln hade förövats
            uti D:s bostad, dit H. på D:s inbjudning varit honom följaktig.
            Vid häradsrätten upplystes, att D., som vid tillfället varit något
            överlastad, var känd för att i berusat tillstånd vara bråkig och
            oregerlig, samt att han för sitt oregerliga lynne varit fruktad
            av hustru, barn och grannar, ävensom att han varit större till
            växten och något litet grövre än H. Häradsrätten fann genom avhörda
            vittnens berättelser och vad i övrigt i målet förekommit framgå,
            att sedan H. fyra gånger blivit av D. överfallen, därvid D. fattat
            H. i halsen så hårt, att svullnad och märken uppkommit, H. efter
            varje överfall skuffat till D., så att denne fallit omkull, första
            gången mot en stol, andra gången på golvet, tredje gången mot
            en kista och fjärde gången mot en spisel i köket; att D. efter
            det han tredje gången blivit omkullskuffad, legat kvar en stund
            på golvet, men av H. lyfts upp, och att D., efter det han sista
            gången blivit skuffad omkull, synts bliva medvetslös; och då H.
            måste anses hava vid ifrågavarande till- fälle blivit av D. överfallen
            med våld, som inneburit trängande fara, och H. således
          </p>
          <pb facs="riksdagen-motions-pdf/data/1914/mot_1914_a_ak__128/mot_1914_a_ak__128-005.pdf"/>
          <p xml:id="i-5hWw25esc3dUei9UsqL2ms">
            Motioner i Andra kammaren, Nr 128$. d
          </p>
          <p xml:id="i-EAysN4oPouGtuKw4Kh1vfw">
            ägt rätt till nödvärn, men han därvid gjort större våld än nöden
            krävt, samt vid sådant förhållande och då genom avgivna läkareintyg
            finge anses framgå, att D:s död orsakats av det honom övergångna
            våld, H. vore övertygad att genom oför- siktighet varit vållande
            till D:s död, dömde häradsrätten H. att undergå en månads fängelse
            och utgiva åtskilliga ersättningsbelopp. I detta utslag sökte
            H. utan framgång ändring hos Svea hovrätt; och även i högsta domstolen
            lämnades hans besvär av pluraliteten utan avseende. Tre justitie-
            råd ansågo det ej vara ådagalagt att H., 'som vid ifrågavarande
            tillfälle särskilda gånger blivit av D. överfallen med våld, som
            för H. inneburit trängande fara, därvid mot D. använt annat eller
            större våld än som för nämnda faras avvärjande varit nödigt';
            och ville dessa justitieråd på grund härav befria H. från allt
            ansvar. Anmärkas bör, att enligt vittnens intyg H:s hals dagen
            efter uppträdet varit svullen och hård, med blå märken på bägge
            sidor om strupen, samt att, såvitt rannsakningsprotokollen giva
            vid handen, H. icke vid tillfället var berusad eller uppretad
            på D., vilken han tvärtom synes hava tilltalat vänligt och uppmanat
            till fredsamhet. Är det för starkt att kalla denna bedrövliga
            historia upprörande? En fredlig medborgare överfalles upprepade
            gånger av en berusad slagskämpe, som söker strypa honom. Han gör
            ej annat till sitt fredande än »skuffar till» den vilde sällen
            och söker emellan överfallen lugna denne med vänligt tilltal.
            Men han häktas och dömes till fängelse därför att han (som var
            på god väg att bli strypt!) icke besinnade, att den som skuffas
            kan falla ikull, och att den som faller ikull — inne i ett rum
            — kan slå ihjäl sig. Se här en annan lika lärorik händelse av
            ännu färskare datum. Vid Bro häradsrätt tilltalades en person
            vid namn J. för det han den 18 juli 1886, ombord å en utanför
            egendomen Lennartsnäs” landningsbrygga liggande skuta, över vilken
            J. vid tillfället enligt uppdrag av fartygets ägare hade tillsyn,
            under uppkommet handgemäng i uppretad sinnesstämning tilldelat
            en person vid namn ÅA. en så hård stöt, att denne fallit över
            bord och drunknat; och yrkade åklagaren att J., som sålunda vållat
            A:s död, måtte fällas till ansvar enligt 14 kap. 5 $ straff- lagen
            (straffarbete från 2 till 8 år). Om förloppet berättade J. följande:
            Medan han samt två andra personer be- funno sig i kajutan, hörde
            de någon gå uppe å däcket och därifrån ropa, att de skulle ”komma
            upp och slåss. De skyndade upp och sågo då A. komma gående ”halvfull”
            över fartygets däck, under det att en annan främmande karl stod
            på landgången. J. befallde de främmande att avlägsna sig; men
            i stället närmade de sig, och A. kastade sig över J. samt slog
            ikull honom. Detta skedde på den smala brädgång som omgav skutans
            lastrum. Sedan de båda andra personer, som varit med J. i kajutan,
            skyndat till, lyckades J. åter resa sig upp, och sedan han avvärjt
            ett av A. måttat slag, sköt han honom med armarna ifrån sig, med
            den påföljd att A. från den smala brädgången föll i vattnet. J.
            gjorde genast allt vad han kunde för att bärga honom, men utan
            framgång. Obduktionen visade, att orsaken till A:s död varit kvävning
            i vatten. Åtskilliga vittnen hördes. Bland andra de båda personer
            som varit med J. i kajutan, vilkas vittnesmål bestyrkte sanningsenligheten
            av J:s berättelse. Härads- rätten ansåg, att dessa båda vittnen
            borde bättre kunnat iakttaga vad som förefallit än de övriga vittnena,
            som befunnit sig på avstånd från platsen för striden, och befriade
            på grund härav J., såsom den där endast övat nödvärn, från allt
            ansvar.
          </p>
          <pb facs="riksdagen-motions-pdf/data/1914/mot_1914_a_ak__128/mot_1914_a_ak__128-006.pdf"/>
          <p xml:id="i-PADNfANGtSHXNjH3oH2QdU">
            6 Motioner i Andra kammaren, Nr 128.
          </p>
          <p xml:id="i-3T2VhMxzh3CDWXndpCS1hV">
            Svea hovrätt åter förklarade, att med avseende å vittnenas stridiga
            uppgifter kunde annat förhållande ej anses hava blivit ådagalagt,
            än vad J. uppgivit, eller att, sedan ordväxling ombord å fartyget
            uppkommit samt J. och A. i närheten av far- tygets omkring 3 fot
            höga reling kommit i handgemäng, J., för att avvärja ett utav
            A. måttat slag, med armarna skjutit A. från sig, därvid denne,
            som varit något berusad av starka drycker, fallit över bord och
            drunknat; och som det våld, genom vars avvärjande J. sålunda förorsakat
            A:s död, icke, så vitt visat blivit, inneburit sådan trängande
            fara, att J. lagligen varit berättigad till användande av nödvärn,
            men J. icke kunde svårare anses än som den där genom oförsiktighet
            vållat annans död, dömdes han till tre månaders fängelse. Högsta
            domstolen gjorde ej annan ändring i häradsrättens utslag än att
            straff- tiden nedsattes till 1 månad. Tre justitieråd ville fastställa
            häradsrättens utslag. Såsom av det korta referatet framgår, lyckades
            man icke i målet vinna full visshet om det verkliga förloppet;
            men det kan också här göra det samma. Vad som har allmännare intresse
            är, att överrätterna dömde J. till straff för det han, till avvärjande
            av ett mot honom måttat slag, med armarna skjutit våldsverkaren
            ifrån sig! Det är sant, att de stridande befunno sig på en farlig
            plats. Men detta var icke J:s fel. Och platsen var ju icke mindre
            farlig för J. än för A. — A. hade redan en gång på denna farliga
            plats kastat ikull J. och överföll honom å nyo. J. vidtog icke
            desto mindre endast den lindrigaste åtgärd, en i sitt eget hem
            med hugg och slag överfallen person gärna kan vidtaga till sitt
            fredande. Han sköt blott våldsverkaren ifrån sig. Men icke ens
            detta synes man, enligt våra domstolars åsikt, få göra, om våldsverkaren
            ej är fullt nykter och befinner sig i närheten av vatten. Då är
            det en laglydig medborgares plikt att taga emot stryk — och riskera
            att själv bli dränkt. I båda de nu refererade fallen hava vi med
            avsikt fullständigt återgivit de fällande utslagen, på det att
            läsaren må vara viss, att vi tillbörligen framhållit allt som
            bevisligen varit till de tilltalades nackdel. a Med dylika rättsfall
            för ögonen kan man med fullt skäl fråga: Äro straff- lagens bestämmelser
            om nödvärn då endast en död bokstav? Kan det med en sådan lagskipning
            överhuvud någonsin förekomma, att en person icke anses brottslig,
            om han försvarar liv eller lem med den påföljd att angriparen
            får sätta livet till? Jo, det kan verkligen förekomma. Och vad
            som därför erfordras, därom upplyser ett högsta domstolens utslag,
            som i Schlyters lagedition vid 7 8 5 kap. strafflagen, återgives
            sålunda: "Uti särskilt mål, där å J. M. påståtts ansvar för det
            han med kniv tillfogat A. F. sår, varav denne ljutit döden, har
            Kungl. Maj:t, enär M., vilken vore förvunnen att hava med kniv
            tillfogat F. det sår i högra armen, till följd varav F. avlidit,
            förut blivit av F. överfallen, fasthållen och med kniv svårt sårad
            i ansiktet, innan M., som velat undvika att komma i gräl och handgemäng
            med F. och försökt slita sig ifrån honom, satt sig till motvärn
            och med kniv tillfogat F. det livsfarliga såret, M. jämlikt 5
            kap. 7, 10 88 strafflagen från ansvar frikänd. Kanske förmenar
            någon att vi göra våra domstolar orätt, då vi anföra detta utslag
            såsom prov på vad man här i landet måste underkasta sig, innan
            man får försvara sitt liv? Så är dock ingalunda förhållandet.
            Målet finnes utförligt refererat i Naumanns tidskrift för år 1866,
            och av detta referat inhämtas, att det var en ren slump, att M.
            frikändes. Det var på
          </p>
          <pb facs="riksdagen-motions-pdf/data/1914/mot_1914_a_ak__128/mot_1914_a_ak__128-007.pdf"/>
          <p xml:id="i-RP7DUGYs26NHfJuj4fquVM">
            Motioner i Andra kammaren, Nr 128. 7
          </p>
          <p xml:id="i-4KJnWDdEMJKkD62MCY7bQm">
            ett hår, att han i stället fått ett strängt straff. WVislke häradsrätt,
            där han tilltalades, dömde honom till två års straffarbete (för
            det han genom oförsiktighet under för- mildrande omständigheter
            orsakat F:s död). Göta hovrätt frikände honom. I högsta domstolen
            fastställdes hovrättens utslag med en rösts pluralitet. Av minoriteten
            röstade två justitieråd för fastställande av häradsrättens utslag,
            ett Justitieråd ville sätta M:s straff till straffarbete i ett
            år. Såsom ytterligare upplysning kan härvid förtjäna antecknas,
            att M., till följd av de skador den sedermera avlidne våldsverkaren
            tillfogat honom, låg en månad och två dagar på sjukhus, samt att
            han vid ankomsten dit befanns hava 1:0) ett tre tum långt skuret
            sår i tvär riktning över maggropen intill magsäcken; 2:0) ett
            två tum långt skuret sår på vänstra kinden; och 3:0) ett sticksår
            på högra över- armen och ett skrubbsår på vänstra överarmen. I
            trots av denna misshandel synes M. haft nog besinning att, när
            han slutligen själv tog till kniven, rikta sina hugg endast mot
            motståndarens armar. För våra juristers uppfattning av nödvärnsrätten
            är Nya lagberedningens resonemang över detta ämne rätt betecknande.
            Lagberedningen vill knappast med- giva, att missnöjet mot den
            nuvarande lagstiftningen och lagskipningen har någon grund, samt
            antyder att detsamma i de flesta fall beror därpå, att man "ej
            med någon större noggrannhet prövat alla föreliggande omständigheter'.
            I viss mån är detta yttrande nog befogat. Men lagberedningen synes
            — liksom våra domstolar — glömma, att det nog går an att med noggranhet
            "pröva alla föreliggande omständigheter” när man lugnt sitter
            i sin stol och hör referenten samvetsgrant framhålla alla relevanta
            fakta, men att det kanske ej haver sig så lätt, när man blir överfallen
            och blixtsnabbt måste bedöma hur man skall bete sig för att skydda
            liv eller lem. Lagberedningen har emellertid detta oaktat verkligen
            gjort ett medgivande. Såsom vi ovan framhållit, fordras nu för
            att den, som gjort större våld än nöden krävde, skall bli straffri,
            att faran varit så trängande, ”att han sig ej besinna kunde”.
            Lagberedningen, som upplyser att våra domstolar uppfattat det
            så, att straffrihet endast äger rum då omständigheterna varit
            sådana, att vederbörande "omöjligen kunnat besinna sig'(!), har
            ändrat detta till: ”voro omständigheter sådana, att han svårligen
            kunnat sig besinna”. Billigheten synes nämligen fordra, säger
            lagberedningen, ”att den överfallne blir strafflös, när sådana
            omständigheter varit för handen, att han svårligen, även om han
            använt vanlig eftertanke, skulle kunnat besinna sig”. För vår
            del måste vi bekänna, att denna ändring förefaller oss vara snarare
            en försämring än en förbättring. Ar det väl rim och reson, att
            en människa, som är halvstrypt eller som ser en kniv lyftas emot
            sig, skall vara skyldig att använda "vanlig eftertanke', för att
            i sitt försvar icke skada våldsverkaren mer än som behövs för
            att få honom att inställa sitt anfall? De allra flesta människor
            torde inför mycket ringare våld förlora all förmåga av ”vanlig
            eftertanke". Denna ömsinthet för slagskämpar, som fordrar att
            fredliga medborgare icke skola på verksamt sätt freda sig från
            övervåld förr än de känna kallt stål i köttet — och knappast ens
            då — är för övrigt, enligt vårt förmenande, långt ifrån att vara
            ett skydd för allmänna säkerheten, en verklig uppmuntran till
            våldsgärningar.” Man skall invända, att här anförda fall ligga
            ett fjärdedels århundrade till- baka i tiden. Men äro verkligen
            förhållandena så mycket annorlunda nu? Det hände i fjor, att en
            vaktmästare i Stockholm blev på öppen gata överfallen av en
          </p>
          <pb facs="riksdagen-motions-pdf/data/1914/mot_1914_a_ak__128/mot_1914_a_ak__128-008.pdf"/>
          <p xml:id="i-PUGaXfTQvohKSBqq7nEJzm">
            '8 Motioner i Andra kammaren, Nr 128.
          </p>
          <p xml:id="i-MPW1ZS71HDcnZAFzmzY3xd">
            rusig person, som han skyddade sig mot genom att med all makt
            stöta honom ifrån sig. Mannen föll i gatan och slog ihjäl sig,
            och vaktmästaren — dömdes till två års straffarbete. Av nåd blev
            straffet sedan nedsatt till sex månaders fängelse. Även i bästa
            fall torde det vara ytterst sällsynt, att en person, som för att
            skydda sig själv eller de sina, råkar taga en våldsverkares liv,
            undkommer åtminstone några veckors rannsakningsfängelse innan
            han blir frikänd. Och är det då ingenting för en oförvitlig medborgare
            att helt plötsligt ryckas ifrån de sina och sina göromål och under
            några veckor berövas sin personliga frihet, till på köpet betraktad
            såsom sannolikt en brottsling? Vi bedja våra jurister att verkligen
            tänka sig fullt in uti en så enkel sak. Vi andra kunna ej erkänna
            det vara ett rättssamhälle värdigt, att dylikt får ske. När samhället
            så fullständigt, som hos oss är fallet, berövat den enskilde medborgaren
            all möjlighet att skydda sig själv, bör väl samhället känna sin
            egen förpliktelse så mycket starkare, att skydda sina medborgares
            liv och intressen. Fn var vet, huru det i detta fall förhåller
            sig. Något skydd till liv och lem från samhällets sida kan egentligen
            icke sägas existera på den svenska landsbygden. Det enda som göres,
            är att våldsverkaren, om han kan ertappas, får ett i regeln alldeles
            för lindrigt, stundom skandalöst lindrigt straff, sedan den ohjälpliga
            olyckan väl är skedd. Vår svenska landsbygds befolkning är dömd
            att årligen avgiva sin tribut av offer för misshandel, mord, dråp,
            rån och våldtäkt — utan försvar av samhället, men berövad all
            effektiv rätt att försvara sig själv. Det gives ett annat område,
            där tillståndet i Sverige är lika bedrövligt som i fråga om nödvärnet,
            och detta är skyddet mot förtalet. Vi se med en viss överlägsenhet
            på duellväsendet i främmande länder, och det kan ju icke på allvar
            sättas i fråga att införa det i Sverige. Men duellen vilar dock
            på en riktig tanke: att en person bör vara ansvarig för sina ord.
            I Sverige är ingen ansvarig för vad han säger — driver han ock
            därmed en medmänniska till självmord. Att någon i vårt land får
            svara inför domstol för bakdanteri och förtal — det är så ytterligt
            sällsynt, att det i praktiken måste lämnas helt och hållet ur
            räkningen. Och till och med i dessa ytterligt få fall vet man,
            att domstolen aldrig dömer till ett straff, som kunde verka i
            någon mån avskräckande på dylikt folk. Några tiotal, eller på
            sin höjd några hundratal kronors böter eller skadeersättning —
            detta är allt. Till och med den lilla möjlighet, som lägen giver,
            lämnas således obegagnad. Praktiskt talat erbjuder det svenska
            ”rättssamhället icke något som helst försvar i dylika fall. En
            persons heder och medborgerliga anseende äro i Sverige lika väl
            skyddade som den obeväpnade mannens liv i djungeln.»
          </p>
          <p xml:id="i-NYgzhbZeKKVbZDEV943qrf">
            STOCKHOLM, ISAAC MARCUS” BOKTRYCKERI-AKTIEBOLAG, 1914.
          </p>
        </div>
      </div>
    </body>
  </text>
</TEI>
