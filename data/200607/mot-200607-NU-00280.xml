<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00280">
  <teiHeader>
    <fileDesc>
      <titleStmt>
        <title>Patent på datorprogram</title>
        <author corresp="i-C2s3YhmmVmNkgvznmmnD4x">av Per Bolund (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patent på datorprogram</title>
          <idno type="rdwebb">GU02N280</idno>
          <rs type="number">N280</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N280/text</ref>
          <ref type="dokument_url_html">http://data.riksdagen.se/dokument/GU02N280</ref>
          <ref type="dokumentstatus_url_xml">http://data.riksdagen.se/dokumentstatus/GU02N280</ref>
          <ref type="doc">http://data.riksdagen.se/fil/0D5A8FEC-2BB1-49E7-A1EF-B055CCD0E79A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LcJUjvMu1sXFS7UJ4bxPcn" type="signed"/>
        <correspContext corresp="i-LcJUjvMu1sXFS7UJ4bxPcn">
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="referral" xml:id="i-PBdMLP4zsKpwgjSNMRicbd">
          <date when="2006-11-07"/>
        </correspAction>
        <correspAction type="dismissal" xml:id="i-QTc98SzUJAK6ZxYrwVfBKw">
          <date when="2006-11-07"/>
        </correspAction>
        <correspAction type="numbering" xml:id="i-Ap7oqD4VFBqATHEGKjwRR2">
          <date when="2006-11-01"/>
        </correspAction>
        <correspAction type="submission" xml:id="i-RJ5UNFkzmkkDj4DCMKiQwB">
          <date when="2006-10-31"/>
        </correspAction>
        <correspAction type="transfer" xml:id="i-5k3nqBX9FwSRChYSPPZvYt">
          <date when="2006-10-30"/>
        </correspAction>
        <correspAction type="assigned" xml:id="i-BLrDEBjundZdxQFefMzc39"/>
        <correspContext corresp="i-BLrDEBjundZdxQFefMzc39">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UkfKjZYkvvAYSsGoG71eps">
            Förslag till riksdagsbeslut
          </head>
          <list style="ol">
            <item xml:id="i-3Df94au9pwCWbCdGvMLoUk">
              Riksdagen tillkännager för regeringen som sin mening vad i motionen
              anförs om att patentkrav på ett datorprogram, antingen som sådant
              eller på en bärare, inte ska vara tillåtet.
            </item>
            <item xml:id="i-46vfUdSpL2GXTaJFxE6eSW">
              Riksdagen tillkännager för regeringen som sin mening vad i motionen
              anförs om att publicering eller distribuering av information aldrig
              kan utgöra patentintrång.
            </item>
            <item xml:id="i-Fnh8w4S9fkwR2irCV5VmGF">
              Riksdagen tillkännager för regeringen som sin mening vad i motionen
              anförs om en definition av begreppen bidrag och uppfinning.
            </item>
            <item xml:id="i-W6NDa71endCc26svDQqD7a">
              Riksdagen tillkännager för regeringen som sin mening vad i motionen
              anförs om definition av teknikområde.
            </item>
            <item xml:id="i-DwJxNTnWYLXdSVS5KyT56i">
              Riksdagen tillkännager för regeringen som sin mening vad i motionen
              anförs om att en förbättring av databehandlingseffektivitet, som
              t.ex. ökad operations­hastighet eller minskad felbenägenhet hos
              ett databehandlingssystem, inte är ett tekniskt bidrag.
            </item>
          </list>
        </div>
        <div type="motContent">
          <head type="h1" xml:id="i-FNpWZcPdq2gaP3q7MCaLn1">
            Patent på datorprogram
          </head>
          <head type="h1" xml:id="i-QeoVRZWYYbxPLW5ULahwGC">
            Motivering
          </head>
          <p xml:id="i-NBiEDuSxTyxhzYbpuDJ5Cu">
            Sverige är anslutet till den europeiska patentkonventionen. Detta
            innebär att patent som meddelas av Europeiska patentverket i München
            är precis lika giltiga som de som meddelas av vårt eget patentverk,
            förutsatt att de översätts till svenska.
          </p>
          <p xml:id="i-NeUgGJQET1vPbJ4eTQHG3w">
            Den europeiska patentkonventionen är en mellanstatlig konvention.
            Den är inte bindande, men eftersom de patent som Europeiska patentverket
            utfärdar är precis lika giltiga som de som meddelas i Sverige
            vore det orimligt om vi i Sverige nekade ett patent som kan erhållas
            i München. Därför är det önskvärt att de båda patentverkens regelverk
            anpassas till varandra.
          </p>
          <p xml:id="i-7GyDpN7vdJG71feWTwRrJr">
            Högsta domstolen har vid flera tillfällen, bland annat i domen
            T4707-98, framfört detta:
          </p>
          <p xml:id="i-WZ3SS8KkhJiwsFc172kaFC">
            Det kan vara önskvärt att en nationell domstol så långt möjligt
            anpassar sig till den praxis som tillämpas inom [det europeiska
            patentverket] EPO.
          </p>
          <p xml:id="i-LJXiFGPgmHcc8pZVSeLnaT">
            Regeringsrätten har också i pleniavgörandet RÅ 1990 ref 84 slagit
            fast, att Sveriges anslutning till den europeiska patentkonventionen
            gjort det nödvändigt att vi i vår interna rättstillämpning inom
            ramen för vad som är förenligt med svensk lagstiftning beaktar
            den praxis som kommit till uttryck inom det europeiska patentverket.
          </p>
          <p xml:id="i-JNMxHiPn5Q5nuYqhMcZeRB">
            Den svenska patenträtten är därför nära knuten till Europeiska
            patentverket och vår rättstillämpning utvecklas alltmer i linje
            med Europeiska patentverkets praxis. Frågan är om vi som lagstiftare
            kan göra något när vår rättstillämpning utvecklas på ett sätt
            vi tycker är felaktigt.
          </p>
          <p xml:id="i-M9o5LR3Em6ak8pDpj7uhKL">
            När vi ser på utvecklingen av rättstillämpningen vad gäller patent
            på datorprogram verkar det som om vi i realiteten förlorat kontrollen
            över vår egen lagstiftning. Ska vi som lagstiftande församling
            acceptera det?
          </p>
          <head type="h1" xml:id="i-RiexFzsZdRFG7jTrFkMcXu">
            Europeiska patentverkets praxis
          </head>
          <p xml:id="i-ThugdJS2xNHdoBHzmi1V4F">
            Att Europeiska patentverkets praxis påverkat svensk rättstillämpning
            framgår exempelvis av ett pressmeddelande från Statskontoret den
            15 september 2003. Där beskrivs hur Statskontoret invänder mot
            ett patent på överföring och hantering av elektroniska blanketter
            som beviljats både här hemma och i München. Statskontoret hävdar
            att patentet bara avser en administrativ metod för att förmedla
            en blankett och att det inte är fråga om en uppfinning som tillhör
            det patenterbara området enligt svensk patentlag.
          </p>
          <p xml:id="i-9ytMjVRDgCp3e24RwF41xB">
            En snabb sökning i Europeiska patentverkets databas i den klass
            blankettpa tentet tillhör (G06F17/24F - Form filling; Merging
            e.g. graphical proces sing of form or text) ger 2 235 träffar.
            Hur många av dem som avser patent på metoder som torde vara relevanta
            för Statskontorets 24-timmarsmyndighet är omöjligt att avgöra,
            men blotta antalet indikerar att Europeiska patentverket anser
            att sådana metoder tillhör det patenterbara området.
          </p>
          <p xml:id="i-SBVBLvP5cjW22D5MvTv4rS">
            Att Europeiska patentverket utökat det patenterbara området framgår
            särskilt tydligt om man jämför hur verkets tolkningshandledning
            förändrats från k onventionens bildande fram till idag. Idag är
            så kallade programkrav vanliga , 1978 var de explicit förbjudna:
          </p>
          <p xml:id="i-KVdRRei4i8AmzPdYoe1S64">
            If the contribution to the known art resides solely in a computer
            program then the subject matter is not patentable in whatever
            manner it may be presented in the claims.
          </p>
          <p xml:id="i-Bk7KCqR3TdfL9jGevmrgZN">
            Det har varit en glidande utveckling. Som exempel kan nämnas
            att en ansökan om patent på en metod att bestämma i vilken ordning
            kunder ska betjänas fick avslag i Sverige 1983. Europeiska patentverket
            beviljade samma patent 1987.
          </p>
          <head type="h1" xml:id="i-XTshNT5eCDPdgvnshzMscJ">
            Riksdagsmotioner
          </head>
          <p xml:id="i-zx2uZjXTCdoyggPsvCv3X">
            Flera riksdagsledamöter, t.ex. Lennart Daléus (c) och Kenneth
            Johansson (c), har i flera motioner påtalat att utvecklingen vad
            gäller patent på datorprogram går åt fel håll. Krav har framförts
            på att Sverige i internationella förhandlingar ska framföra att
            patent på datorprogram inte ska få förekomma.
          </p>
          <p xml:id="i-4zZW9wUHJ4b9RiP48aGaE8">
            Varje motion har hittills fått avslag med motiveringen att de
            synpunkter som förts fram i motionen övervägs av regeringen i
            samband med de fortsatta överläggningarna inom EU, vilket syftat
            på direktivet om patent på datorprogram som kom från EG-kommissionen
            i februari 2002.
          </p>
          <p xml:id="i-LqdrXhG9nwDJ8P2HWqF6BP">
            Till skillnad från vad som man kan anta angavs som skäl för avslag,
            syftade direktivet inte till att stoppa patent på datorprogram.
            Förslaget syftade i stället till att kodifiera den praxis som
            tillämpas av Europeiska patentverket. Nu när behandlingen i EU
            är avslutad är det aktuellt att väcka en motion om detta igen.
          </p>
          <head type="h1" xml:id="i-7GJgsAqdEJBxa3VkFLe7KN">
            Europaparlamentet
          </head>
          <p xml:id="i-FJ3EXkELaGEtcFyhvNGcrx">
            Ändringsförslagen till EG-kommissionens förslag som antogs av
            EU-parla­mentet i september 2003 drog en tydlig gräns för det
            patenterbara området. Gränsen var härledd från principerna bakom
            den europeiska patentkonventionen istället för Europeiska patentverkets
            tolkning av konventionen.
          </p>
          <p xml:id="i-43w1T9VuU8PfknkuJvq1A8">
            Strax före den slutliga omröstningen arbetades det fram ett kompromissförslag.
            Det hade stöd i alla politiska grupper och var en sammanfattning
            och sammanjämkning av allt arbete som EU-parlamentet lagt ned
            under nästan fyra års behandling av direktivet. Kompromissförslaget
            hade en avgörande betydelse för utvecklingen fram till den slutgiltiga
            omröstningen, och bestod i princip av en rad klargöranden med
            syfte att återanknyta till principerna bakom den europeiska patentkonventionen.
          </p>
          <p xml:id="i-Viy9DDY4o86m54sCEFHngg">
            Den 6 juli 2005 förkastade slutligen EU-parlamentet hela direktivet.
            Alla svenska EU-parlamentariker från alla svenska riksdagspartier
            röstade enhälligt ned förslaget. Förslaget att ändra lagen efter
            Europeiska patentverkets praxis gick inte igenom. Hela idén saknar
            parlamentariskt stöd. En tydlig markering att man inte vill ha
            patent på datorprogram i Europa.
          </p>
          <head type="h1" xml:id="i-4B3vbUbcMV7VEJTRb2edPU">
            Patent på riktiga uppfinningar
          </head>
          <p xml:id="i-BxCLHVQ7g43SEDjoSJXHVh">
            Riksdagen, som Sveriges lagstiftande församling, måste nu ta
            intryck av EU-parlamentets beslut och ta till sig det arbete EU-parlamentet
            utfört. Vidare måste Sverige även påverka Europeiska patentverket
            till att upphöra med den allt vidare tolkningen av konventionen.
          </p>
          <p xml:id="i-6LBktmrNPFovGALAVGn8oD">
            Denna uppgift blir allt viktigare sett i ljuset av den internationella
            utvecklingen. International Herald Tribune rapporterar den 19
            oktober i år om att ett 50-tal patent på skatteplanering har beviljats
            i USA och att många fler väntar på behandling. Euobserver skriver
            den 25 oktober att granskarna vid Europeiska patentverket strejkar
            i protest mot nya riktlinjer som prioriterar kvantitet framför
            kvalitet, samtidigt som en flodvåg av patentansökningar från Asien
            väller in över Europa. Vad gäller europeisk rättsutveckling publicerades
            den 27 oktober ett domslut från England som beskriver hur Europeiska
            patentverket haft åtminstone fyra motsägelsefulla tillvägagångssätt
            vad gäller bedömningen av patentansökningar på datorprogram. Patentbesvärsrätten
            i Sverige har nyligen kommit fram till liknande slutsatser.
          </p>
          <p xml:id="i-2sYeTNiwNuVJUcBvHHS8D6">
            Lagen måste göras tydlig. Under EU-parlamentets arbete framfördes
            gång på gång att datorprogram inte ska kunna patenteras, samtidigt
            som det måste säkerställas att datorstödda uppfinningar ska kunna
            patenteras. För att klar­göra detta krävs en rad definitioner
            och förtydliganden.
          </p>
          <p xml:id="i-LnnYb1E77J5QjgepeY37Ph">
            En datorstödd uppfinning är en uppfinning som har stöd av datorer
            och datorprogram för att till exempel framställa en kemisk förening
            eller styra en fysikalisk process. Det är naturligtvis självklart
            att det inte är datamaskinen i sig som framställer den kemiska
            föreningen eller utgör den fysikaliska processen.
          </p>
          <p xml:id="i-WegoyBBTUZCe26ChAFZi82">
            Datamaskinen är en särskild sorts maskin. Den behandlar data,
            inget annat. I själva verket är en datamaskin ett förverkligande
            av en abstrakt matematisk maskin som materialiserad består av
            processorer, minnen och lagringsutrymmen, och har gränssnitt för
            informationsutbyte med mänskliga användare eller andra externa
            system. Ett databehandlingssystem är en dator eller ett nätverk
            av datorer. Ett datorprogram är en lösning av ett problem genom
            beräkningar med hjälp av ett databehandlingssystem. Sådana lösningar
            ska inte kunna patenteras.
          </p>
          <p xml:id="i-4K2n7w7nDoC5fTWPcRw514">
            Detta synsätt överensstämmer med Patentbesvärsrättens resonemang
            i domen 01-157 från år 2002. Domen gäller ett avslag på en ansökan
            om ett patent på ett elektroniskt börshandelssystem: Att datorisering
            leder till ett snabbare och tillförlitligare genomförande ligger
            i sakens natur och är ett generellt syfte med datorisering. De
            fördelar som det patentsökta förfarandet medför i d essa avseenden
            bidrar således inte heller till att förfarandet får teknisk karaktär.
          </p>
          <p xml:id="i-2MavfAsJqcM4W5bsUKNRme">
            Lösningar som ger snabbare och tillförlitligare databehandling
            ska alltså inte gå att patentera, eller mer generellt, lösningar
            på databehandlingsproblem är inte patenterbara.
          </p>
          <p xml:id="i-7SMizwene7Ucb4Q7gcRxQb">
            Med ovanstående definitioner blir det möjligt att förstå begreppet
            databehandling utan att det blir för vidsträckt och utan att det
            skulle strida mot internationella åtaganden. Riktiga uppfinningar
            är patenterbara oavsett om de använder sig av databehandling eller
            inte.
          </p>
          <head type="h1" xml:id="i-3RT92MxUQepL1q93ofTPDh">
            Tekniskt bidrag
          </head>
          <p xml:id="i-CLEh47gToRVvhoBvq4VMdw">
            I Sverige meddelas inte patent på datorstödda affärsmetoder som
            saknar teknisk karaktär (se 01-157 ovan), men det finns även krav
            på att en uppfinning måste innefatta ett så kallat tekniskt bidrag.
            Kompromissförslaget i EU-parlamentet försökte klargöra detta centrala
            begrepp eftersom det som kommit att användas på lite olika sätt
            i Europa. Följande klargörande är därför särskilt viktigt:
          </p>
          <p xml:id="i-J5bTrLx7QLEiZr2acutWW3">
            En uppfinning är ett bidrag till teknikens ståndpunkt på ett
            teknikområde. Bidraget är den uppsättning egenskaper genom vilka
            patentkravens samlade omfång förmodas skilja sig från vad som
            tidigare är känt. Bidraget måste vara tekniskt, det vill säga,
            det måste ha tekniska egenskaper och tillhöra ett teknikområde.
            Utan ett tekniskt bidrag föreligger inte något patenterbart och
            ingen uppfinning. Det tekniska bidraget måste uppfylla villkoren
            för patenterbarhet. I synnerhet måste det tekniska bidraget vara
            nytt och inte uppenbart för en fackman.
          </p>
          <p xml:id="i-FHXayvB4fnkRtJtZLkc1iV">
            Termen teknikområde är också viktig. Begreppet måste ges en betydelse
            i patenträttsliga sammanhang så att det görs klart att ett teknikområde
            är en gren av tillämpad naturvetenskap inom vilken kunskap uppnås
            genom experiment med kontrollerbara naturkrafter. Denna definition
            överensstämmer med det teknikbegrepp svensk patentlagstiftning
            vilar på (NU 1963:6):
          </p>
          <p xml:id="i-27EJ7VFdb4QGb6L3CnBJ26">
            Det på grundlag af de gæeldende love i de nordiske lande udviklede
            opfindelsesbegreb indeholder et krav om, at opfindelsen skal have
            teknisk karakter. Nogen eksakt bestemmelse af, hvad der ligger
            heri, kan næppe gives, men der ligger i begrebet i hvert fald
            et krav om, at der skal være tale om løsning af en opgave ved
            hjælp af naturkræfter, d.v.s. ved en lovbundet udnyttelse af naturens
            materie og energi.
          </p>
          <head type="h1" xml:id="i-UF4gkuVzqCi4erstFFmujK">
            Datorprogram
          </head>
          <p xml:id="i-EtTZCyaG5SY6czF8hqqxKK">
            Datorprogram skyddas av upphovsrätten och kan liksom böcker och
            musik publiceras och distribueras till exempel på cd-skivor eller
            via Internet. Publicering och spridning av information är i själva
            verket livsnerven i det moderna informationssamhället, och ska
            därför skyddas så effektivt som möjligt. Ett patentskydd skulle
            vara långsamt, långtgående och dyrt i jämförelse med det skydd
            upphovsrätten skapar.
          </p>
          <p xml:id="i-TmJGpUc8pHVy2ACcLEdpw3">
            De institutioner som driver utvecklingen av rättstillämpningen
            vad gäller patent på datorprogram måste lyssna till lagstiftaren
            och läsa lagen med lagstiftarens intentioner för ögonen. Denna
            motion är avsedd att klargöra betydelsen av ett antal grundläggande
            begrepp för att förhindra att datorprogram patenteras i Sverige
            och Europa.
          </p>
        </div>
        <div type="motSignatures">
          <list>
            <item xml:id="i-9juyKjz9nxyk23ujS8ECc1">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
