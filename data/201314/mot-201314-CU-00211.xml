<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00211">
  <teiHeader>
    <fileDesc>
      <titleStmt>
        <title>Inomhusmiljö är en viktig fråga</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inomhusmiljö är en viktig fråga</title>
          <idno type="rdwebb">H102C211</idno>
          <rs type="number">C211</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C211/text</ref>
          <ref type="dokument_url_html">http://data.riksdagen.se/dokument/H102C211</ref>
          <ref type="dokumentstatus_url_xml">http://data.riksdagen.se/dokumentstatus/H102C211</ref>
          <ref type="doc">http://data.riksdagen.se/fil/DAAD45F6-8699-49DB-B300-2E34F9084075</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2Y8HpAWzKBBFHCDyzC6AyM" type="signed"/>
        <correspContext corresp="i-2Y8HpAWzKBBFHCDyzC6AyM">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-CGTjw4VJHTHqLuZa69ZGxf" type="numbering">
          <date when="2013-09-27"/>
        </correspAction>
        <correspAction xml:id="i-EhhnmzNAqDoR4ciywe2U3m" type="submission">
          <date when="2013-09-23"/>
        </correspAction>
        <correspAction xml:id="i-BvRwBbYdV1QEMrFMDCqrdT" type="transfer">
          <date when="2013-09-23"/>
        </correspAction>
        <correspAction xml:id="i-5rtvevfhdBU57J6JzrN4A7" type="assigned"/>
        <correspContext corresp="i-5rtvevfhdBU57J6JzrN4A7">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LcYyDYyY7U6qNKw5w7gJ1S">
            Förslag till riksdagsbeslut
          </head>
          <list style="ol">
            <item xml:id="i-N6WPfWN2hzBr52nRGWXbna">
              Riksdagen tillkännager för regeringen som sin mening vad som
              anförs i motionen om behovet av att erkänna sjuka-hus-sjukan.
            </item>
            <item xml:id="i-Tasejgqo7vT7spH5xxze2L">
              Riksdagen tillkännager för regeringen som sin mening vad som
              anförs i motionen om en hälsogaranti för byggd miljö.
            </item>
            <item xml:id="i-Y1VhXnr2oiFyvJa5yAe26g">
              Riksdagen tillkännager för regeringen som sin mening vad som
              anförs i motionen om vikten av att snarast inrätta en bygghaverikommission.
            </item>
            <item xml:id="i-4bwkHXjaWHb6N4Gz5skJqY">
              Riksdagen tillkännager för regeringen som sin mening vad som
              anförs i motionen om hur ett program för att åtgärda våra barns
              undermåliga arbetsmiljöer kan utformas och finansieras. 1
            </item>
            <item xml:id="i-6PB5KjXYZMCrPkCmWPYhKc">
              Riksdagen tillkännager för regeringen som sin mening vad som
              anförs i motionen om att tillsätta en utredning som får i uppgift
              att lägga fram förslag på hur problem för dem som drabbas av sjuka
              hus och liknande skador av arbetsplatser eller andra lokaler kan
              lösas.
            </item>
            <item xml:id="i-XAE9WXk9j6UVxMwrogwdt3">
              Riksdagen tillkännager för regeringen som sin mening vad som
              anförs i motionen om behovet av att stärka forskningen om kemikalier
              i inomhusmiljön. 1
            </item>
            <item xml:id="i-3PbUbcWEwP6fuqv6gZaNCh">
              Riksdagen tillkännager för regeringen som sin mening vad som
              anförs i motionen om behovet av en fond för att hantera kostnader
              som uppstår när ansvar ska tas för dem som skadas av ohälsosamma
              byggda miljöer.
            </item>
          </list>
          <p xml:id="i-P9MpzFbjoCHcDq6QEvTb2h">
            1 Yrkandena 4 och 6 hänvisade till UbU.
          </p>
        </div>
        <div type="motContent">
          <head xml:id="i-NMJo2GnbTWhP1WJwiqURyv" type="h1">
            Bakgrund
          </head>
          <p xml:id="i-7sVxSE4oNDTb5ucJ12yK4t">
            Antalet personer som drabbas av arbetssjukdom på grund av sjuka
            hus ökar, visar ny statistik från Arbetsmiljöverket. Mellan 2010
            och 2011 ökade antalet fall som kan kopplas till sjuka hus från
            500 till 700 enligt Arbetsmiljöverkets siffror för hela landet.
            Kvinnor drabbas betydligt oftare än män. Det totala antalet arbetsskador
            ökade inte i motsvarande grad.
          </p>
          <p xml:id="i-GsSo8eVxeDAWDntDj5uSPN">
            Att anmälningarna blivit fler behöver inte betyda att fler byggnader
            har problem. Bo Knutsson, arbetsmiljöinspektör i Linköping, tror
            att förklaringen är att fler rapporterar sina besvär.
          </p>
          <p xml:id="i-8QVkJVBQKRQtQTRFp3Ctf5">
            Sjuka-hus-sjukan (Sick Building Syndrome, SBS) är ett diagnostiserbart
            sjukdomstillstånd med symtom som bland annat torra slemhinnor,
            hosta och trötthet. Forskarna vet inte de exakta mekanismerna
            bakom besvären, men orsaken är ofta fuktskador i byggnaden. Hus
            från 1970-talet och framåt drabbas oftare än äldre.
          </p>
          <p xml:id="i-K4JHR4VxzdE3r3kJg2ZzBW">
            Till detta kan läggas det faktum att enligt Boverkets studie
            Betsi har cirka 36 procent av byggnaderna i Sverige minst en fuktskada.
            I 3H-studien från Stockholm kan man läsa att cirka 10 procent
            av de boende rapporterar SBS och att runt 40 procent anger någon
            form av allergiska problem.
          </p>
          <p xml:id="i-yonhKuS3nAcWcMhk3CstF">
            Om flera på arbetsplatsen har besvär som blir bättre på helger
            och under semestern kan det finnas anledning att misstänka SBS.
          </p>
          <head xml:id="i-NV31aKo9jKZgxoybESRJMB" type="h1">
            Tidigare behandling
          </head>
          <p xml:id="i-PGVyy4AY6vPW3GZsQBBrvU">
            Motioner med dessa frågor har avslagits av riksdagen ett flertal
            gånger, problemen minskar dock inte. Tvärt om berörs allt fler
            i vårt land av dessa frågor. Ökande trångboddhet, brist på lägenheter
            och försämrad ekonomi för många kan säkerligen vara en del av
            orsakerna bakom den utvecklingen. Jag väljer därför att återkomma
            till riksdagen i denna fråga.
          </p>
          <head xml:id="i-WQ872FkbL3T2xpiwg1G8DB" type="h1">
            Inledning
          </head>
          <p xml:id="i-M8o2oUXKLysWHQxzdtBnco">
            Ökad välfärd under 1900-talet har bland annat inneburit ökad
            vistelsetid inomhus. Den genomsnittlige medborgaren anses idag
            tillbringa 90 procent av dygnets tid i inomhusmiljö. Förhoppningsvis
            kan en förändring av livsstilsnormer påverka denna utveckling
            åt andra hållet, men kraven på en sund inomhusmiljö bör inte lämnas
            åt sidan på grund av sådana förhoppningar.
          </p>
          <p xml:id="i-XhrYQBfEuAaZgN1WSpG9NC">
            Ohälsa kopplat till den byggda miljön, nya byggmaterial och fuktskador
            upplevs av allt fler som ett växande problem. Ofta mäts skrämmande
            höga värden upp av olika giftiga ämnen i lägenheter där drabbade
            bott. Trots det är bevisfrågan svårhanterad för den enskilde och
            ansvarsfrågan för skadorna otydlig. De drabbade är också ofta
            både ekonomiskt och fysiskt svagt rustade på grund av kraftigt
            nedsatt eller obefintlig arbetsförmåga. Samhället måste ta ansvar
            för de drabbade men måste även se till att sambanden mellan ohälsa
            och innemiljö får en förklaring. Naturligtvis krävs det forskning.
            I väntan på ytterligare kunskap borde det vara en självklarhet
            att tillämpa försiktighetsprincipen mycket kraftfullt.
          </p>
          <p xml:id="i-VgdLYVvRCzwiyTtQsztjWm">
            23 nya kemiska ämnen per minut varje dag året runt är den globala
            verklighet vi skall försöka leva med. Att ha kunskap om de numera
            över 50 miljoner olika kemiska ämnen som existerar är naturligtvis
            en omöjlighet. Att material interagerar med varandra vet vi och
            att fukt sätter igång kemiska och biologiska förändringar är även
            det ställt utom allt tvivel. Frågan är hur detta skall hanteras.
          </p>
          <head xml:id="i-HJGmYEfn5M8QBNyow3EdxV" type="h1">
            Historisk återblick
          </head>
          <p xml:id="i-UGjYSYXcrSATaqutJTY1MK">
            I proposition 1990/91:189 med förslag till lag om byggnadsgaranti
            föreslog den dåvarande socialdemokratiska regeringen införandet
            av en tioårig byggnadsgaranti. Förslaget antogs av riksdagen genom
            bifall till betänkande 1990/91:BoU19. Förslaget var tämligen omfattande
            men kom aldrig att genomföras på grund av den regeringskris som
            inträffade av helt andra orsaker. Så småningom valde regeringen
            Bildt att i stället införa den av alla hatade byggfelsförsäkring
            som dagens borgerliga regering nu har för avsikt att avskaffa.
          </p>
          <p xml:id="i-kFnfwdUemADm1oPgQTemo">
            Det intressanta är att den dåvarande socialdemokratiska bostadsministern
            Ulf Lönnqvist i propositionen lyfter fram många av de problem
            som än idag kan antas vara orsak till att så många blir sjuka
            av den byggda miljön. Propositionen föregicks av att en arbetsgrupp
            utredde frågan om byggnadsgaranti där man påtalade byggnadstekniska
            faktorer som kunde påverka inomhusmiljön och, som man skriver,
            ha ett samband med ohälsa hos dem som vistas i byggnaden. Även
            i proposition 1990/91:145 om byggnaders inomhusmiljö behandlades
            kopplingen mellan olika egenskaper i inomhusmiljön och den påverkan
            detta kan ha på hälsan för dem som vistas i byggnaderna.
          </p>
          <p xml:id="i-R3VLFDEARnLqkBAPFwmJSa">
            Det har gått över tjugo år, och tyvärr så har de regeringar som
            styrt landet inte tagit tag i det sedan länge väl kända problemet.
          </p>
          <head xml:id="i-Cbq8b2S6QCDWTiv8LodigE" type="h1">
            Förslag till åtgärder
          </head>
          <head xml:id="i-UiF2AQsecmw3qnttgthErf" type="h2">
            Erkännande av sjuka-hus-sjukan
          </head>
          <p xml:id="i-HQVv3A3h1FCgbT2TmG2zLV">
            Personer drabbade av SBS bollas mellan vården, Arbetsförmedlingen
            och Försäkringskassan samtidigt som några av dem förtvivlat arbetar
            på att få hjälp med grundproblemet. Så länge den vetenskapliga
            osäkerheten kring kopplingen ohälsa och innemiljö är så stor som
            den är idag kommer dessa personer i de flesta fall inte att få
            den hjälp de behöver för att kunna återgå till ett normalt liv.
          </p>
          <p xml:id="i-8nQaY7vbMhpgnmRN8qG689">
            Att Arbetsmiljöverket nu konstaterat den ökande trenden med denna
            typ av arbetssjukdom gör att regeringen borde agera. Det finns
            exempelvis ett antal polishus i landet som skadat ett stort antal
            poliser. Vi har skolor och vårdinrättningar som drabbat anställda
            och elever.
          </p>
          <p xml:id="i-Y8k2PwSH7Eds6NjWkzcvAo">
            Jag har genom åren interpellerat och debatterat frågan med ministrar
            och motionerat med förslag som avslagits. Det första regeringen
            borde göra är att erkänna att problemet existerar; det skulle
            förändra myndigheters behandling av de drabbade. Riksdagen bör
            ge detta regeringen till känna.
          </p>
          <head xml:id="i-WG3eK3RGBHs5TwJF3xcTKR" type="h2">
            Garantitid på byggande för hälsan
          </head>
          <p xml:id="i-EUi3TwJrMzV3cTezuC2xwQ">
            Mot bakgrund av den kunskap vi har idag borde det vara möjligt
            att åter ta tag i frågan och utforma en lagstiftning som innebär
            att den ansvarige för byggandet åläggs ett minst tioårigt hälsoansvar.
            Det skulle innebära att en nybyggnation skall åtföljas av en minst
            tioårig garanti på att byggnaden inte skadar människors hälsa.
            Självklart måste lagstiftningen definiera hälsoansvaret på ett
            sätt som gör det funktionellt i en domstol. Mot bakgrund av Boverkets
            studier kring sjuka hus som visar hur omfattande problemet fortfarande
            är borde det vara ett prioriterat arbete för regeringen att lägga
            fram förslag till riksdagen om en hälsogaranti för byggd miljö.
            Riksdagen bör ge detta regeringen till känna.
          </p>
          <head xml:id="i-G7Lt5M17AjHWRih5tCrpGy" type="h2">
            Bygghaverikommission
          </head>
          <p xml:id="i-Qg8Pg55DxiRSiCiYsxDhmv">
            När det gäller det redan existerande beståndet av bostäder, skolor,
            arbetsplatser och andra byggnader kan konstateras att en stor
            del är i mycket dåligt skick. Det skiljer mellan olika konstruktioner
            och förmodligen mellan olika tidsepoker enligt de studier som
            finns. Det är allvarligt att så många människor bor, studerar
            eller arbetar i byggnader som är undermåliga ur ett hälsoperspektiv.
            Varje år drabbas människor av allvarliga hälsoproblem i den byggda
            miljön. I en undersökning från Boverket och Energimyndigheten
            från 2007 (STIL 2) hade 81 procent av de undersökta skolorna fukt
            i konstruktionen eller en ren fuktskada. Samhällskostnaden för
            detta är förmodligen mycket stor. I vattenskadeundersökningen
            från 2002 uppskattades exempelvis den årliga kostnaden för åtgärder
            till fem miljarder kronor. Enstegstätning av fasader är det senaste
            exemplet i en lång rad av dåliga byggnadstekniska lösningar. Över
            20 000 bostäder beräknas ha den fasadlösningen idag och cirka
            hälften av dem uppvisar redan idag svåra skador.
          </p>
          <p xml:id="i-SJj8843sT9rmdrMUC7q1mU">
            Det är inte rimligt att den enskilde lämnas helt utan skydd av
            samhället i situationer som dessa. Att drabbas av ett fuktskadat
            ägt hem kan få som konsekvens att hela livet brakar samman. Idag
            är många utförsäkrade från alla trygghetssystem, får ingen rehabilitering
            eller annan hjälp och är ovanpå detta ofta tungt skuldsatta.
          </p>
          <p xml:id="i-Q6i9eZWPRCNcrUZDNdEky3">
            Det bör snarast inrättas en bygghaverikommission med uppgift
            att granska alla fall av SBS (sjuka-hus-syndromet, Sick Building
            Syndrome) i landet och föreslå lösningar både för de drabbade
            personerna och för de byggnadstekniska problemen. En sådan kommission
            måste ha en bred kompetens för att kunna hantera både hälsoproblematiken
            och byggtekniken.
          </p>
          <p xml:id="i-j6Kbo3zrK23HYVwxQc2Cs">
            De människor som drabbas far mycket illa, och det är angeläget
            att åtgärder vidtas snarast. Riksdagen bör sända en tydlig signal
            till regeringen att det är angeläget att inrätta en bygghaverikommission
            med de uppdrag som föreslås ovan.
          </p>
          <head xml:id="i-X2i4NZ9cT88M9qXQsTU7Fy" type="h2">
            Barns arbetsmiljö
          </head>
          <p xml:id="i-LAQDedk5NUMyN36NXjrFGZ">
            Barn och ungdomar far idag illa i undermåliga skolmiljöer på
            grund av dåligt byggda och underhållna lokaler. Det är ansvarslöst
            att utsätta barn för en miljö som gör att de inte har möjligheter
            att tillgodogöra sig utbildningen på rimliga villkor. Problemet
            finns även i förskolor, fritidsgårdar och många andra lokaler
            för idrott och föreningsverksamhet.
          </p>
          <p xml:id="i-Hg6P44j53Qw2aVVrPE55hi">
            Våra barns framtid är för viktig för att vi ska kunna ta de risker
            det innebär att utsätta dem för undermåliga inomhusmiljöer när
            de är på jobbet. Regeringen bör därför snarast återkomma till
            riksdagen med förslag på hur ett program kan utformas och finansieras
            för att åtgärda våra barns undermåliga arbetsmiljöer.
          </p>
          <head xml:id="i-B5uNqDn29zMhTBTZGvUx9B" type="h2">
            Uppföljning och ansvar
          </head>
          <p xml:id="i-SGNUeXwHZAur1XY6KsEkAc">
            Socialstyrelsen har efter många års påtryckningar äntligen uppmärksammat
            hälsokonsekvenserna av fuktskador och påstår att de har för avsikt
            att utbilda de kommunala hälsoskyddsinspektörerna för att öka
            tillsynen av inomhusmiljön, vilket är mycket bra. Det är dock
            orimligt att det vid nybyggnation och renoveringar fortsätter
            att byggas ohälsosamma miljöer. Idag är det en god affär för byggbolagen
            att först bygga och sedan bygga om och få betalt båda gångerna.
            Det saknas incitament att göra rätt från början och det är ett
            unikt förhållande som enbart gäller för byggsektorn. Därför finns
            ett stort behov av att lagstifta om regler för ansvar när fel
            uppstår. De frivilliga etiska regler som tagits fram av företagen
            själva och de försäkringar som finns ger inte fastighetsägaren
            ett rimligt stöd för att utkräva rättelser när byggfel uppstår.
            Den snart 20 år gamla byggfelsförsäkringen som infördes av den
            förra borgerliga regeringen under ledning av Carl Bildt (M) och
            som troligen snart kommer att avskaffas av alliansregeringen har
            i stort sett varit verkningslös och betraktats av de flesta som
            en ren kostnad utan att ge något skydd.
          </p>
          <p xml:id="i-XKEA9AvnkhQNVyXLUg2KXS">
            Boverkets senaste kartläggning av inomhusmiljön i landet, Betsi,
            har tyvärr inte fått den behandling av regeringen som den förtjänade.
            Regeringen valde att inte ge Boverket de resurser som krävdes
            för att en grundlig utvärdering av det insamlade underlaget skulle
            kunna genomföras. När materialet var färskt föreslog Miljöpartiet
            i sin budget att medel skulle avsätts för att möjliggöra djupare
            analyser av materialet. Förmodligen hade det även varit möjligt
            att då väga samman utfallet i Betsi med det resultat som visade
            sig i den Stockholmsundersökning som gått under namnet 3H-projektet,
            och inom vars ram 14 000 lägenheter undersöktes 1991–1993 och
            dryga 10 000 lägenheter under 2005. Det är bara att beklaga att
            regeringen inte var mer intresserad av att skaffa sig en bättre
            bild av situationen.
          </p>
          <p xml:id="i-8SNKVgj9K7VETV7WAQAL3F">
            De som drabbas av sjukdom på grund av ohälsosam inomhusmiljö,
            oavsett om det handlar om bostaden, arbetsplatsen eller andra
            lokaler, har idag mycket små möjligheter att få rimlig hjälp.
            Eftersom arbetsförmågan ofta blir kraftigt nedsatt har drabbade
            också små egna resurser. De behov som finns handlar både om stöd
            för att återfå hälsan och om att utreda orsaken och åtgärda den.
            Det sistnämnda är självklart viktigt även för att undvika att
            fler personer drabbas av den osunda inomhusmiljön. Det är rimligt
            att samhället tar ett aktivt ansvar för att drabbade får stöd
            och hjälp med att snarast tillfriskna och åtgärda den miljö som
            skadat dem.
          </p>
          <p xml:id="i-LWe4wxvLqKLbxfbvsVjKKT">
            När olyckan väl är framme, och tyvärr kommer det med stor säkerhet
            att inträffa ett antal gånger under de närmaste årtiondena, är
            det viktigt att det finns ett klart och tydligt regelverk att
            luta sig på. Här finns ett stort behov av regelverk för uppföljning
            och ansvarstagande. Byggbranschen präglas av långa kedjor av underleverantörer
            och utförare i tredje och fjärde led, vilket gör ansvarsfrågor
            svåra. Regeringen bör därför ta ett helhetsgrepp över detta problemområde
            och tillsätta en utredning som en gång för alla kan lösa de svårigheter
            som drabbar den som har otur att hamna i byggnader som gör dem
            sjuka. Detta bör riksdagen ge regeringen till känna.
          </p>
          <head xml:id="i-PruxipeVhxF2pdwJpqodvY" type="h2">
            Byggmaterial
          </head>
          <p xml:id="i-68cP7TTgiYjAPzUgyB62LG">
            Märkligt nog finns det fortfarande stora brister när det gäller
            kunskap kring hur byggmaterial särskilt under inverkan av fukt
            påverkar inomhusmiljön och vilka hälsoeffekter det ger. Även när
            man mäter upp halter av lösningsmedel i bostäder som inom industrin
            anses otillåtna i en arbetsmiljö ifrågasätts det om det kan vara
            skadligt att bo i en byggnad med dessa nivåer av hälsovådliga
            ämnen. Toxiska ämnen som både är vävnadsnedbrytande, påverkar
            immunförsvaret och är cancerogena i mycket låga halter och dessutom
            bioackumulerande är inte ovanliga i fuktskadade rum.
          </p>
          <p xml:id="i-8wfzSFEUguVMdgcgx9EJnk">
            Av de femtio miljoner kända substanser som nämndes i motionens
            inledning finns mer än sex miljoner att köpa i handeln. Av dessa
            är det dock enbart runt 50 000 som vi avsiktligt använder i någon
            större omfattning och den gruppen ökar med ungefär 500 nya ämnen
            per år, men våra kunskaper om dessa ämnen ökar inte i samma takt.
            Tyvärr har forskning om hälsoeffekter av befintliga och nya kemiska
            substanser och ämnen som brukas inte den prioritet man skulle
            önska.
          </p>
          <p xml:id="i-6MbPN8PFpjEmrMf5mBx1wX">
            Det är därför nödvändigt att staten styr forskningsmedel för
            att öka kunskaperna om vår kanske största ohälsokälla. Inför de
            förestående renoveringarna av miljonprogrammen från 1960- och
            1970-talen är det avgörande att kunskapen ökas så att vi inte
            drabbas av nya hälsoskandaler. Ett nybildat nätverk av forskare
            på olika institutioner i landet (Komin) bör tilldelas såväl resurser
            som uppgifter för att öka kunskapen på området inom de ramar regeringen
            förfogar över. Riksdagen bör därför ge regeringen tydliga signaler
            om att detta är ett forskningsområde som bör ges hög prioritet.
          </p>
          <head xml:id="i-7tsYx9UKsWV4TPwX5E4dLa" type="h2">
            Ersättning och finansiering
          </head>
          <p xml:id="i-JDDTfCdr9rSUe4rv6vN2P">
            En metod för att stödja dem som drabbas av ohälsa på grund av
            skadliga inomhusmiljöer är att skapa fonder för att finansiera
            nödvändiga åtgärder. Finansieringen av en sådan fond skulle exempelvis
            kunna ske genom en avgift vid nybyggnation och större renoveringar.
            Både försäkringsbolagen och staten skulle kunna bidra med finansiering.
          </p>
          <p xml:id="i-7FY3P16tDgkwGM2AgwEvyr">
            Om reglerna för en sådan fond utformas så att företagens kostnader
            återspeglar deras långsiktiga resultat vad gäller deras medverkan
            i att bygga friska eller sjuka byggda miljöer skapar själva fonden
            i sig starka motiv för företagen att göra rätt från början. Riksdagen
            bör uppmana regeringen att utreda formerna för en sådan fond för
            att finansiera kostnaderna när människor skadas av ohälsosamma
            byggda miljöer.
          </p>
        </div>
        <div type="motSignatures">
          <list>
            <item xml:id="i-6YowiCyZ9Ms9ksMjjot4h6">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
