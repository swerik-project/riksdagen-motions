<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00726">
  <teiHeader>
    <fileDesc>
      <titleStmt>
        <title>Åtgärder för nedrustning</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för nedrustning</title>
          <idno type="rdwebb">G502726</idno>
          <rs type="number">726</rs>
          <ref type="dokument_url_text">http://data.riksdagen.se/dokument/G502726/text</ref>
          <ref type="dokument_url_html">http://data.riksdagen.se/dokument/G502726</ref>
          <ref type="dokumentstatus_url_xml">http://data.riksdagen.se/dokumentstatus/G502726</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EW2hPniv5FiHRfm4bYamjU" type="signed"/>
        <correspContext corresp="i-EW2hPniv5FiHRfm4bYamjU">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__726/mot_198182__726-001.pdf"/>
      <fw xml:id="i-WeRChgyKL3S1YieoBcoxeh">
        Motion 1981/82:726
      </fw>
      <div xml:id="i-Afz8sFQPiriGohxKwB2uaA" type="motHeader">
        <div xml:id="i-AnqAhpaTp2jkPRrnxM4P92" type="motTitle"/>
        <div xml:id="i-6XCFJToFHoHHY94htHn1Hr" type="motSubmissionInfo"/>
      </div>
      <div xml:id="i-CiomqYhVSzQgrKEkCbK689" type="motBody">
        <div xml:id="i-VPNnstpo88fNf8Ag2mMj7P">
          <p xml:id="i-LrC9n2XfeLZDakkJjyMSC">
            Lars Werner m. fl. Åtgärder för nedrustning
          </p>
          <p xml:id="i-NaigFFMECdzdBk8dXd5371">
            Det finns inga framgångar att hänvisa till när det gäller arbetet
            för fred och nedrustning under det senaste året. 1980-talet framstår
            hittills tyvärr alltmera som ett upprustningens årtionde. Den
            analys av rustningarnas orsaker som gjordes av vpk förra året,
            i motion 1981/82:1209, gäller fortfarande. Kampen om råvarorna,
            vinstintressena inom krigsmaterielindustrin i de kapitalistiska
            staterna, påtryckningsgrupper av militärbyråkratisk natur i planekono-
            mierna och den allestädes närvarande militarismen är fortfarande
            grundläg- gande faktorer bakom världens rustningar. Fortfarande
            är det också USA som är den aggressivaste stormakten och den som
            är mest desperat beroende av att ha kontroll över och tillgång
            till stora resurser utanför sitt eget territorium för att klara
            sin ekonomi. Under 1981 har detta manifesterats på flera sätt.
            Stödet till militärdiktaturerna i Latinamerika, ”USA:s bakgård”,
            har ökat markant. Detta har tagit sig de grymmaste uttrycken i
            Centralamerika, där USA genom stödet till regimerna i Guatemala
            och El Salvador deltar i vad som inte kan betecknas som annat
            än folkmord. I det senare landet har USA satt in egen militär
            personal och måste således betecknas som stridande part. I södra
            Afrika understöder president Reagan aktivt rasistregimen i Sydafrika
            i dess angrepp på Angola. Militärjuntan i Turkiet, den nya fascistregimen
            i Europa, får som NATO- allierad allt stöd av USA och har av dess
            försvarsminister betecknats som en demokratisk och progressiv
            regim. Under 1981 har också USA genomfört den första stora övningen
            med sin ”brandkårsstyrka” RDF — Rapid Deployment Force. Det har
            skett i samarbete med Egypten, och öppet hot har i sammanhanget
            riktats mot Libyen. Det senare landet har också fått flygplan
            nedskjutna utanför sin egen kust av USA:s hangarfartygsbaserade
            flyg i Medelhavet. RDF är efter den stora övningen i Egypten klar
            att användas var som helst för att tillvarata USA:s intressen.
            Som en parentes kan nämnas att Sverige är inblandat genom att
            styrkans luftförsvarssystem, DIVAD, kan komma att bestå av stora
            delar Boforskom- ponenter, om denna vapenexportaffär godkänns
            av den svenska regering- en.
          </p>
          <p xml:id="i-2HLriXcbA1fRCX3THNbuo9">
            RDF:s viktigaste uppgift är att säkra USA:s kontroll över oljefälten
            på Arabiska halvön och kring Persiska viken. Detta är livsviktigt
            för USA, som är beroende av att köpa huvuddelen av sin 50-procentiga
            oljeimport från dessa områden. (Alla dessa militära aktiviteter
            kräver oerhört accelererande rustningar av USA.) Något nytt Iran,
            en stat som åtminstone för tillfället dragit sig undan USA:s inflytande,
            kommer inte att tillåtas. Carterdoktrinen
          </p>
          <pb facs="riksdagen-motions-pdf/data/198182/mot_198182__726/mot_198182__726-002.pdf"/>
          <fw xml:id="i-8BewL78Etii1zSh9pS4qQG">
            Mot. 1981/82:726 4
          </fw>
          <p xml:id="i-TMYLw4TkfzRrwWv16jHE4B">
            — att varje försök av, som det heter, ”främmande krafter” att
            få kontroll över området kring Persiska viken skall slås tillbaka
            — är det främsta uttrycket för detta USA-beroende. Att USA är
            en främmande kraft i området låtsas man däremot inte om. Reaganadministrationen
            har ökat USA:s rustningar till en nivå som överstiger vad landet
            kostat på sigt. o. m. då det varit i direkta krig. Politiskt skickligt
            har man lyckats framställa detta som nödvändigt för att möta upprustning
            och aggression från Sovjet. Sovjet ökar självfallet sina rustningar,
            men inte i samma takt som USA. Fortfarande gäller de bedömningar
            som gjorts av SIPRI under de senaste åren att de beräkningar av
            Sovjets rustningar som görs i väst är betydligt överdrivna. Sovjet
            lägger ut mindre i absoluta tal och ökningen är långsammare. Men
            beräkningarna försvåras på grund av de osannolika uppgifter som
            lämnas av Sovjet själv, enligt vilka någon egentlig upprustning
            inte skulle äga rum i landet. Sovjets behov av att gå utanför
            sitt eget territorium för att skaffa råvaror skiljer sig markant
            från USA:s. Sovjet är, som framhölls i fjolårets vpk-motion, självförsörjande
            när det gäller alla viktiga råvaror inkl. olja. Under 1981 har
            det kommit slutlig bekräftelse på att uppgifterna och beräkningarna,
            att Sovjet skulle tvingas till att bli ett oljeimporterande land
            efter 1985, har varit falska. Både USA:s militära underrättelsetjänst
            i Pentagon och CIA har nu erkänt att detta är felaktigt och att
            Sovjet kommer att vara självförsörjande på detta område en bit
            bortom sekelskiftet. Sovjets importberoende hänför sig framför
            allt till teknologiområdet och spannmålsförsörjningen. Inom det
            senare området är det framför allt bristen på fodersäd för att
            hålla animalieproduktionen uppe, som är ett problem. Enligt vissa
            uppgifter är det nuvarande importbehovet omkring 50 miljoner ton
            fodersäd per år, och det antas öka. Men i inget av de områden
            där Sovjet hävdat sina intressen med militära styrkor, Östeuropa
            och Afghanistan, kan någon hjälp med den försörjningen erhållas.
            Det vanligaste förhållandet under efterkrigstiden när det gäller
            Sovjets allierade i Östeuropa har varit att de importerat spannmål
            från Sovjet, då främst brödsäd i form av vete. Detta gäller också
            Polen. Sovjet har således till skillnad från USA ingen anledning
            att hålla kontroll över råvaror utanför sitt eget territorium.
            Det krävs för dem inga militära styrkor och inga rustningar för
            detta ändamål. Trots USA:s påståenden om den sovjetiska aggressivite-
            ten har inte Sovjet heller sänt några trupper utanför Warszawapaktens
            område under efterkrigstiden med ett undantag, Afghanistan. Kriget
            där kostar Sovjet både människoliv och materielförluster och måste
            självklart öka Sovjets rustningar. Något slut på striderna är
            inte i sikte, snarare kan en upptrappning fruktas. Kravet att
            all utländsk trupp skall dras bort och utländsk inblandning upphöra
            i Afghanistan bör drivas med ökad aktivitet. Landet måste få tillfälle
            att självt lösa sina problem. Den hårda låsningen i två block
            och stormakternas dominans inom dem
          </p>
          <pb facs="riksdagen-motions-pdf/data/198182/mot_198182__726/mot_198182__726-003.pdf"/>
          <fw xml:id="i-4hnYBk9NZH9cCrH7NUhENx">
            Mot. 1981/82:726 5
          </fw>
          <p xml:id="i-FA2U4q5d2RkuMDKT5GS3x">
            måste lösas upp. Efterkrigstidens erfarenheter i Europa visar
            att nationell självständighet för de svagare staterna inom blocken
            inte är möjlig.
          </p>
          <p xml:id="i-68xdR62Qt5HGKq3wkQsov4">
            Kärnvapen
          </p>
          <p xml:id="i-PnYhfoQram9qxkP2y8EWQm">
            Det finns inga motiv för någon av kärnvapenmakterna och framför
            allt inte för stormakterna att på något område öka sin kärnvapenkapacitet.
            Graden av ”overkill”, förmågan att utplåna varandra flera gånger
            om, kan sedan länge räknas i tiofaldiga tal. ”Utvecklingen” av
            kärnvapnen på ömse sidor, både när det gäller storlek och verkan
            av kärnladdningar, ökar riskerna och försvårar kontrollen för
            resp. stats- och militärledningar över när de skall sättas in.
            Misstankarna att den i Karlskrona skärgård grundstötta ubåten
            hade kärnvapenladdade torpeder ombord är ett bra exempel på hur
            långt ner i organisationerna dessa vapen har spritts. Det kan
            bli enskilda underord- nade chefer på ett litet fartyg eller förband
            som i en kritisk situation avgör om kärnvapen skall tas i bruk.
            Inom vapenbärarområdet är det främst de s. k. eurostrategiska
            raketerna som diskuterats på senare tid. Även här förtjänar falskheten
            i USA:s argumentation att framhållas. Det har sagts att Pershing-
            och kryssningsro- botar är ett nödvändigt försvar mot Sovjets
            installering av SS 20. Faktum är att SS 20 funnits på förband
            i Östeuropa sedan 1977 och att de ersätter de äldre SS 4 och SS
            5 med samma räckvidd, som funnits sedan länge. Det är en modernisering
            och effektivisering och i så måtto en upprustning. Men före 1979
            reste inte USA några som helst protester mot dessa raketer. Det
            var först när Pershing- och kryssningsrobotar, som är helt nya
            och tekniskt högutvecklade system, var färdiga som man skyllde
            på SS 20-systemet. Pershing- och kryssningsrobotarna kan nå så
            gott som varje punkt i europeiska Sovjet. Men SS 20 kan under
            inga förhållanden nå USA. Deras räckvidd, även vid basering i
            DDR, sträcker sig högst ett stycke utanför Frankrikes kust och
            de brittiska öarna. Ett stopp på kärnvapenupprustningen och därefter
            en nedrustning är en överlevnadsfråga för alla nationer. Kraven
            måste riktas mot alla kärnvapen- nationer utan undantag. Spridningen
            av kärnvapen måste stoppas. Här finns inte längre någon tillförlitlig
            internationell kontroll, beroende på att spridningen av kärnkraft
            fortgår.
          </p>
          <p xml:id="i-KjjuK3MfvinmfYGAp9UBeE">
            Kärnkraft-kärnvapen
          </p>
          <p xml:id="i-QcJvvxuuSbmmB628CDc65k">
            Det internationella atomenergiorganet, IAEA, har inte längre
            någon kontroll över spridningen av vapenplutonium från civila
            kärnkraftverk. Ingen törs nu längre förneka att detta plutonium
            är den största och lättast åtkomliga källan för att skapa nya
            kärnladdningar. Icke-spridningsavtalet, NPT, kan i dag anses som
            verkningslöst eftersom ingen kan kontrollera att det efterlevs.
            Sverige spelar här en förkastlig och ful dubbelroll. Vi säger
            oss
          </p>
          <pb facs="riksdagen-motions-pdf/data/198182/mot_198182__726/mot_198182__726-004.pdf"/>
          <fw xml:id="i-FRRLh6q2jMPtDFA6zPG7UE">
            Mot. 1981/82:726 6
          </fw>
          <p xml:id="i-9xfaZhjNV5mJ6gKUmwUCcq">
            vilja verka för kärnvapennedrustning och arbetar för detta i
            internationella organ. Samtidigt gör vi allt för att komma ut
            på världsmarknaden med vår kärnkraftsteknologi och bidrar på så
            sätt till att öka spridningen av kärnvapen. Det förtjänar att
            påpekas att det i dessa fall inte är någon som helst skillnad
            på reaktorer för produktion av elström och sådana som producerar
            enbart värme. ASEA:s värmereaktor, Secure, producerar plutonium,
            och ett stort antal sådana små reaktorer ger snart en ansenlig
            mängd råvara för framställning av kärnvapen. Sveriges ställningstagande
            är ohållbart och måste omprövas. Vårt avtal med det franska bolaget
            Cogéma om upparbetning måste snarast brytas upp, och export av
            från våra reaktorer utbränt bränsle i någon form måste förbjudas!
          </p>
          <p xml:id="i-2q18dcPQFFPrZQjmeXHaQX">
            Svenskt nedrustningsarbete och fredsforskning
          </p>
          <p xml:id="i-5xG96HT9J4NwyN5c3skjC5">
            De krafter och organisationer i Sverige som verkar för att sprida
            opinion om nedrustning och fredsarbete hålls på sparlåga. Läget
            har inte blivit bättre i det nu rådande politiska klimatet, där
            varje tillfälle till att angripa fredsrörelsen och i stället propagera
            för upprustning utnyttjas. Också i Sverige verkar stora intressen
            inom den militära organisationen och inom krigsmaterielindustrin.
            De har stora resurser till sitt förfogande från privata intressen.
            Men utöver detta erhåller de också inte obetydliga summor över
            statsbudgeten. Militärkostnaderna uppgår till mer än 18 miljarder.
            Över försvarsbudgeten slussas över 60 milj. kr. till frivilliga
            försvarsorganisatio- ner. Men frivilliga fredsorganisationer erhåller
            endast drygt 100 000 kr. SIPRI, som enbart sysslar med fredsforskning,
            erhåller drygt 12 milj. kr. Försvarets forskningsanstalt, FOA,
            erhåller för forskning om rustningsbe- gränsande åtgärder knappt
            10,5 milj. kr. men för försvarsforskning, där huvuddelen går till
            militära ändamål, drygt 267 milj. kr. Arbetsgruppen för svensk
            folkriksdag för nedrustning, som skall ha en ny session 1982,
            erhåller ingenting utom ett halvt löfte om särskilda medel senare.
            Det är en obalans som strider mot de officiella uttalanden om
            fredsvilja och vikten av fredsarbete som ofta görs av regeringen.
            Om det finns ett verkligt och allvarligt intresse för fredsarbetet
            bör det också visas i handling.
          </p>
          <p xml:id="i-81wtRGJmjWKwJuxZuJGG3V">
            Hemställan
          </p>
          <p xml:id="i-SEHo6ZQxeSBbHca4gVNfXa">
            Men hänvisning till det ovan framförda föreslås 1. attriksdagen
            uttalar att Sverige i det fortsatta nedrustningsar- betet på ett
            tydligare sätt bör framhålla ekonomiska och marknadsmässiga faktorer,
            t. ex. kampen om råvarorna, som ligger bakom rustningarna, 2.
            attriksdagen uttalar ett fördömande av vinstintressena i vapen-
            och krigsmaterielindustrin och av militarismen var den än uppträder,
          </p>
          <pb facs="riksdagen-motions-pdf/data/198182/mot_198182__726/mot_198182__726-005.pdf"/>
          <p xml:id="i-31rojSw4XyHeUJFAKdhzVq">
            2555 555Ö5019)]N]5)]) SSR
          </p>
          <fw xml:id="i-WXzWog15pNxGTa3pfFM4bk">
            Mot. 1981/82:726 7
          </fw>
          <p xml:id="i-KbzqchwdjMsn4NrnYs5hho">
            3. att riksdagen hos regeringen hemställer att den tar initiativ
            i internationella organ för att begränsa kärnkraftsteknologins
            och därmed kärnvapnens spridning, 4, att riksdagen hos regeringen
            hemställer om beslut att utbränt bränsle från de svenska reaktorerna
            inte får upparbetas eller exporteras, 5. attriksdagen till proposition
            1981/82:100 bil. 6 E 3, Information om mellanfolkligt samarbete
            och utrikespolitiska frågor, anvi- sar ett med 300 000 kr. till
            7 144 000 kr. förhöjt belopp, avsett för de svenska fredsrörelserna
            och Arbetsgruppen för svensk folkriksdag.
          </p>
          <p xml:id="i-3snXzatKRUM3ZzZVQFAim2">
            Stockholm den 21 januari 1982
          </p>
          <p xml:id="i-B1xXszzgyjURwXhAHFvxXJ">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            OSWALD SÖDERQVIST (vpk)
          </p>
        </div>
      </div>
    </body>
  </text>
</TEI>
