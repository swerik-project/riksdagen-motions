<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00304">
  <teiHeader>
    <fileDesc>
      <titleStmt>
        <title>Halland</title>
        <author corresp="i-GuqTA1ryPxMT4VhaTEcYK3">av Anne Marie Brodén m.fl. (m, c, kd, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Halland</title>
          <idno type="rdwebb">GU02K304</idno>
          <rs type="number">K304</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K304/text</ref>
          <ref type="dokument_url_html">http://data.riksdagen.se/dokument/GU02K304</ref>
          <ref type="dokumentstatus_url_xml">http://data.riksdagen.se/dokumentstatus/GU02K304</ref>
          <ref type="doc">http://data.riksdagen.se/fil/0D579621-8B91-4842-8B95-EE15A7972022</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-CetFkRWST91ShCPmaZKsM4</idno>
            <name>Jan Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Lh5sLmvwYH88SrWnjLK4h" type="signed"/>
        <correspContext corresp="i-9Lh5sLmvwYH88SrWnjLK4h">
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-CetFkRWST91ShCPmaZKsM4"/>
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction type="referral" xml:id="i-Lv9tfECZMbXxoC3GRa4CFN">
          <date when="2006-11-07"/>
        </correspAction>
        <correspAction type="dismissal" xml:id="i-YX1UeRy2b4ukhWDvTXzTaf">
          <date when="2006-11-07"/>
        </correspAction>
        <correspAction type="numbering" xml:id="i-CJ29PfMKDnNsRtxzhQzom6">
          <date when="2006-11-01"/>
        </correspAction>
        <correspAction type="submission" xml:id="i-Gs9iPoAWLc842AZgccBBkX">
          <date when="2006-10-31"/>
        </correspAction>
        <correspAction type="transfer" xml:id="i-LoB2ZZPkyHhP3yMejKzyzV">
          <date when="2006-10-30"/>
        </correspAction>
        <correspAction type="assigned" xml:id="i-SCY1FT1CNxyUATgrs9pu9a"/>
        <correspContext corresp="i-SCY1FT1CNxyUATgrs9pu9a">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NKRpgr78c6QMEgrorL6y1x">
            Förslag till riksdagsbeslut
          </head>
          <p xml:id="i-9yUzw286cpPvo9xzFWetAn">
            Riksdagen tillkännager för regeringen som sin mening vad i motionen
            anförs om Halland som administrativ region för län, landstingsområde
            och region.
          </p>
        </div>
        <div type="motContent">
          <head type="h1" xml:id="i-B3R6Asso5tMK9XfEsYBQtB">
            Halland
          </head>
          <head type="h1" xml:id="i-2Geetpk1Fs9NtkQDfqUYao">
            Motivering
          </head>
          <p xml:id="i-8QiGVGxaev9ky8L2nJboRL">
            Den 28 februari 2007 ska Ansvarskommittén lämna sitt slutbetänkande.
            I direktiven till utredningen ingår frågan om Sveriges regionala
            indelning. Av det som rapporterats från kommitténs arbete har
            vi förstått att färre regioner är ett alternativ som allvarligt
            övervägs.
          </p>
          <p xml:id="i-WL39EkkgMekTeqBQVbW6K">
            I Halland pågår sedan ett par år ett arbete för att behålla Halland
            som ett eget län och som administrativ regional indelning. Samtliga
            politiska partier i länet är överens och opinionsmätningar visar
            att det i Halland finns ett brett folkligt stöd för denna uppfattning.
          </p>
          <p xml:id="i-bdpwH5sBjDEwPKBg1Yfsm">
            I denna motion redovisas i sammandrag de viktigaste argumenten.
          </p>
          <head type="h1" xml:id="i-Ydeu3FhjCuGDPNaaKBXkC">
            Det går bra för Halland
          </head>
          <p xml:id="i-z4XDyHjkDTB7koHmtCkhV">
            Halland är i de flesta avseenden en fantastiskt framgångsrik
            del av Sverige. Oavsett vilken indikator på regional utveckling
            man väljer att titta på så uppvisar Halland positiva resultat.
          </p>
          <head type="h1" xml:id="i-FwWuVJMkEFmF3pSXK8Q4Zn">
            Befolkningsutvecklingen
          </head>
          <p xml:id="i-2z9jnajJvxDub7cM2YNczi">
            Under 1950-talet inleddes en ny period i svenskarnas flyttmönster.
            Rörlig­heten ökade i hela landet och människor sökte sig till
            områden med goda boendemiljöer, särskilt i storstädernas närhet.
            I denna regionala omfördelning blev Halland en av de stora vinnarna.
            Sedan 1950 har folkmängden ökat med över 115 000 personer eller
            med 68 procent. Även om födelsetalen har varit rela­tivt höga
            beror befolkningsökningen i första hand på inflyttning från andra
            län.
          </p>
          <p xml:id="i-Ve5CqhUmoxRH26Ni7Ye2nG">
            Under 2000-talet har Halland hittills haft den relativt största
            befolkningsökningen i Sverige.
          </p>
          <p xml:id="i-MWHBoy6UiL63TMe1CxFtF5">
            Hallands starka befolkningsutveckling leder till att befolkningens
            utbildningsnivå och genomsnittliga inkomster ökar. Annorlunda
            uttryckt så har befolkningsutvecklingen under de senaste 50 åren
            inneburit att demografin har förändrats så att Halland idag har
            en relativt ung befolkning med hög utbildningsnivå och höga inkomster.
            Dagens Halland har således helt andra utvecklingsförutsättningar
            än vad regionen hade för 50 år sedan. Befolkningsökningen skapar
            också en kreativ känsla av förändring, tillväxt och framtidstro
            som lägger grunden till fortsatt positiv utveckling. Inflyttningen
            och inflödet av idéer bidrar till dynamik och nytänkande i alla
            samhällssektorer.
          </p>
          <p xml:id="i-R6KzpKBGgyRyWfovKU43xQ">
            I en ny studie presenteras en del intressanta resultat rörande
            in- och utflyttningen till Halland. Bland annat visar det sig
            att barnfamiljer gärna flyttar till Halland och att fler akademiker
            flyttar till Halland än från Halland. Motiven att flytta till
            Halland skiljer sig också en del jämfört med att flytta från Halland.
            Arbete och studier är viktiga motiv för att flytta från Halland.
            Inflyt tar­na pekar däremot i betydligt större utsträckning på
            boende och miljö som motiv för sin flyttning. Det är också så
            att fler inflyttare än utflyttare tycker att boende och miljö
            har blivit bättre. Det är ytterst få som flyttar till Halland
            som anser att man kommit till en sämre miljö det är betydligt
            vanligare bland dem som flyttat från Halland.
          </p>
          <head type="h1" xml:id="i-WywwDMJdHaNhcgJ228ei5u">
            Ekonomi och arbetsmarknad
          </head>
          <p xml:id="i-9Kd7rAiL1mFutwPRpYbMRK">
            Efter en lång tid med positiv befolkningsutveckling har Halland
            också etablerat sig som en av de regioner som har bäst ekonomisk
            utveckling. Detta kan avläsas i ökad sysselsättning, höga och
            ökande lönesummor, höga inkomster samt bra omsättningsutveckling
            i företagen. Hallands goda ekonomiska utveckling leder även till
            att välfärden utvecklas. Det finns idag en god offentlig service,
            vilket bland annat beror på att de halländska kommunerna och landstinget
            länge har klarat sig från ekonomiska kriser.
          </p>
          <head type="h1" xml:id="i-GRW89Ngq1MqLsDxUtXLmps">
            Näringslivet
          </head>
          <p xml:id="i-S1Hq6TkMCMXs4noh2HQ1fw">
            Näringslivet i Halland är varierat och kännetecknas av många
            små företag. Småföretagsstrukturen har flera positiva effekter,
            som ett högt nyföretagande, god lönsamhet och mindre känslighet
            för struktur- och konjunkturförändringar. Halland har ett ökande
            antal besökare och många nya företag inom upp­levelsenäringen.
            Besöksnäringen och turismen är viktig för såväl regionens identitet
            som dess näringsliv.
          </p>
          <head type="h1" xml:id="i-ThTRJPJ5Nckhfm8mvE4Sk5">
            Jämför med Halland
          </head>
          <p xml:id="i-Av5HuaLJT2JAXguhsqBqX9">
            Under hösten 2006 presenterade Region Halland en analys som handlar
            om att jämföra utvecklingen i Halland under senare år med utvecklingen
            inom andra regioner i Sverige och i Europa. Sammanfattningsvis
            visar denna rapport att Halland utvecklas mycket väl jämfört med
            andra nuvarande regioner (län) i Sverige. Halland toppar bland
            annat när det gäller medellivslängd, befolkningsutveckling, BRP-utveckling
            och lönesummans utveckling.
          </p>
          <p xml:id="i-8Xjq1YBLUzA1AP6MV2ys8m">
            Likaså utvecklas Halland mycket väl jämfört med de regioner som
            konsultfirman EuroFuture redovisat i ett förslag till Ansvarskommittén.
            Hade de nio regionerna funnits idag så hade ändå nuvarande Halland
            överträffat samtliga 9 storregioner när det gäller befolknings-,
            sysselsättnings- och BRP-utveckling.
          </p>
          <p xml:id="i-TUrfkYmNFdN9tzjGaqJsc">
            Halland utvecklas också väl jämfört med andra regioner i EU.
            Jämförs utvecklingen av BRP inom EU15-länderna är Halland det
            län som har bäst utveckling i Sverige, vilket innebär att vi ligger
            strax under genomsnittet för EU-15, medan övriga svenska län ligger
            tämligen kraftigt under.
          </p>
          <p xml:id="i-V2zn6qdizevjCL9z6JJANQ">
            Det finns även flera regioner som liknar Halland i EU och som
            det går bra för i relation till andra regioner i respektive nation.
            Frågan är om inte faktorer som närhet till kust och goda kommunikationer
            m.m. är viktigare för den regionala tillväxten än befolkningsstorlek.
            Befolkningsdensitet snarare än befolkningsstorlek är en relevant
            förklaringsfaktor när regioners utveckling ska studeras.
          </p>
          <p xml:id="i-J3N9rwG4z18MUyKQMX4hY8">
            Rapporten pekar på att det inte kan beläggas att befolkningsmässigt
            större regioner har en bättre ekonomisk utveckling än små i EU.
            Det finns stora regioner som det går bra för och det finns stora
            regioner som det går dåligt för. Men det finns också små regioner
            som det går väldigt bra för och små regioner som går dåligt. Slutsatsen
            som dras är att en regions befolkningsstorlek inte har något större
            förklaringsvärde avseende dess ekonomiska tillväxt.
          </p>
          <head type="h1" xml:id="i-SjLmHeoPeYd3jLV5e52CqW">
            Hallands kapacitet inom olika regionala politikområden
          </head>
          <p xml:id="i-2kJNLf9NnSwgJiqKPjUjGv">
            På uppdrag av styrelsen i Region Halland gjordes hösten 2005
            en särskild ana­lys som visar att Halland inom många områden utgör
            en lämplig administrativ geografi för att åstadkomma goda resultat.
            I Halland finns det en god förmåga att anpassa sig till de förutsättningar
            som omvärldsförändringar ger, och det finns goda förutsättningar
            att skapa folklig legitimitet för den verksamhet som bedrivs på
            regional nivå.
          </p>
          <p xml:id="i-ChLyo84CeLpMXas87bRDuh">
            Vid den genomgång som gjordes om huruvida Halland utgör en lämplig
            geografi för att ansvara för den regionala utvecklingen kunde
            man inom ett stort antal områden konstatera att Halland utgör
            ett lämpligt område. Inom ett par områden visar det sig att regiontillhörigheten
            är av mindre betydelse. Analysen kunde inte visa på något enskilt
            politikområde där fördelarna med en annan regional indelning skulle
            vara uppenbara.
          </p>
          <p xml:id="i-EeCm8E5p78RsUzZSSnVxdj">
            Inom påfallande många områden är det närheten mellan de olika
            aktörerna och möjligheten att anpassa åtgärderna utifrån den höga
            kunskap som finns om de lokala förhållandena, som lyfts fram som
            de fördelar som den nu­varande geografin som Halland utgör.
          </p>
          <p xml:id="i-WLFPrB8X8w2PuASyVfc7uv">
            Kopplingen mellan de väldigt lokala i det enskilda företaget
            och på den egna orten och den kunskap som finns hos dem som ska
            fatta beslut om de regionala strategierna är mycket god i Halland.
            Ofta kallas detta för Hallands­andan och bygger på en trygghet
            i att alla känner till aktuella förhållanden och att man i samförstånd
            arbetar för att hitta konstruktiva lösningar.
          </p>
          <head type="h1" xml:id="i-DtE1ZBtWjQtuEtMgtw8sqA">
            Halland har bra kommunikationer
          </head>
          <p xml:id="i-JzSAvGm5BUB7cWVgNvA6WS">
            Vi lever i en tid som präglas av internationalisering och globalisering.
            Detta leder till en ökad rörlighet bland individer och hos kapital,
            företag, varor och tjänster. Därför är Hallands utmärkta geografiska
            läge viktigt för regionens utveckling. Kanske är läget en av de
            viktigaste strategiska tillgångarna som Halland har.
          </p>
          <p xml:id="i-XoMceek36Q8nHadVkX9HLd">
            Genom bra kommunikationer har Halland en tillgänglighet som är
            unik för Sverige. Halland har som del av det tätbefolkade sydvästra
            Sverige stora möjligheter att skapa trafiksystem med mycket hög
            kvalitet. Med bra vägar, järnvägar, hamnar, modern flygplats och
            bra kollektivtrafik skapas goda möjligheter för utbytet mellan
            de halländska kommunerna och med omvärlden. Bor man i Halland
            har man tillgång till ett stort utbud av arbetsplatser, kultur
            och service. För företagen innebär det geografiska läget att man
            har närhet till stora marknader och större möjligheter att rekrytera
            arbetskraft.
          </p>
          <head type="h1" xml:id="i-N6T23ZUfWD366d16X8ckmj">
            Halland har en låg skattenivå
          </head>
          <p xml:id="i-CY5MSwipofNxxXfzQrrver">
            De sammanlagda kommunala skatterna (landstingsskatten + skatt
            till primärkommunen) är genomsnittligt sett lägst i Hallands län,
            jämfört med alla andra län i Sverige. Anledningen till detta är
            bland annat att landstingskatten i Halland är näst lägst i Sverige,
            samt att majoriteten av de halländska kommunerna har en lägre
            skattesats än rikets genomsnitt.
          </p>
          <p xml:id="i-TX19cBXTsw1xpnLunuh9Xi">
            Den låga skattenivån innebär t ex att om den halländska landstingskatten
            idag skulle höjas till samma nivå som i Västra Götaland, så skulle
            ytterligare 314 miljoner kronor tas ut av medborgarna för att
            tillföras landstingskassan. Detta innebär inte med säkerhet att
            sjukvården blir bättre utan bör främst tolkas som ett resultat
            av Landstinget Hallands arbete med god hushållning har gett både
            låga kostnader och god sjukvård. Det är tveklöst så att medborgarna
            i Halland knappast är intresserade av att betala en högre skatt
            för en oförändrad servicenivå.
          </p>
          <head type="h1" xml:id="i-8CF5WK5dZa4sAkRGcAvPt7">
            Hälso- och sjukvården i Halland
          </head>
          <p xml:id="i-BsBvNoUV5uEJ1t3gUWsLUL">
            Landstinget Halland har en god ekonomi. Detta trots att Landstinget
            Halland finansierar invånarnas hälso- och sjukvård genom ett skatteuttag
            som är näst lägst i landet. Trots det låga skatteuttaget erbjuds
            hallänningarna en sjukvård som är av lika hög kvalité som landet
            i övrigt. I den jämförelse mellan landstingen som Socialstyrelsen
            och Sveriges Kommuner och Landsting under våren 2006 presenterade,
            placerade sig Landstinget Halland väldigt bra i så gott som samtliga
            jämförelser. Hade rapporten gjort en sammantagen bedömning där
            man rankat landstingen utifrån rapportens resultat, hade Landstinget
            Halland sannolikt placerat sig främst.
          </p>
          <p xml:id="i-Uo7kyq8M8sKGga7myWyCSS">
            Halland är Sveriges sjunde största landstingsområde sett till
            antalet invånare. En ständig befolkningstillväxt har gett bra
            förutsättningar för utveckling av vården. Det betyder att vi har
            en sjukvård av hög kvalitet och som upplevs nära.
          </p>
          <p xml:id="i-GXikuLbekZ6nptdhoQ15yN">
            Mätningar visar att hallänningarna är de som är mest nöjda med
            den vård som erbjuds. Vid en undersökning vid länets båda akutsjukhus
            nyligen framgick att en stor andel av patienterna var mycket nöjda
            med den vård de hade fått. Hela 96 procent var nöjda med det bemötande
            de fått på sjukhusen. Patienterna var också nöjda med information/kommunikation
            (88 procent) och delaktighet (84 procent).
          </p>
          <p xml:id="i-MrfnZ88KB2qXjPMArgXjPV">
            I Vårdbarometern kan vården inom den halländska primärvården
            jämföras med motsvarande vård i övriga riket. Där ligger svaren
            från de tillfrågade hallänningarna över lag högt i jämförelserna.
            Till exempel hävdar 79 procent av hallänningarna att de har tillgång
            till den vård de behöver, vilket kan jämföras med 73 procent för
            riket. (Region Skåne: 72 procent, Västra Götalandsregionen: 69
            procent).
          </p>
          <p xml:id="i-F9MnLudYmVdx72Yapqwo2y">
            Ur ett regionalt utvecklingsperspektiv är vårdens kvalitet och
            tillgänglighet viktigt när människor ska bestämma sig för var
            man ska bo eller var en företagsetablering ska ske. Ett framgångsrecept
            i Halland är dessutom det medvetna arbete som bedrivits för att
            länsgränserna inte ska utgör hinder för var sjukvård erbjuds och
            nyttjas. Landstinget Halland erbjuder vård och betalar för den
            del av invånarnas sjukvård som konsumeras i andra län. Dessutom
            sker viss försäljning av vård till invånare i andra län, inte
            minst under som marhalvåret. Invånarna i Halland får högspecialiserad
            vård antingen i Skåne eller i Västra Götaland. Samarbetet över
            gränserna är goda och det har inte hittills uppfattats som en
            nackdel att i hälso- och sjukvårdshänseende tillhöra två sjukvårdsregioner.
          </p>
          <p xml:id="i-34Dv62rwFK8p4NBFZhJBE8">
            Hälso- och sjukvården har stor betydelse för tillväxten. Det
            faktum att näringslivet stöps om från sedvanlig industriproduktion
            till tjänste- och servicemarknad öppnar nya möjligheter. Forskning
            och utveckling knutet till universitetssjukhusen utgör självfallet
            en viktig kraft i denna utveckling. Detta förhållande står dock
            på intet sätt i motsatsförhållande till att Hallands län utgör
            en egen administrativ enhet för finansiering och drift av hälso-
            och sjukvården. Halland stöder forskning och utveckling vid de
            aktuella regionsjukhusen genom de samverkansavtal som finns. Även
            vid våra egna länssjukhus och inom vår primärvård finns det FoU-verksamhet
            som i samverkan med näringslivet utgör en viktig motor för tillväxten
            inom näringsgrenen hälso- och sjukvård.
          </p>
          <head type="h1" xml:id="i-RQCkiJ3rYfcbX1AS8nmd3o">
            Halland har en god tradition av samarbete
          </head>
          <p xml:id="i-ShBhZdgzcU4MGmpz2FBT1K">
            I Halland finns det en lång tradition av samarbete inom och över
            länsgränsen.
          </p>
          <p xml:id="i-6YWDK9yKqyhHUaxGChZwKS">
            Existensen av länsgränser betyder inte i sig ett hinder för samarbete
            mellan kommuner, myndigheter, regioner och organisationer. I Halland
            finns en god tradition inom många olika områden av samarbete över
            länsgränsen.
          </p>
          <p xml:id="i-TbcfVxL43C9aCNfcrrKoE">
            Alla Hallandskommuner har etablerade samarbeten med kommuner
            eller kommunalförbund på andra sidan länsgränsen. Organisationen
            Region Halland bejakar och uppmuntrar alla samarbeten som sker
            utifrån funktionella behov. Landstinget Halland har, som redan
            påpekats, goda erfarenheter av de mångåriga samarbetena inom de
            två sjukvårdsregioner som Halland tillhör. Att nyttja Hallands
            geografiska läge har skett på ett bra sätt genom att Halland har
            öppnat sig mot omvärlden och kontinuerligt och kraftfullt bejakat
            samarbete och influenser från andra.
          </p>
          <p xml:id="i-8rj4gLG2n56MSnJyfNR6m2">
            Halland har sedan länge en väl fungerande kommunal samverkan.
            Detta manifesteras bland annat i en bred uppslutning i olika programarbeten.
            Samarbetet i Halland sker mellan relativt sett ovanligt likvärdiga
            parter och med ett hanterbart antal kommuner. Halland kommer inte
            heller i framtiden att behöva utveckla delregioner (såsom sker
            i de nya stora regionerna) för arbetet med t ex regionala utvecklingsstrategier,
            tillväxtprogram och gymnasiesamverkan.
          </p>
          <p xml:id="i-KQcoNwHtgtVEp5ispPjpd8">
            I Halland finns det en stor mängd väl fungerande nätverk. Halland
            har inte heller några inomregionala obalanser; länet präglas i
            ovanligt hög grad av en balans mellan stad och landsbygd.
          </p>
          <p xml:id="i-JxvGdkin2mFM9T3ohqBtJy">
            I Halland finns det en tradition av underifrånperspektiv, och
            viktiga beslut bygger på kunskap om lokala förhållanden och förutsättningar.
            Ibland får viktiga överväganden också få ta den tid som krävs
            för att bygga strategiska samstämmigheter till gagn för fortsatt
            verkställighet och utveckling.
          </p>
          <head type="h1" xml:id="i-HY82VA3RDSDrPFc9byz1LJ">
            Identitet
          </head>
          <p xml:id="i-Hh2sx9QYujxxDnJwjJFTq1">
            Generellt sett kan territoriella demokratiska indelningar hänföras
            till flera olika kriterier. En av de viktigare handlar om att
            invånarna i en enhet delar en identitet . I grund och botten handlar
            det om behovet av en känsla av tillhörighet och upplevelse av
            sammanhang, ett behov som ökar när tillvaron runt omkring förändras
            i snabb takt. Identiteten tar i regel tid att förändra även om
            det går för den som vill skriva om historien. De flesta svenskar
            känner större samhörighet med sitt landskap än med sitt län, trots
            att länsindelningen varit mer eller mindre intakt sedan 1600-talet.
          </p>
          <p xml:id="i-Y2pdUaQAQqwKJEecvCxbsq">
            Denna aspekt har ju också påtalats i den aktuella regiondebatten,
            där främst företrädare från Skåne ofta poängterar att den skånska
            regionbildningen bygger på en naturlig gränsdragning med ett starkt
            inslag av folklig identifikation. Också i Halland får den regionala
            identiteten anses vara stark även om det skiljer sig mycket mellan
            olika delar av Halland och mellan olika grupper av hallänningar.
            Att en överväldigande majoritet av invånarna i Halland anser att
            Halland ska finnas kvar som landstingsområde, region och län vittnar
            om hallänningarnas relativt starka identitet med sitt Halland.
          </p>
          <head type="h1" xml:id="i-AkCRfaq3Wp8AZ7tqZf3REw">
            Enigheten är massiv
          </head>
          <p xml:id="i-UQRru4bppvUKxqK7i49mGQ">
            Enigheten om att behålla Halland är massiv bland partier, invånare
            och organi­sationer.
          </p>
          <head type="h1" xml:id="i-C8ZBLUco8QNDtJTQ3SUMB6">
            Hallänningen
          </head>
          <p xml:id="i-7MmpV3MjFDh4G86ZBMHjaL">
            På uppdrag av Region Halland genomförde Temo under oktober 2005
            en in­tervju­undersökning för att ta reda på vad hallänningarna
            anser om att Halland eventuellt upphör som län/region. Drygt tusen
            intervjuer genomfördes. Frågan som ställdes var följande:
          </p>
          <p xml:id="i-B7VpVVZQtmqdiYiFHmv9fQ">
            Det pågår just nu en diskussion om att ersätta dagens län/regioner
            med ett färre antal storregioner. Ett förslag som presenterats
            går ut på att Hallands län upphör och att länets kommuner ska
            ingår i tre olika regioner. Enligt förslaget ska Kungsbacka, Varberg
            och Falkenberg tillhöra Västra Götalands län, Halmstad och Laholm
            tillhöra Skåne län och Hylte kommun ska tillhöra en ny småländsk
            region. Jag vill veta vad du tycker om detta förslag?
          </p>
          <p xml:id="i-3ZfJ7YDdGmbHVUtLZrN4r8">
            Anser du att
          </p>
          <p xml:id="i-XCX8tnB2wgfH21JcVUtKsr">
            Hallands län bör finnas kvar som det är idag.
          </p>
          <p xml:id="i-U8MnVcRxrs7hKU34xGJsA">
            Hallands län bör upphöra och kommunerna föras till tre regioner.
          </p>
          <p xml:id="i-Ww8cJEvNJQuvk3F7F5ordj">
            Vet ej.
          </p>
          <p xml:id="i-J7yzJB54xM7aSjhym6c6gN">
            Ej svar.
          </p>
          <head type="h3" xml:id="i-F1oacyP8z9RLoh9XEpDu7R">
            Bland resultaten märks bland andra följande:
          </head>
          <p xml:id="i-JJzKPyWBC4nEE3E7ttCnfK">
            Av samtliga svarade hela 84 procent att Hallands län bör finnas
            kvar som det är idag! Endast 10 procent ansåg att länet borde
            delas upp. Bara 6 procent visste inte eller gav inget svar. Andelen
            bland kvinnorna som vill behålla Hallands län var 88 procent,
            vilket är något högre än bland männen (81 procent).
          </p>
          <p xml:id="i-Ef6yPvaV5nqNABMAKxeJcu">
            Jämf ör vi kommunerna så fanns det största stödet i Falkenberg
            (88 pro cent) och det lägsta i Hylte (78 procent). Andelarna i
            övriga kommuner var 87 pro­cent (Varberg ), 85 procent (Halmstad),
            82 procent (Kungsbacka) samt 79 p ro­cent (Laholm).
          </p>
          <p xml:id="i-QXKKZ8g21jbMKPSeKzb1BP">
            Avslutningsvis konstaterades också att andelen som vill behålla
            Halland som län ökar med stigande ålder. Bland dem över 60 år
            ville 91 procent behålla länet, jämfört med 74 procent i åldersgruppen
            under 30 år.
          </p>
          <head type="h1" xml:id="i-MpZzF8zESGoEhqhg1pGmSz">
            Organisationer
          </head>
          <p xml:id="i-UTdrGMfQ2AXsVfHJFVwWUB">
            I en utpräglad småföretagarregion är samarbetet med näringslivsorganisationer
            viktigt. Företagarna i Halland har i anslutning till regiondebatten
            uttalat sitt stöd för ett bibehållet Halland. Man pekar på närheten,
            det goda samarbetet och de effektiva beslutsvägarna som argument
            för ett bibehållet Halland.
          </p>
          <p xml:id="i-DuD29PAqp5Ff9mE56LMEkT">
            Även TCO-rådet Halland har i ett debattinlägg (med rubriken Låt
            oss behålla Hallandsandan) pekat på att det i Halland pågår en
            mängd aktiviteter för att främja tillväxt och sysselsättning.
            TCO menar att flera framgångsfaktorer kan räknas upp genom samverkan
            och den goda Hallandsandan: Dessa vill vi i TCO värna om och slå
            vakt om. Vi kommer därför att gemensamt verka för att Halland
            hålls helt och förblir den region som i dag fungerar utmärkt.
            (Hallandsposten 051208)
          </p>
          <head type="h1" xml:id="i-Fd8NH9B6d74RE46xCgqiAN">
            De politiska partierna
          </head>
          <p xml:id="i-GzdnXWskFwS8apTEkCbUHa">
            Samtliga riksdagspartier i Halland vill bevara, stärka och fortsätta
            utveckla ett h elt Halland. En konkret yttring för denna samstämmighet
            är att en enig sty relse för Region Halland vid sitt sammanträde
            den 27 oktober 2005 ställde sig bakom dokumentet Hallandsärendet.
            Regionstyrelsens beslut var följande:
          </p>
          <p xml:id="i-YXtRZt2CBZHwS23AdFW7qo">
            att regionstyrelsen som sin mening uttalar att nuvarande Halland
            som geografisk administrativ indelning för såväl län, region och
            landsting ska finnas kvar,
          </p>
          <p xml:id="i-EAMgPHLPsy2jQcNERUHgTG">
            att ge presidiet i uppdrag att delge Regeringen, Ansvarskommittén
            och styrelsen för Sveriges Kommuner och Landsting, regionstyrelsens
            uppfattning.
          </p>
          <head type="h1" xml:id="i-9sc2dt2HSRPcFRYcgd2gZQ">
            Behåll Halland
          </head>
          <p xml:id="i-WW3PScMP1TPzNUpcGVKcpg">
            Idag ser vi en förskjutning kring regionernas relation till den
            nationella nivån vad gäller uppgifter och utförande. Förr hade
            nationalstaten ensam suveränitet vad gäller politik och handelskontakter
            med omvärlden mot att nationen garanterade regionerna skydd mot
            omvärlden och såg till att ge olika regioner likvärdiga villkor.
            Idag tar regioner i stor utsträckning eget ansvar för kontakter
            med omvärlden. En sådan utveckling talar för behovet av starkare
            och mer sammanhållna regioner, vilket inte nödvändigtvis behöver
            betyda större regioner.
          </p>
          <p xml:id="i-T4yZaVPoRrTWghbs8u8jYo">
            Det som är viktigt är att den regionala nivån klarar sina uppgifter
            och förstår de förhållanden som det näringsliv man har till uppgift
            att främja befinner sig i. Eftersom Halland är ett mycket sammanhållet
            territorium finns det goda möjligheter att den regionala nivån
            i Halland har den kunskap som krävs för att de insatser man gör
            ska vara verkningsfulla gentemot det halländska näringslivet och
            samhället i övrigt.
          </p>
          <p xml:id="i-JrfDSwq3emsRB5Qx39aGGY">
            Halland fungerar bra, ja mycket bra! Det finns naturligtvis fortfarande
            mycket som kan utvecklas vidare och aspekter som måste uppmärksammas
            i det fortsatta regionala utvecklingsarbetet. Den massiva enigheten
            i Halland om att behålla Halland som län, region och landstingsområde
            är dock ett uttryck för medborgarnas och organisationernas fortsatt
            höga tillit till den halländska modellen. Hallandsandan är ett
            levande begrepp som allmänt uppfattas vara till gagn för fortsatt
            positiv utveckling och tillväxt.
          </p>
          <p xml:id="i-Dp9gv5pDWu6qwZuxWouGhK">
            Det finns anledning att i sammanhanget påminna om värnandet om
            de demokratiska värdena. Statens fortsatta utvecklingsarbete bör
            naturligtvis även fortsättningsvis utgå från en strävan att åstadkomma
            en likvärdig samhällsservice i en samhällsorganisation med hög
            demokratisk legitimitet och närhet till medborgarna.
          </p>
          <p xml:id="i-FunujkejvymJECmNuotCYe">
            Avslutningsvis kan det i sammanhanget vara värt att poängtera
            att likvärdighet i resultat inte på något sätt kräver en likformighet
            i organisation. Likvärdig service kan naturligtvis uppnås genom
            skilda politiska och administrativa lösningar. Den svenska utvecklingen
            under senare decennier talar ju också för att asymmetriska lösningar
            kan vara väl så tillämpliga, utifrån de skilda lokala och regionala
            förutsättningar som finns. Om man bejakar regionernas olika förutsättningar,
            borde det ligga nära till hands att också fundera över om likstorhet
            är ett viktigt värde i sammanhanget eller om regionerna inte kan
            få vara olika stora.
          </p>
        </div>
        <div type="motSignatures">
          <list>
            <item xml:id="i-TDnqnoBta4re3SNP3DE5hb">
              Anne Marie Brodén (m)
            </item>
            <item xml:id="i-3rmh2MKr4Dq7xBbLDXwmBi">
              Jan Andersson (c)
            </item>
            <item xml:id="i-MR9W3JvxwKWxsHdPonJHqq">
              Lars Gustafsson (kd)
            </item>
            <item xml:id="i-Sj3rLe2MyWjaNNyTYuP8CC">
              Jan Ertsborn (fp)
            </item>
          </list>
        </div>
      </div>
    </body>
  </text>
</TEI>
