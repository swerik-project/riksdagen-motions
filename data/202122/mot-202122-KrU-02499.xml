<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02499">
  <teiHeader>
    <fileDesc>
      <titleStmt>
        <title>Idrottspolitiska frågor</title>
        <author corresp="i-DA4mEcuMULgPh6WXGQRaWW">av Angelika Bengtsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2499 av Angelika Bengtsson m.fl. (SD)</title>
          <idno type="rdwebb">H9022499</idno>
          <rs type="number">2499</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022499/text</ref>
          <ref type="dokument_url_html">http://data.riksdagen.se/dokument/H9022499</ref>
          <ref type="dokumentstatus_url_xml">http://data.riksdagen.se/dokumentstatus/H9022499</ref>
          <ref type="docx">http://data.riksdagen.se/fil/D1AE342C-3884-4287-B399-34DAD971AEFC</ref>
          <ref type="pdf">http://data.riksdagen.se/fil/01CAAEAD-A6EE-430C-921F-964A9B2D540B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PwauFY676etH9RHppk6NWP" type="signed"/>
        <correspContext corresp="i-PwauFY676etH9RHppk6NWP">
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-BUc9Dsk4Kvm1Nt4d7dbmD7" type="submitted">
          <date when="2021-10-01"/>
          <time when="18:42:52"/>
        </correspAction>
        <correspAction xml:id="i-NEF2Fyi4CQwLiFQFtoRzeJ" type="reviewed">
          <date when="2021-10-04"/>
          <time when="12:49:46"/>
        </correspAction>
        <correspAction xml:id="i-CiXjYaB1T87oLzjiXvLkqL" type="referred">
          <date when="2021-10-14"/>
        </correspAction>
        <correspAction xml:id="i-3fAaFgUXsDmP14wYSJnXxb" type="assigned">
          <date when="2022-10-05"/>
          <time when="16:45:47"/>
        </correspAction>
        <correspContext corresp="i-3fAaFgUXsDmP14wYSJnXxb">
          <ref type="assignedTo">Kulturutskottet</ref>
        </correspContext>
        <correspAction xml:id="i-EiZkYxqFUGd1Zn9i3THuEg" type="behandlas_i"/>
        <correspContext corresp="i-EiZkYxqFUGd1Zn9i3THuEg">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BqsQUkg1tw8QT6C4kudLhD" type="behandlas_i"/>
        <correspContext corresp="i-BqsQUkg1tw8QT6C4kudLhD">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7av3DjV4PjRKjm7SWvdSEP" type="behandlas_i"/>
        <correspContext corresp="i-7av3DjV4PjRKjm7SWvdSEP">
          <ref type="uppgift">2021/22:SkU14</ref>
          <ref type="ref_dok_id">H901SkU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU14</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q6E31XKpS88mmLYvcQWCva" type="behandlas_i"/>
        <correspContext corresp="i-Q6E31XKpS88mmLYvcQWCva">
          <ref type="uppgift">2021/22:KrU8</ref>
          <ref type="ref_dok_id">H901KrU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU8</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MRfnZbrLmUebBDUkU1nTGG" type="behandlas_i"/>
        <correspContext corresp="i-MRfnZbrLmUebBDUkU1nTGG">
          <ref type="uppgift">2021/22:TU5</ref>
          <ref type="ref_dok_id">H901TU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU5</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BDSSDPQaeq2zTSH42UqjmA" type="motHeader">
        <div xml:id="i-FYSx2pFC8jgrfUrBMT5zwu" type="motTitle">
          Motion till riksdagen 2021/22:2499 av Angelika Bengtsson m.fl.
          (SD) Idrottspolitiska frågor
        </div>
      </div>
      <div xml:id="i-ARMLbHFMCtcthXvaqnnKGN" type="motBody">
        <div xml:id="i-54TXXBfB24trNSXVDERbn6" type="motProposal" subtype="förslag">
          <head xml:id="i-SqvfR4ccnKq1zA4E4BJxwH">
            Förslag till riksdagsbeslut
          </head>
          <list xml:id="i-4dKEXa93MpzArAw39BsFGA" style="ol">
            <item xml:id="i-FkX3karmZ6SXWvTzdh99Wn">
              Riksdagen ställer sig bakom det som anförs i motionen om att
              införa en punktinsats för att locka tillbaka de som slutat idrotta
              tillbaka till idrottslivet igen och tillkännager detta för regeringen.
            </item>
            <item xml:id="i-EY6DknXp9fBUwpRLsJXdpR">
              Riksdagen ställer sig bakom det som anförs i motionen om att
              utreda pandemins effekter på idrottandet samt hur det påverkat
              folkhälsan och tillkännager detta för regeringen.
            </item>
            <item xml:id="i-Mo6gmGcgFks73AGmPYWE8q">
              Riksdagen ställer sig bakom det som anförs i motionen om att
              idrotten inte bör åläggas integrationsuppdrag och tillkännager
              detta för regeringen.
            </item>
            <item xml:id="i-5GqQzAopfwepYPLzmnVrUK">
              Riksdagen ställer sig bakom det som anförs i motionen om att
              ta fram en nationell strategi för hur idrottsmästerskap på alla
              nivåer kan främjas i hela landet, och detta tillkännager riksdagen
              för regeringen.
            </item>
            <item xml:id="i-S8noye2AKrVSxSPhehTjxj">
              Riksdagen ställer sig bakom det som anförs i motionen om Sveriges
              ställningstagande vid tilldelning av stora mästerskap och tillkännager
              detta för regeringen.
            </item>
            <item xml:id="i-GPEDnUnL5uNNDRdiihw1SQ">
              Riksdagen ställer sig bakom det som anförs i motionen om att
              en översyn av bl.a. färdtjänstlagen bör tillsättas och andra relevanta
              lagar som försvårar parasportande och tillkännager detta för regeringen.
            </item>
            <item xml:id="i-Xw5j3zvoa8YqECNmq2zmz9">
              Riksdagen ställer sig bakom det som anförs i motionen om att
              regeringen ska uppdra åt relevant aktör att göra en inventering
              av vilka idrottsanläggningar som är tillgänglighetsanpassade i
              Sverige och tillkännager detta för regeringen.
            </item>
            <item xml:id="i-XLRgHCV2NXwyFxSuzL4fnR">
              Riksdagen ställer sig bakom det som anförs i motionen om att
              utreda hur man i framtiden bör bekosta och bygga upp en infrastruktur
              kring specialutrustning för parasport och tillkännager detta för
              regeringen.
            </item>
            <item xml:id="i-MRUjjVrmyKjwCWhbFEQFae">
              Riksdagen ställer sig bakom det som anförs i motionen om att
              införa en nationell strategi kring idrottande och tävlingar för
              personer med intellektuell funktionsnedsättning och tillkännager
              detta för regeringen.
            </item>
            <item xml:id="i-4SDpLCxQZDCZsbixrURj69">
              Riksdagen ställer sig bakom det som anförs i motionen om att
              Sverige tillsammans med våra nordiska länder framöver gemensamt
              bör ansöka om stora mästerskap och tillkännager detta för regeringen.
            </item>
            <item xml:id="i-VPAWf3sGKSKEDJ18FSeMgS">
              Riksdagen ställer sig bakom det som anförs i motionen om elitidrottens
              betydelse och tillkännager detta för regeringen.
            </item>
            <item xml:id="i-LYETtJq2QehQyMRJ6y8yPd">
              Riksdagen ställer sig bakom det som anförs i motionen om att
              vidta åtgärder i syfte att säkerställa äldres tillgång till idrott
              och fysisk aktivitet över hela landet och tillkännager detta för
              regeringen.
            </item>
            <item xml:id="i-J9gwFd5m8iJHATAX5tsx2Q">
              Riksdagen ställer sig bakom det som anförs i motionen om att
              vid träningstidsbrist bör barn och unga prioriteras och tillkännager
              detta för regeringen.
            </item>
            <item xml:id="i-3G2BGbRcb57TF93hyoFcfw">
              Riksdagen ställer sig bakom det som anförs i motionen om förslag
              angående skatteregler för idrottsrörelsen och tillkännager detta
              för regeringen.
            </item>
            <item xml:id="i-KsozSBGBsAXbZXMVed6TnE">
              Riksdagen ställer sig bakom det som anförs i motionen om att
              regeringen bör utreda enhetligt system för dopningskontroll och
              tillkännager detta för regeringen.
            </item>
            <item xml:id="i-ULLZjHbYcogfsQtXuRx79g">
              Riksdagen ställer sig bakom det som anförs i motionen om en nationell
              satsning för att åtgärda anläggningsbristen och hur vi bygger
              och eller renoverar bort densamma och tillkännager detta för regeringen.
            </item>
            <item xml:id="i-33J7m1gJEHUpSHFFsgaFUo">
              Riksdagen ställer sig bakom det som anförs i motionen om att
              utreda möjligheten att införa en anläggningsfond och tillkännager
              detta för regeringen.
            </item>
            <item xml:id="i-AS56SWtrK71TpDPfVKpNEJ">
              Riksdagen ställer sig bakom det som anförs i motionen om att
              regeringen bör gå vidare med Boverkets rapport för att möjliggöra
              fler idrottsanläggningar och tillkännager detta för regeringen.
            </item>
            <item xml:id="i-HCfaGdtf1HbnjBwSCaS5nq">
              Riksdagen ställer sig bakom det som anförs i motionen om att
              införa ett nationellt kompetenscenter för vård eller uppförande
              av idrottsanläggningar och tillkännager detta för regeringen.
            </item>
          </list>
        </div>
        <div xml:id="i-E3j52LkZ5k4RLsDmMZrUAG" type="motContent">
          <head xml:id="i-7rJFneecuKL4mZoyd92XF8" type="h1">
            Motivering
          </head>
          <p xml:id="i-M9YBjn9o1MBFk1YnZp4uaY">
            Idrottsrörelsen i Sverige är vår största förening, och når ut
            till över en miljon barn och ungdomar. Med dagens digitala utveckling
            som gör oss allt mer stillasittande är det fantastiskt att idrottsföreningarna
            klarar av att ge nästan vartenda barn i vårt samhälle möjlighet
            att röra sig och ha en aktiv fritid.
          </p>
          <p xml:id="i-33vZew5yNoZuFMWN5f3kX9">
            Flera rapporter visar att vi blir allt mer stillasittande och
            överviktiga. Samtidigt görs flera projekt, både kort- och långsiktiga,
            som ska få fler att röra på sig. Oavsett vilken rörelseaktivitet
            vi gör visar forskning att ett aktivt liv ger oss bland annat
            bättre skolresultat och ett bättre välbefinnande. Bunkeflomodellen
            är ett tydligt exempel på att daglig aktivitet och idrott förbättrar
            skolresultaten. Utifrån det borde varje skola inspireras av Bunkeflomodellen.
          </p>
          <p xml:id="i-WjrbHVq1hG1sSiXF4LYM4J">
            Riksidrottsförbundet har på eget initiativ arbetat fram en ny
            reformagenda kallad Strategi 2025. Tanken är att man ska kunna
            idrotta hela livet. Riksidrottsförbundet har länge sett tendens
            på att ungdomar slutar idrotta i yngre tonåren, för att sedan
            börja idrotta igen vid vuxen ålder. Strategi 2025 ska få idrottsföreningar
            att erbjuda idrott till alla oavsett ålder, med eller utan tävlingsinslag.
            Det är en bra målsättning.
          </p>
          <p xml:id="i-AxwcEH13ia9Je7Gk9DfLvt">
            De senaste åren med den rödgröna regeringen har flera miljoner
            kronor öronmärkts för åtgärder som syftar på att idrotten ska
            få i uppdrag att integrera första- och andragenerationens invandrare.
            Även om deltagande i idrottsrörelsen kan bidra till integrering
            i samhället, så bör inte staten ålägga idrottsföreningar ett integrations­uppdrag.
            Idrotten har många mervärden, men i och med rörelsens ofta ideella
            karaktär bör stöden främst utgå för det som de ideella krafterna
            främst är engagerade för, det vill säga idrotten. Idrottsstödens
            syfte är att främja idrott, integrationsuppdrag är något annat,
            av den anledningen bör inte integrationssatsningar åläggas idrotten.
          </p>
          <head xml:id="i-HkNb724eY6amu5p4rLDB8p" type="h2">
            Coronapandemins effekter
          </head>
          <p xml:id="i-X9fcQpASmGzpZwU9LYwtUW">
            Coronapandemin har påverkat oss alla, inte minst har det varit
            tydligt inom hela idrottsrörelsen. Elitidrottare fick begränsningar
            i sitt idrottsutövande och barn och unga fick sina träningar inställda.
            Avbrottet har lett till att många slutat.
          </p>
          <p xml:id="i-Aj3fdiDpU8MeWvGT1AopjU">
            Även om många idrotter och eldsjälar gjorde allt i sin makt för
            att ställa om idrottsträningen efter rådande restriktioner visade
            det sig vara svårt att behålla deltagarna. Riksidrottsförbundet
            räknar med att det kommer ta flera år för att locka tillbaka alla
            som slutat idrotta. Därför måste en punktinsats göras, för att
            locka tillbaka de som slutat, och hjälpa fler som behöver motiveras
            till en fysiskt aktiv fritid och livsstil. Det är viktigt att
            infrastrukturen för idrottande återställs.
          </p>
          <p xml:id="i-VXju341xfStsrgmWNBxwAT">
            Regeringen borde även låta utreda pandemins effekter på folkhälsan
            och hur det påverkat oss. Ett sådant uppdrag borde titta både
            brett och smalt på hur exempelvis stillasittandet, nya rörelsemönster
            och minskat socialt umgänge påverkat oss.
          </p>
          <head xml:id="i-GQFZjg6DqgD2Mfm4g2moHy" type="h2">
            Idrott i utanförskapsområden
          </head>
          <p xml:id="i-TaoRv4GT7wuyWvTWyPWjUZ">
            Den rödgröna regeringen har under flera år gett riktade anslag
            till uppsökande arbete inom utsatta områden i försök att få fler
            barn, framförallt flickor, att idrotta. Reger­ingens ambition
            med satsningen är att genom idrotten påskynda integrationen. Även
            om det inte alltid är direkt uttalat är andemeningen i regeringens
            förslag att idrotten ska ägna sig åt integrationsinsatser. Det
            är enligt oss en för tung börda för idrottsrörelsen att bära,
            och signalerar att idrott för idrottens eller hälsans skull inte
            är gott nog.
          </p>
          <p xml:id="i-VKSKgvVqFqEPdZLB7PYf9g">
            Dessutom är Sverigedemokraternas utgångspunkt att välfärdssatsningar
            ska göras brett, och inte särskilja på var man bor, vilken hudfärg
            man har, eller kön. Att idrotta handlar om att ha roligt, hitta
            nya vänner, utveckla en ny talang och framförallt känna sig sedd.
            Idrotta ska vara kul, och göras för idrottens skull. Eventuella
            positiva effekter, så som integration eller uppfostrande av stökiga
            ungdomar, är bra men samhället kan inte uppdra åt idrottsrörelsen
            att lösa samhällsproblem.
          </p>
          <p xml:id="i-M2Cj2ChmQG9jBZJtYhyV1Q">
            Idrottsrörelsen bygger på ideella krafter av människor som engagerar
            sig för idrottens skull. Att tvinga dessa ledare att inte enbart
            vara fotbollstränare, utan även uppfostrare och integreringsambassadör
            kan minska det ideella engagemanget. Det är den offentliga maktens
            ansvar att lösa samhällets integrationsproblem, inte idrotts­rörelsens.
            Dessutom tycks inte integrationen eller situationen i de utsatta
            områdena blivit märkbart bättre, även om positiva undantag finns,
            under de år regeringen gjort särskilda satsningar på integration
            genom idrotten.
          </p>
          <p xml:id="i-Qz8Ka76S7BquNKVTsW3sCp">
            Oavsett blir idrottsrörelsens positiva effekter kraftigare om
            stödet till idrotten riktar sig till hela samhället, istället
            för att göra skillnad på medborgare och medborgare. Det betyder
            att vi generellt, över hela landet, vill uppmuntra till deltagande
            och engagemang i civilsamhället och idrottsrörelsen. Utifrån det
            vi anfört ovan bör alla riktade integrationsuppdrag till idrotten
            avslutas.
          </p>
          <head xml:id="i-Vcb87LnPswNMEkwyQz5tre" type="h2">
            Mästerskap i Sverige
          </head>
          <p xml:id="i-4LCbzYoatusZSZXhhw1PaQ">
            Sveriges regering borde ta fram en nationell strategi kring hur
            vi kan anordna mästerskap i alla divisioner i Sverige. De flesta
            av våra större städer har idag påkostade arenor som skulle kunna
            användas vid fler tillfällen. Mästerskap bidrar positivt till
            samhällets sammanhållning eftersom medborgarna kan samlas kring
            våra tävlande. Utöver det bidrar Sverige i högre grad till det
            internationella brobyggandet i och med multinationella sportevenemang
            skapar mötesplatser nationer emellan.
          </p>
          <p xml:id="i-7BErXBxL8oD6japxcieTLh">
            Vissa städer fokuserar särskilt på att ordna mästerskap för barn
            och ungdomar medan andra städer fokuserar på mästerskapen för
            professionella idrottare. På så vis kan vi i högre grad nyttja
            arenor över hela landet samtidigt som städer får möjlighet att
            synas. Gothia Cup, världens största fotbollstävling för ungdomar,
            är ett sådant exempel. Tävlingen har haft positiv inverkan på
            Göteborgs varumärke samtidigt som det samlar tusentals ungdomar
            kring tävling och träning. Låt oss möjliggöra liknande träffar
            och tävlingar för fler i Sverige. Därför bör det utredas hur städers
            värdskap för mästerskap kan underlättas och förenklas.
          </p>
          <head xml:id="i-pCgjPZGykSsEvYZhMa6EK" type="h2">
            Sveriges ställningstagande vid tilldelning av stora mästerskap
          </head>
          <p xml:id="i-3rSD9gzMKCsUDnyLv6bU6a">
            Idag tilldelas stora mästerskap till länder med bristfällig demokrati
            och mänskliga rättigheter. Ett av syftena med stora internationella
            idrottstävlingar är att skapa band mellan länder med olika värderingar
            och sammanhållning världen över, samtidigt kan det finnas omständigheter
            kring hur evenemangen förbereds, hålls och planeras i vissa länder
            som är oacceptabla.
          </p>
          <p xml:id="i-Fa4GaQyn8t7vzSZHAdgLhm">
            Vi har under året kunnat läsa reportage och artiklar om dåliga
            arbetsförhållanden och obefintlig syn på mänskliga rättigheter
            när nya arenor byggs för att arrangera fotbolls-VM i Qatar. Arenor
            för internationella mästerskap ska byggas under goda arbetsförhållanden,
            och länder som tillåter slavliknande arbetsvillkor vid byggandet
            av arenor bör fråntas sitt värdskap för mästerskapet. Sveriges
            hållning kring var och hur internationella mästerskap ordnas ska
            vara tydlig med att denna form av anordnande är oacceptabelt.
          </p>
          <p xml:id="i-7XvcAT2oFcmNVtFvgVNnsP">
            Arrangerandet av internationella idrottsevenemang ska ske inom
            ramen för de mänskliga rättigheterna. Oavsett hur stora summor
            ett land vill donera till internation­ella idrottsorganisationer,
            eller är redo att investera i spektakulära arenor, bör de inte
            kunna vara värd för stora internationella mästerskap. Det bör
            förmedlas av hela den svenska statsapparaten och det svenska idrottslivet.
          </p>
          <head xml:id="i-5WmW19YNFvvdjMwsnfUMNi" type="h2">
            Parasport
          </head>
          <p xml:id="i-3eSVee4UzJzUNem77xnqZf">
            Parasport har ett stort engagemang i vårt land och många utövare.
            Allt fler föreningar erbjuder parasport, men än så länge finns
            det inte i alla kommuner. Vi önskar att riks­idrotten stöttar
            och hjälper föreningar än mer i de kommuner som idag inte erbjuder
            parasport, att komma igång med det. Möjlighet till parasport ska
            finnas i hela landet, för allas rätt att idrotta.
          </p>
          <p xml:id="i-z9bLvUsprmDh4HUom3Bpz">
            Nuvarande regelverk och bristen på synkronisering utgör hinder
            för parasportande. Exempelvis får personer som behöver specialrullstol
            till sitt idrottsutövande inte alltid ha med sig den på sin resa
            med färdtjänst. Vissa har ett bestämt maximalt antal färdtjänstresor
            som inte räcker till för att ta sig till sin idrottsanläggning.
            Vissa har personlig assistens som inte får bistå med hjälp vid
            idrottsutövandet. De här reglerna måste förändras. Regeringen
            behöver se över bland annat färdtjänstlagen, och övriga lagar
            som försvårar för parasportare, så att man kan ha med sig sin
            utrustning och ta sig till sina träningar.
          </p>
          <p xml:id="i-C3g594bzNyPxXDoUbxaqoL">
            Även bristen på lokalanpassade arenor och idrottsplatser är ett
            problem. Idag saknas en sammanställning och samlad bild över vilka
            idrottslokaler som är anpassade för personer med funktionsnedsättning.
            Därför behöver en inventering av vilka idrotts­anläggningar som
            är tillgänglighetsanpassade göras av lämplig aktör.
          </p>
          <p xml:id="i-UTa9uubQ9oTE71zs6cLe81">
            Pandemin har tyvärr lett till att 40 procent av parasportarna
            har slutat idrotta. Det är en oroande hög siffra som genast behöver
            ändra riktning. Parasportare är en grupp som redan har högre andel
            fysisk ohälsa. Genom att återgå till en aktiv fritid förändras
            deras livsstil från stillasittande till ett mer rörligt liv. Precis
            som för i fallet med att få tillbaka barn, unga och vuxna till
            idrottsrörelsen, så ska punktinsatserna även syfta till att locka
            tillbaka parasportare till sina idrotter.
          </p>
          <head xml:id="i-LRE2Rhs5BXXJqiAodPGUr6" type="h2">
            Utrustning för parasport
          </head>
          <p xml:id="i-GpQ96bajhJzAVDZsdCeubn">
            Specialutrustning för parasport är ofta en dyr utgift. Många
            föreningar har därför svårt att bekosta inköp av utrustning. Lika
            lite har privatpersoner råd att bekosta den själv. Vi vill utreda
            hur man i framtiden bör bekosta och bygga upp en infrastruktur
            och parasportotek som kan hjälpa till med den specialutrustning
            som behövs för utövande av parasport.
          </p>
          <head xml:id="i-GQvbgC73R1HBA3SL312E5e" type="h2">
            Special Olympics och idrott för personer med intellektuell funktionsnedsättning
          </head>
          <p xml:id="i-6YKgJmWyMgGxKoyJDXJymG">
            På samma sätt som en nationell strategi och en större uppmärksamhet
            kring Paralympics ska finnas, bör liknande satsningar göras för
            att uppmärksamma Special Olympics som riktar sig till personer
            med en intellektuell funktionsnedsättning.
          </p>
          <p xml:id="i-TzSX5Ez4PLvcs37K48w68S">
            Personer med intellektuella funktionsnedsättningar har ofta svårt
            att hitta en meningsfull fritid. De drabbas lätt av isolering,
            inaktivitet och mental ohälsa. Fördomar från omvärlden hindrar
            också den här gruppen från att delta på ett naturligt sätt i samhället.
            Därför är det viktigt att en nationell strategi finns på plats
            för att inkludera även denna grupp i idrottslivet.
          </p>
          <head xml:id="i-DR3ht5XWizLbmUm4HAAwD5" type="h2">
            Nordiska mästerskap
          </head>
          <p xml:id="i-PxnRED4z8tEP5QMTrPsTRP">
            Sverige bör tillsammans med våra nordiska grannländer framöver
            gemensamt ansöka om stora mästerskap. I och med att det är dyrt
            att vara värd för internationella mäster­skap skulle samarrangemang
            innebära att de nordiska folken delar på den ekonomiska bördan.
            Det skulle även sprida risken för oförutsedda kostnader kopplade
            till arrangörs­ansvaret. Samtidigt som ett större urval av befintliga
            arenor kan användas för att sänka de totala kostnaderna.
          </p>
          <p xml:id="i-FTqLChxQqWaYBDgL5yDuuV">
            De nordiska fotbollsförbunden har gemensamt ansökt om att få
            anordna damfot­bolls-VM 2027 i Norden. Det är inte avgjort vilket
            land som blir värdland för det mästerskapet, men allt fler nationer
            vill arrangera stora mästerskap gemensamt med ett eller flera
            grannländer. Det här visar på en förändring inom arrangörsansvaret.
            Samarbete på detta område de nordiska länderna emellan kan stärka
            den nordiska samhörigheten. Därför bör Sverige, i enlighet med
            det som anförts ovan, sträva efter att samordna internationella
            idrottsevenemang med övriga nordiska granläder.
          </p>
          <head xml:id="i-9xhJjinn1rWJjGDKRvkBAA" type="h2">
            Elitidrottarna som förebilder
          </head>
          <p xml:id="i-VyosnQvemMvVnyTFws9Ko9">
            Elitidrottarnas roll i samhället ska inte underskattas. De underhåller
            svenska folket i mästerskap och de inspirerar oss att nå nya mål.
            Många av våra stora idrottare har själva haft en förebild som
            de hejat fram. Inspiration och engagemang går från generation
            till generation. De lyckas samla svenska folket som ingen annan
            kan. Elitidrotten fyller därför en viktig roll som inspirationskälla
            för ungas idrottande, samtidigt som de bidrar till nationens sammanhållning
            när de tävlar för Sverige i internationella idrottstävlingar.
          </p>
          <head xml:id="i-G1VVbAWxV3aPKd91VoebzB" type="h2">
            Idrott för äldre
          </head>
          <p xml:id="i-DNXY3ASxkVztUi2hk3U2R8">
            Att säkra barns och ungdomars tillgång till idrott och fysisk
            aktivitet är en angelägen uppgift. Lika viktigt är det dock att
            göra detsamma för våra äldre medborgare. Vi vet att idrott och
            friskvård kan motverka många ålderssjukdomar, bland annat bidra
            till att förhindra fallolyckor, men det kan också bidra till att
            bryta den ensamhet och sociala isolering som många av våra äldre
            tyvärr upplever. Satsningar på idrott för äldre är således inte
            bara bra för den enskilde, det gynnar hela samhället. Studier
            från bland annat det danska socialdepartementet har visat att
            satsningar på äldreidrott är en sam­hällsekonomisk vinst genom
            att det medför minskade vårdbehov. Liknande studier har även gjorts
            i Sverige.
          </p>
          <p xml:id="i-LFh6JGGy1mFwAVfYn1XKyH">
            Tyvärr är de regionala skillnaderna när det gäller äldres tillgång
            till idrott och fysisk aktivitet väldigt stora. Pensionärernas
            riksorganisation (PRO) uppger till exempel att man i nästan hälften
            av landets kommuner inte får något stöd alls för sin motionsverk­samhet
            för äldre och att bristen på aktivitetslokaler är stor. Vi föreslår
            därför att riks­dagen tillkännager för regeringen som sin mening
            att ytterligare åtgärder bör vidtas i syfte att säkerställa äldres
            tillgång till idrott och fysisk aktivitet över hela landet. Vi
            är beredda att permanenta satsningar som går i denna riktning.
          </p>
          <head xml:id="i-AiSv8M8pq5ME9dVqSr8TZw" type="h2">
            Idrott för vuxna
          </head>
          <p xml:id="i-VxGtNh7rBvU6RJ6q9zRQrs">
            Idag är anläggningsbristen en stor anledning till de problem
            som uppstår och har upp­stått inom idrotten. Bristen på träningstider
            beror i mångt och mycket på bristen på träningslokaler. Där har
            ett arbete bara påbörjats genom Boverket och det kommer ta många
            år innan problematiken är löst.
          </p>
          <p xml:id="i-GuGCe17k8TF8fN449AQ1CM">
            Idag finns inte tillräckligt med träningstider för alla, och
            barn och ungas tränings­tider har börjat trängas undan av vuxna
            som vill idrotta. Det är givetvis viktigt att även vuxna idrottar
            och rör på sig, men det får inte leda till att barn och unga trängs
            bort. Idrottande är mycket viktigt för barns utveckling, och bygger
            grunder för idrottande under resten av livet, därför bör barn
            och ungas behov prioriteras framför vuxna så länge det är brist
            på träningstider och träningsanläggningar.
          </p>
          <p xml:id="i-HGWXU6TTozL1TVhEszMEbE">
            Genom att lösa bristen på anläggningar kommer många problem att
            försvinna per automatik. Längre ned i motionen presenterar vi
            förslag på hur anläggningsbristen kan avhjälpas. Fram tills dess
            borde regeringen uppdra åt Riksidrottsförbundet att undersöka
            hur man kan undkomma undanträngningar och även få adekvat anläggningstäthet
            i landet.
          </p>
          <head xml:id="i-5eL5LyFW2MQ524RU1s27UL" type="h2">
            Skatteregler
          </head>
          <p xml:id="i-9HSfMtWv5x5Xw8uLvpb1yV">
            År 2004 tillsattes en statlig utredning för att se över föreningars
            skatte- och avgifts­situation. Utredningen tillsattes eftersom
            skattereglerna ansågs ha blivit krångliga och svåra att följa.
            I utredningens betänkande, Nya skatteregler för idrotten (SOU
            2006:23), presenterades ett antal förslag på hur beskattningen
            kan anpassas för den moderna idrottsrörelsen. Trots konkreta förslag
            på hur idrottsföreningars skattesituation kan förenklas och förtydligas
            verkar den politiska viljan att ta tag i frågan saknas. Istället
            för att följa upp utredningen med en proposition tillsatte dåvarande
            regering en ny utredning (SOU 2009:65), denna gång för att utreda
            beskattningen för alla ideella föreningar. Inte heller denna utredning
            resulterade i någon proposition från regeringen.
          </p>
          <p xml:id="i-9sr15BxEUmQuhtzVCFbdty">
            Riksidrottsförbundet uttrycker oro över att Skatteverket börjat
            tillämpa regelverket så att bland annat professionell idrott inte
            räknas som allmännyttig verksamhet, och att föreningars intäkter
            från professionell verksamhet är obegränsat skattepliktiga. Utöver
            det har Skatteverket ändrat sin praxis vad gäller beskattningen
            av föreningars second­hand-försäljning. Riksidrottsförbundet menar
            att Skatteverkets tolkning drabbar föreningars barn- och ungdomsverksamhet
            negativt. Sverigedemokraterna anser att det är hög tid att ta
            sig an frågan och att regeringen bör presentera en proposition
            om idrottens skatteregler under det kommande året.
          </p>
          <head xml:id="i-BxzPWcjPXAPS23Yxao5iQh" type="h2">
            Antidopingkontroll
          </head>
          <p xml:id="i-9Kk7nfB6FgRFsFjWD7o5ub">
            De senaste decennierna har allt fler börjat träna och röra på
            sig, inte minst på gym. Under samma tidsperiod har det även konstaterats
            att allt fler använder sig av illegala mediciner, även kallad
            doping, för att snabbare få resultat av sin träning.
          </p>
          <p xml:id="i-PNPV6eMaqSwkvA4wytS1p1">
            Problem med doping och anabola steroider har fram tills nyligen
            endast framställts som ett problem inom elitidrotten. Så är inte
            fallet idag. För samtidigt som allt färre elitidrottare fälls
            för doping, sker en drastisk ökning bland amatöridrottare på gym.
          </p>
          <p xml:id="i-SmaGfxMakypW47y4HQJXw9">
            Antidopingarbetet sker idag genom riksidrottsförbundet. Det innebär
            att endast de som är kopplade till en idrottsförening kan testas
            för doping. De som gymmar hamnar däremot mellan stolarna och utanför
            det redan uppbyggda systemet för ”idrottare”.
          </p>
          <p xml:id="i-SrNjMwBQto9nY3JJuNnczB">
            Vi anser därför att det är rimligt att regeringen utreder eller
            tar initiativ till hur ett system där man, genom en särskild enhet,
            tar ett samlat grepp kring dopingproblema­tiken, både inom elitidrotten
            och i övriga samhället, och återkommer till riksdagen med förslag
            på en antidopingskontroll. Förslaget bör precisera var enheten
            ska placeras och hur arbetet ska ordnas, exempelvis genom samarbete
            mellan riksidrottsförbundet, lämplig statlig myndighet och sjukvården.
          </p>
          <head xml:id="i-N1fvxNRgm8Umty36pkzjQS" type="h2">
            Nationell lokal- och anläggningsfond (LOA-fond)
          </head>
          <p xml:id="i-TEr7p193spxF3xzA5Gjj5f">
            Sverige befinner sig i en akut brist på idrottsanläggningar.
            Det som byggdes mellan 40-talet och 50-talet är i stort behov
            av renovering samtidigt som kommuner inte byggt nya idrottsanläggningar
            och idrottsplatser i samma takt som behovet ökat. Många barn och
            ungdomar hamnar av den anledningen i köer istället för att idrotta
            och röra på sig.
          </p>
          <p xml:id="i-3wHM28My7w9e3xTbcaiJQQ">
            En nationell satsning behövs för att bygga och renovera bort
            de allra största behoven på anläggningsbristen. Regeringen tillsatte
            en utredning där Boverket presenterade en rapport som är ett litet
            steg i rätt riktning.
          </p>
          <p xml:id="i-8au3aG1rDjjz6gDBeXm7XS">
            Sverige bör införa en anläggningsfond för innovativa lösningar
            på idrottsarenor, ytor och lokaler. Fonden bör efterlikna och
            hämta inspiration från den som uppfördes i Danmark vid namn LOA-fonden
            (lokal- och anläggningsfond). Där ansöker man om bidrag ur fonden
            vid nybyggnation, tillbyggnation eller vid renovering av en idrotts­anläggning.
            Med fondens bidrag kan man på ett innovativt sätt bygga om befintlig
            miljö till en mer modern och anpassad miljö att idrotta och röra
            sig på. I Danmark har det gett mycket goda resultat. Sverige bör
            efterlikna och införa liknande koncept för att bygga bort bristen
            på idrottsplatser och anläggningar.
          </p>
          <p xml:id="i-CcFCfcHMPDpfYtFaui9jQG">
            Regeringen gav förra året Boverket ett uppdrag som resulterade
            i Rapport 2021:6 Miljöer för idrott och fritid. Rapporten visar
            flera aspekter som Sverigedemokraterna belyst. Det är viktigt
            att regeringen går vidare med rapportens innehåll för att möjliggöra
            flera idrottsanläggningarna.
          </p>
          <head xml:id="i-Ne1dLzbq5qrjSMhUuFvyKR" type="h2">
            Nationellt kompetenscenter
          </head>
          <p xml:id="i-UQ91Q6Kw4bbdXsgPcoDZKM">
            En stor anledning till att bristen på anläggningar uppstått är
            att det inte funnits en sammanhållande knutpunkt. Kommuner och
            regioner har på egen hand behövt samla in kunskap och information
            om hur man på ett mest effektivt sätt renoverar och restaurerar
            en anläggning. Istället för att samla all kunskap på ett ställe
            har man behövt uppfinna hjulet gång på gång. Ett nationellt kompetenscenter
            ska kunna erbjuda kunskap, tips och inspiration på hur man renoverat
            och underhållit anläggningar för att effektivisera processen och
            i slutändan även minska kostnaderna. Dit ska kommuner och regioner
            kunna vända sig för att rådfråga och få experthjälp för exempelvis
            renoveringar eller ta fram en finansieringsplan. Där ska man även
            kunna söka råd om finansieringsplan och om liknande projekt genomförts.
          </p>
          <p xml:id="i-4jE3XkDqhtzEiVYDkziPDw">
            Kommuner och regioner har inte haft råd att upprätthålla annat
            än akut upprustning. Genom att dela erfarenheter kan effektivisering
            spara både tid och resurser. Det är bra för alla involverade parter.
            Det uppdraget bör åläggas lämpligt organ.
          </p>
        </div>
        <div xml:id="i-RhHFdCPJFMy8bm2UK5M27A" type="signatureBlock">
          <list xml:id="i-6qENxPTxAdBgtFttUH4PJd">
            <item xml:id="i-ErJVbVREjt9hKPyM7WEQvj" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-9G2kp8nXue2M4KiaxLTH2Y" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-UTUZKcWD5bSBhMcZCHEyTP" who="unknown" type="signature">
              Jonas Andersson i Linghem (SD)
            </item>
            <item xml:id="i-NRVyUeXfrGUvaYdEZHhqqZ" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
