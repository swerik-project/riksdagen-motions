<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-02388">
  <teiHeader>
    <fileDesc>
      <titleStmt>
        <title>Effektivare tillståndsprocesser</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2388 av Eric Palmqvist m.fl. (SD)</title>
          <idno type="rdwebb">H9022388</idno>
          <rs type="number">2388</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9022388/text</ref>
          <ref type="dokument_url_html">http://data.riksdagen.se/dokument/H9022388</ref>
          <ref type="dokumentstatus_url_xml">http://data.riksdagen.se/dokumentstatus/H9022388</ref>
          <ref type="docx">http://data.riksdagen.se/fil/CB3DA4D2-DA47-406A-AC10-A5C2953395DB</ref>
          <ref type="pdf">http://data.riksdagen.se/fil/E85DEEAC-9488-4C19-B70F-FC629892CA0A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9quBr82pdgdT2EQX8V6bTp" type="signed"/>
        <correspContext corresp="i-9quBr82pdgdT2EQX8V6bTp">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-RwotSkUQ7cdcEt7A2iUw71" type="submitted">
          <date when="2021-10-01"/>
          <time when="18:26:12"/>
        </correspAction>
        <correspAction xml:id="i-JH9nktvyDzjhLc35x2twUW" type="reviewed">
          <date when="2021-10-01"/>
          <time when="19:36:08"/>
        </correspAction>
        <correspAction xml:id="i-Wyj3G1edofokan9rPHhyrG" type="referred">
          <date when="2021-10-14"/>
        </correspAction>
        <correspAction xml:id="i-KSJDQzvyzUwKfnwcj9rDwN" type="assigned">
          <date when="2022-10-05"/>
          <time when="11:43:43"/>
        </correspAction>
        <correspContext corresp="i-KSJDQzvyzUwKfnwcj9rDwN">
          <ref type="assignedTo">Näringsutskottet</ref>
        </correspContext>
        <correspAction xml:id="i-QQZLrGie2JcYVnJ6pa6NM2" type="behandlas_i"/>
        <correspContext corresp="i-QQZLrGie2JcYVnJ6pa6NM2">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XwPt4SDUpU2X4ibcfARCJN" type="behandlas_i"/>
        <correspContext corresp="i-XwPt4SDUpU2X4ibcfARCJN">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3rcGoa6voT6aQdS31Avzji" type="behandlas_i"/>
        <correspContext corresp="i-3rcGoa6voT6aQdS31Avzji">
          <ref type="uppgift">2021/22:NU16</ref>
          <ref type="ref_dok_id">H901NU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU16</ref>
          <ref type="ref_dok_titel">En förenklingspolitik för stärkt konkurrenskraft, tillväxt och innovationsförmåga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8NaoTdPeybTewJadpZjAdH" type="behandlas_i"/>
        <correspContext corresp="i-8NaoTdPeybTewJadpZjAdH">
          <ref type="uppgift">2021/22:NU20</ref>
          <ref type="ref_dok_id">H901NU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU20</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NoXJHCEKGzBFZkFdUUBwSy" type="behandlas_i"/>
        <correspContext corresp="i-NoXJHCEKGzBFZkFdUUBwSy">
          <ref type="uppgift">2021/22:NU12</ref>
          <ref type="ref_dok_id">H901NU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CN1w9wpRos4NfHAKjbL3EC" type="behandlas_i"/>
        <correspContext corresp="i-CN1w9wpRos4NfHAKjbL3EC">
          <ref type="uppgift">2021/22:MJU29</ref>
          <ref type="ref_dok_id">H901MJU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU29</ref>
          <ref type="ref_dok_titel">Straffbestämmelser till EU:s förordning om fartygsåtervinning och övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6X8P9xtydC5JpsBBD5zfth" type="behandlas_i"/>
        <correspContext corresp="i-6X8P9xtydC5JpsBBD5zfth">
          <ref type="uppgift">2021/22:NU21</ref>
          <ref type="ref_dok_id">H901NU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU21</ref>
          <ref type="ref_dok_titel">Genomförande av elmarknadsdirektivet när det gäller nätverksamhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2388 av Eric Palmqvist m.fl. (SD)
          Effektivare tillståndsprocesser
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-C15XAk1ooMMVQxPBG46bPj">
            Förslag till riksdagsbeslut
          </head>
          <list style="ol">
            <item xml:id="i-9R3VY6n9187PNL9zZLiHSd">
              Riksdagen ställer sig bakom det som anförs i motionen om att
              regeringen ska förenkla och förkorta tillståndsprocessen vid miljöprövning
              och tillkännager detta för regeringen.
            </item>
            <item xml:id="i-C7P4FDuHJy9sywdTYn6maq">
              Riksdagen ställer sig bakom det som anförs i motionen om att
              myndigheter vid handläggningen av miljötillstånd i större omfattning
              än i dag ska arbeta proaktivt och behjälpligt gentemot företag
              som vill expandera, och detta tillkännager riksdagen för regeringen.
            </item>
            <item xml:id="i-HeAYi3A2tkPB7sSaViuTmn">
              Riksdagen ställer sig bakom det som anförs i motionen om att
              korta tillståndsprocessen genom att göra ändringstillstånd till
              huvudregel i miljöprövningsprocesser och tillkännager detta för
              regeringen.
            </item>
            <item xml:id="i-6k39niv69zmDo2gZF99Dfm">
              Riksdagen ställer sig bakom det som anförs i motionen om förtydliganden
              gällande vad en miljökonsekvensbeskrivning ska innehålla och tillkännager
              detta för regeringen.
            </item>
            <item xml:id="i-6aPwTwWCQ8WmDct1WpK91s">
              Riksdagen ställer sig bakom det som anförs i motionen om att
              miljökonsekvensbeskrivningars tillräcklighet bör prövas tidigt
              i processen och tillkännager detta för regeringen.
            </item>
            <item xml:id="i-81hPQZwhnN7UWC83fhnty2">
              Riksdagen ställer sig bakom det som anförs i motionen om att
              företag endast ska ha en motpart som för statens talan i miljöprövningsprocesser
              och tillkännager detta för regeringen.
            </item>
            <item xml:id="i-XxZLfgSrBBNt8sEEhdrQvr">
              Riksdagen ställer sig bakom det som anförs i motionen om att
              se över kraven på bästa möjliga teknik vid miljöprövning och tillkännager
              detta för regeringen.
            </item>
            <item xml:id="i-55oQfaW6mLBDhTY4ZoC8pS">
              Riksdagen ställer sig bakom det som anförs i motionen om att
              reformera förordningen (2007:1244) om konsekvensutredning vid
              regelgivning och tillkännager detta för regeringen.
            </item>
            <item xml:id="i-2GQ9gmdrDVzx85aL6oKKqs">
              Riksdagen ställer sig bakom det som anförs i motionen om att
              regeringen ska utnyttja relevanta undantag i EU-regelverken och
              inte överimplementera regelverk som verkar hämmande för vår industriella
              utveckling, och detta tillkännager riksdagen för regeringen.
            </item>
            <item xml:id="i-BDnedvRdy4yvGQf1m8WWvb">
              Riksdagen ställer sig bakom det som anförs i motionen om att
              regeringen genom sina instruktioner till relevanta myndigheter
              bör understryka vikten av att ofta förbisedda aspekter i miljöbalken
              beaktas i högre grad och tillkännager detta för regeringen.
            </item>
            <item xml:id="i-5u8npdkx7SHiz2Ld5pVaCY">
              Riksdagen ställer sig bakom det som anförs i motionen om att
              regeringen ska verka för en harmonisering av den svenska miljölagstiftningen
              med industriutsläppsdirektivet och tillkännager detta för regeringen.
            </item>
            <item xml:id="i-KAyH4gbgCri6fCWQRihabY">
              Riksdagen ställer sig bakom det som anförs i motionen om att
              tidsbegränsade tillstånd endast undantagsvis ska användas och
              tillkännager detta för regeringen.
            </item>
            <item xml:id="i-VdSTzu2hwVRWeS2bwFHyXj">
              Riksdagen ställer sig bakom det som anförs i motionen om att
              utreda och förtydliga regelverket gällande ansvarsfördelningen
              mellan stat och verksamhetsutövare vid nyetablering på gammal
              industrimark och tillkännager detta för regeringen.
            </item>
            <item xml:id="i-HsjNU14Tbe1XXxVwiiTN4Y">
              Riksdagen ställer sig bakom det som anförs i motionen om att
              verka för att ytterligare förkorta tillståndsprocesserna för elnätsutbyggnad
              och tillkännager detta för regeringen.
            </item>
            <item xml:id="i-EwAwVDKCnNFxd2MAhBGdVF">
              Riksdagen ställer sig bakom det som anförs i motionen om att
              en plan för att säkra Sveriges långsiktiga cementförsörjning ska
              utarbetas och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PW1URyJCxHQw9jBXXoZ8vo" type="h1">
            Motivering
          </head>
          <p xml:id="i-78dWcXoAyNRdVgEBep4QMA">
            Sverigedemokraterna är i grunden ett marknadsliberalt och handelsinriktat
            parti. Skapandet av ett gott näringslivsklimat för att såväl nya
            som gamla företag ska kunna verka och växa och att Sveriges anor
            som en innovationsdriven nation ska fortleva måste prioriteras.
            Behovet av effektivare tillståndsprövningar hör till detta och
            är en komplex fråga. Det visar inte minst de aktuella exemplen
            med Cementa, Kallak och Kaunis Iron. Problematiken med långa ledtider
            vid miljötillståndsprövningar är emeller­tid inte begränsad till
            gruvnäringen. Flera andra näringar vars verksamhet miljöprövas
            påverkas negativt. En konsekvens av detta är att såväl elnätsutbyggnad
            som industri­satsningar fördröjs eller uteblir.
          </p>
          <p xml:id="i-N196XnpPGCn2PdmRoeUrW4">
            Sammantaget pekar detta mot att det finns ett grundläggande problem
            med det svenska miljötillståndsförfarandet. Omställningen till
            ett fossilfritt och elektrifierat samhälle kräver en leveranssäker
            och fossilfri energiproduktion samt tillräcklig överföringskapacitet
            av el i hela landet.
          </p>
          <head xml:id="i-SZYcfwKv5i2skDvFyYrqui" type="h2">
            Om tillståndsprövningar
          </head>
          <p xml:id="i-MZktqTMSUEpJoesXrhZSfz">
            Tillståndsprövningar handlar om att verksamheten hos företag
            som har en påverkan på miljön, exempelvis vatten, luft och mark,
            måste godkännas av mark- och miljödom­stolen. Innan ansökan skickas
            in hålls samråd med berörda myndigheter, berörd kommun och andra
            intressenter, till exempel boende. Det tar dock inte slut i och
            med detta. Företag som verkar inom särskilda branscher måste också
            ansöka om ytterligare tillstånd under annan lagstiftning innan
            miljötillståndsfrågan kan prövas.
          </p>
          <p xml:id="i-SR4C5QjTqJLccL6Fx43J5E">
            Det är av vikt att tillståndsprövningarna anpassas till verksamheternas
            förutsätt­ningar på ett tydligt sätt. De olika tillståndsprövningar
            som en verksamhet genomgår behöver därför vara tydligt avgränsade
            och spegla det skede verksamheten befinner sig i. En uppdelad
            prövning i flera steg ska syfta till att minska investeringsrisken
            för verksamhetsutövaren och inte som en dubbelprövning.
          </p>
          <head xml:id="i-Dth5RVTxM7CD8jMK7mzE9S" type="h2">
            Miljöbalken öppnar för att väga in fler faktorer
          </head>
          <p xml:id="i-M8dNixNpkzMtqt2i2iW9ne">
            Redan i miljöbalkens första paragraf framgår att ”mark, vatten
            och fysisk miljö i övrigt används så att en från ekologisk, social,
            kulturell och samhällsekonomisk synpunkt långsiktigt god hushållning
            tryggas”. Dessa faktorer vägs sällan in, utan prövningarna har
            kommit att bli rena miljöprövningar i vilka de uppenbara samhällsekonomiska
            argumenten får stå tillbaka. Dessutom tillämpas miljöbalken idag
            på ett sätt som snarare syftar till individskydd än artskydd.
            Syftet ska vara att iaktta artskyddet men att mindre se till enskilda
            individer inom arten. Regeringen har tillsatt en utredning som
            ser över det nuvarande miljöprövningssystemet. Uppdraget ska redovisas
            senast den 15 december 2021. Därefter måste regeringen återkomma
            med konkreta förslag på förändrade regler för miljötillstånd i
            syfte att uppnå billigare, snabbare och effektivare tillståndsprocesser.
            Några förslag till förbättringar av systemet som vi vill peka
            på är:
          </p>
          <head xml:id="i-UBMNnw5EHNjomGjz2QjPFi" type="h2">
            Ändringstillstånd som huvudregel
          </head>
          <p xml:id="i-Lz5EKaZb5x6S3quPf515Ny">
            I miljöbalken finns en möjlighet att vid ändring av en miljöfarlig
            verksamhet begränsa ett tillstånd till att enbart avse ändringen,
            så kallat ändringstillstånd. Det tidigare till­ståndet för verksamheten
            måste ha ett samband med den ändring som föreslås. Utvärder­ingar
            konstaterar att möjligheten till ändringstillstånd har medfört
            kortare handlägg­ningstider sedan den infördes 2005. Regeln innebär
            däremot endast en möjlighet att begränsa ett tillstånd till att
            endast avse ändring. I praktiken kräver myndigheter ofta att hela
            verksamheten ska prövas vid en förändring. Ett led i arbetet med
            att korta tillstånds­processen vore att göra ändringstillstånd
            till huvudregel i miljöprövningsprocesser. Det centrala är att
            regeringen ska verka för att tillståndsprocesserna vid miljöprövning
            ska förenklas och förkortas.
          </p>
          <p xml:id="i-Q3wfhR3uCPzfHjGtJsmVKv">
            Det är också angeläget att se över vilka verksamheter och projekt
            som behöver tillståndsprövas och undersöka om antalet kan minskas.
            Myndigheter kan även nyttja generella föreskrifter där det är
            möjligt. Vidare finns det anledning att se över kraven på bästa
            möjliga teknik i miljöbalken. Vid prövning av industrianläggningar
            förekommer regleringar på såväl nationell som europeisk nivå,
            något som kan ge upphov till oklar­heter som leder till förseningar.
            Ett stort antal industrianläggningar berörs av de så kallade industriutsläppsbestämmelserna.
            Dessa kommer från industriutsläppsdirektivet (IED), som är implementerat
            i svensk lagstiftning. Direktivet ställer upp villkor om att bästa
            tillgängliga teknik ska användas och definierar vilken teknik
            som avses. Samtidigt ställs det även i svensk miljölagstiftning
            krav på att bästa möjliga teknik används utan att lika tydligt
            definiera vilken teknik som avses. Denna form av dubbelreglering
            byrå­kratiserar tillståndsprocesserna och riskerar att ge upphov
            till oklarheter om vilket av regelverken som ska ges företräde
            då tillståndsprövningen sker. I de fall sådana regel­verk som
            medför denna typ av dubbelreglering förekommer bör regeringen
            verka för att undanröja oklarheter genom en harmonisering av den
            svenska lagstiftningen med IED‑direktivet.
          </p>
          <head xml:id="i-5N3CmbjiwPcBHNQCVKJvWr" type="h2">
            Konsekvensutredningar
          </head>
          <p xml:id="i-WxAAhyXRBQo83VhXZdqWfn">
            När nya regler tas fram måste de stå i proportion till de mål
            och problem som reglerna är tänkta att lösa, vilket inte alltid
            är fallet. I förordning 2007:1244 regleras hur förvaltningsmyndigheter
            under regeringen ska arbeta med konsekvensanalyser vid införande
            av nya föreskrifter. I förordningen beskrivs hur arbetet med konsekvens­analyser
            ska utföras och redogöra för t.ex. vilken administration och vilka
            kostnader som uppstår. Vidare beskrivs vilka det är som drabbas
            och hur det påverkar konkur­rensförmågan hos företag. Viktigt
            är att förvaltningsmyndigheterna konsekvent följer förordningens
            direktiv. Samtidigt kan förordningen stärkas. Detta inte minst
            kopplat till så kallad gold-plating, att en nationell regel går
            utöver Europeiska unionens minimi­lagstiftning och leder till
            högre kostnader nationellt och konkurrenssnedvridning inom unionen.
            I vår kommittémotion ”Mindre betungande regler och byråkrati för
            svenska företag” utvecklar vi vårt förslag på området.
          </p>
          <head xml:id="i-3MnsCfvPi9iz3DzpahsYzY" type="h2">
            Beakta tillämpbara undantag i EU-regelverket
          </head>
          <p xml:id="i-WqdY1g7g7xf6rVbQMYwqRw">
            I Sverige ägnar vi oss åt så kallad gold-plating och överimplementerar
            EU-regler på ett sätt som verkar hämmande för vår industriella
            utveckling. Det är fullt möjligt att inom ramarna för befintliga
            EU-regler öppna upp för fler undantag än vad som görs i Sverige.
            Praxis bör vara att Sverige, om det inte återfinns synnerligen
            goda skäl, lägger sig på en miniminivå vid implementering av EU-direktiv.
          </p>
          <head xml:id="i-WeJHoZ79hoLhVZe6ZbHzNZ" type="h2">
            Miljökonsekvensbeskrivning – innehåll och prövning
          </head>
          <p xml:id="i-JU7ee6QjK1SUZBUXPV4yqj">
            Det råder stor osäkerhet kring vad en miljökonsekvensbeskrivning,
            MKB, ska innehålla. Företag med lång erfarenhet och som har tillgång
            till all tänkbar expertis får av myndig­heter sina miljökonsekvensbeskrivningar
            avfärdade med motiveringen att de håller för låg kvalitet eller
            är otillräckliga utan att vilka bristerna är tydligt kommuniceras.
            Att tydligt slå fast vad som ska ingå i en MKB och i vilken omfattning
            är viktigt. Det finns också ett behov av att tillståndsgivande
            myndigheter tidigt i processen prövar huruvida inlämnad MKB är
            tillräcklig eller behöver kompletteras. Utgångspunkten ska vara
            att den MKB som prövas rättsligt inte ska kunna avfärdas som otillräcklig
            eller på annat sätt bristfällig sent i processen. Således ska
            miljökonsekvensbeskrivningens tillräcklig­het prövas separat och
            tidigt i tillståndsprocessen. När MKB är fastställd är det denna
            som ska prövas i miljöprövningen.
          </p>
          <p xml:id="i-CZKoSQpEmTbWvWQptURDXH">
            Vidare bör regeringen se över vilka verksamheter som ska, respektive
            inte ska, avkrävas en MKB, i syfte att underlätta för aktörer
            vars verksamhet inte kan befaras medföra betydande miljöpåverkan.
          </p>
          <head xml:id="i-ESvyMeaPtDJPkC8VFYyW7a" type="h2">
            Begränsa antalet myndigheter som för statens talan
          </head>
          <p xml:id="i-Rz1wyKajjkXamnvmQLEkfo">
            En del bolag, inte minst inom gruvnäringen, menar att tillståndsprocesserna
            är god­tyckliga och att det inte går att förutse eller påverka
            resultatet oavsett hur mycket underlag de tar fram. Detta riskerar
            i förlängningen att urholka Sveriges attraktivitet. Målet ska
            vara att det sökande företaget endast behöver vända sig till en
            myndighet som för statens talan i tillståndsfrågan. Denne svarar
            därefter för att ta in expertutlåtanden från övriga berörda myndigheter
            som skall yttra sig endast i de frågor de ansvarar för. Myndigheten
            som bär ansvaret för hela tillståndsprocessen har att göra en
            samlad avvägning utifrån alla relevanta och kända uppgifter i
            ärendet.
          </p>
          <head xml:id="i-AALXJdmENfDx5mnXFZf8ZW" type="h2">
            Tillståndsprocesser för gruvnäring och industri
          </head>
          <p xml:id="i-B5AnYBiPRTrds5dpYcXJ58">
            Svensk gruv- och mineralnäring utgör en viktig del av vårt lands
            basindustri. Stora värden skapas inom denna industri. Betydande
            värdekedjor för Sveriges samlade export har sin grund i att vi
            har en inhemsk gruv- och mineralindustri som kan förse övrig industri
            med förädlad råvara. Gruv- och mineralindustrin är även starten
            på växande värdekedjor inom teknikinnovation, särskilt inom underjordsteknik,
            som når långt utanför Sveriges gränser.
          </p>
          <p xml:id="i-3GfRzd19ZoA4RnYD6ekyLu">
            En pragmatisk hållning från staten gällande regler i form av
            lagar, förordningar och föreskrifter bör gälla. Dessa har legitimitet
            i den mån de verkligen fyller ett behov. Företag ska förhålla
            sig och rapportera till så få myndigheter som möjligt och myndig­heterna
            ska agera på ett främjande sätt genom att tydligare än vad som
            är fallet idag kommunicera och precisera vilka åtgärder det sökande
            företaget behöver vidta för att medges tillstånd. Gruvindustrin
            arbetar med långa investeringshorisonter. En förutsätt­ning för
            att gjorda investeringar ska generera avkastning är långsiktiga
            politiska beslut och tillstånd att bedriva verksamheten. Regler
            som minskar förutsägbarheten för verk­samheters möjlighet till
            fortlevnad bör därför undanröjas. Tidsbegränsade tillstånd skall
            endast användas undantagsvis och där det är särskilt påkallat.
          </p>
          <p xml:id="i-RxYzV9MpYGv3UkwvvHPLot">
            I takt med att nya och förfinade brytnings- och utvinningsmetoder
            utvecklas och nya metaller och mineral efterfrågas på marknaden
            kan gamla och sedan länge nedlagda gruvor åter bli intressanta
            att utveckla. I de fall efterarbete till godtagbar standard inte
            har utförts och verksamheten avslutades före 1969 ansvarar staten
            för att hantera eventuella föroreningar och skador på miljön.
            Vi menar att ansvarsfördelningen mellan företag som vill göra
            en nyetablering på ett sådant område och staten måste utredas
            och förtydligas. Detta för att säkerställa att företag som gör
            nyetableringar på gammal industrimark inte ärver tidigare verksamheters
            försyndelser, något som skulle kunna ha en hämmande inverkan på
            investeringsviljan.
          </p>
          <head xml:id="i-463zM9bcLUcY1W75Ciz2RW" type="h2">
            Tillståndsprocesser för elnätsutbyggnad
          </head>
          <p xml:id="i-CLdXbcdbUNSHb9Ut5o3PnF">
            Sverige är i en situation med tilltagande effekt- och kapacitetsbrist
            i elnäten. Regering­ens symboliska energipolitik skadar näringsliv,
            klimat och konsumenternas plånböcker. Leveranssäker elproduktion,
            kärnkraft, ersätts av väderberoende energislag samtidigt som nödvändiga
            förstärkningar av överföringskapacitet i elnäten dröjer. Detta
            inte sällan på grund av utdragna tillståndsprocesser som kan uppgå
            till 10–12 år vid etablering av nya elnät. Vilket leder till att
            samhällsutvecklingen stagnerar.
          </p>
          <p xml:id="i-QFEC2bimMLMS2sgZhUpEUv">
            Riksdagen har nyligen antagit förslag från regeringen i syfte
            att det ska bli enklare att bygga ut elnätet i Sverige och att
            tillståndsprocesserna ska bli mindre resurskrävande för såväl
            elnätsföretag som berörda myndigheter. Vi menar dock att dessa
            förslag inte räcker. Vår målsättning är ett regelverk som medger
            en halvering av dagens ledtider. Vi anser att regeringen ska återkomma
            med fler förslag som möjliggör detta. Vidare menar vi att en förstärkning,
            uppgradering eller utökning av en befintlig kraftledning inte
            ska anses medföra en betydande miljöpåverkan. Detta bör därför
            också avspegla sig i hur regelverket kring sådana förändringar
            är utformat.
          </p>
          <head xml:id="i-8PZ89jfgj77cWf4CBbyBQq" type="h2">
            Säkrad cementförsörjning
          </head>
          <p xml:id="i-XNjrTKdBb9sN4AK2J9R9J7">
            Cement är nyckelingrediensen i betong, som är en av de viktigaste
            komponenterna i uppförandet av hållbara byggnader och anläggandet
            av modern infrastruktur. Betong är också en förutsättning för
            gruvbrytning på stora djup och vid uppförandet av elproduk­tionsenheter
            såsom vindkraftverk. Cement är en färskvara och består till stor
            del av kalksten. Cement tillverkas typiskt sett nationellt och
            den svenska självförsörjnings­graden har historiskt varit god.
            Brytningen av kalksten har skett på många platser i landet men
            har de senaste decennierna koncentrerats i allt högre grad till
            gotländska Slite där merparten av den kalksten som används för
            svensk cementtillverkning bryts. Under 2020 meddelades företaget
            Cementa tillstånd att fortsätta med denna verksamhet. Beslutet
            överklagades och i juli 2021 beslutade Mark- och miljööverdomstolen
            att inte ge Cementa tillstånd för fortsatt kalkstensbrytning i
            Slite med hänvisning till att företa­gets undersökningar och miljökonsekvensbeskrivning
            var för bristfälliga för att kunna användas som beslutsunderlag.
            Beslutet innebär att Cementa inte får bryta kalksten i Slite efter
            1 november 2021 och riskerar därmed att leda till en akut cementkris
            i Sverige. De negativa konsekvenserna detta skulle få för svensk
            bostadsproduktion, gruvnäring, infrastruktur och kraftproduktion
            är omfattande. Flera utredningar indikerar att hundratusentals
            arbetstillfällen nationellt är hotade. För att avvärja den mest
            akuta situationen har regeringen föreslagit ett tillfälligt undantag
            i miljöbalken. Den upp­komna situationen hade delvis kunnat undvikas
            genom de förslag som föreslås i denna motion. Utöver detta ser
            vi ett behov av en nationell plan för ett långsiktigt tryggande
            av Sveriges cementförsörjning. Inte minst mot bakgrund av slutsatserna
            i de rapporter som tydliggjort de omfattande konsekvenser cementbrist
            skulle leda till för vårt samhälle. Vi menar därför att en sådan
            plan behöver utarbetas av regeringen.
          </p>
        </div>
        <div type="motSignatures">
          <list>
            <item xml:id="i-7WK22DDSVfxtLZ4jDHHuLk">
              Eric Palmqvist (SD)
            </item>
            <item xml:id="i-TZGohRpmkrVxj3jYmSfvQy">
              Tobias Andersson (SD)
            </item>
            <item xml:id="i-BtPo6muPEw2osJP6zM52tu">
              Mattias Bäckström Johansson (SD)
            </item>
            <item xml:id="i-KwjpwqFJYfLMG1oG7CPovh">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
