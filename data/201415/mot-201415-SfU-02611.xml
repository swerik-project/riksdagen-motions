<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-02611">
  <teiHeader>
    <fileDesc>
      <titleStmt>
        <title>Översyn av sanktioner mot arbetsgivare</title>
        <author corresp="i-45Ku79yUMEXGE2zwpUReMK i-Uj8BaU1ExHbpKGVGx2k7Ed">av David Lång och Mikael Jansson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2611 av David Lång och Mikael Jansson (SD)</title>
          <idno type="rdwebb">H2022611</idno>
          <rs type="number">2611</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H2022611/text</ref>
          <ref type="dokument_url_html">http://data.riksdagen.se/dokument/H2022611</ref>
          <ref type="dokumentstatus_url_xml">http://data.riksdagen.se/dokumentstatus/H2022611</ref>
          <ref type="docx">http://data.riksdagen.se/fil/26E7A557-FEEF-4476-9B7D-3DE38026325D</ref>
          <ref type="pdf">http://data.riksdagen.se/fil/C77C354D-1825-4B3B-B781-39E78723BCA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Wuqve7bPaUakbNQFFL5pMn" type="signed"/>
        <correspContext corresp="i-Wuqve7bPaUakbNQFFL5pMn">
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-Uj8BaU1ExHbpKGVGx2k7Ed"/>
        </correspContext>
        <correspAction xml:id="i-4MDr8wH91rsxMerapKQNtF" type="submitted">
          <date when="2014-11-10"/>
          <time when="16:33:43"/>
        </correspAction>
        <correspAction xml:id="i-Q4jSyaXS7DRtvjHkcQL1zF" type="referred">
          <date when="2014-11-12"/>
        </correspAction>
        <correspAction xml:id="i-41Ry81esQ4wUBHvkVBrTvQ" type="assigned">
          <date when="2016-05-09"/>
          <time when="16:10:31"/>
        </correspAction>
        <correspContext corresp="i-41Ry81esQ4wUBHvkVBrTvQ">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-DSvxBa2DsFuzES1FDKbuRH" type="behandlas_i"/>
        <correspContext corresp="i-DSvxBa2DsFuzES1FDKbuRH">
          <ref type="uppgift">2014/15:SfU13</ref>
          <ref type="ref_dok_id">H201SfU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU13</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2611 av David Lång och Mikael Jansson
          (SD) Översyn av sanktioner mot arbetsgivare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-G4guFnCewDnEcDMynUGF5j">
            Förslag till riksdagsbeslut
          </head>
          <list style="ol">
            <item xml:id="i-UqPYxR5qfxXuvuveatRyVV">
              Riksdagen tillkännager för regeringen som sin mening vad som
              anförs i motionen om nivån på de ekonomiska sanktionerna.
            </item>
            <item xml:id="i-ABbvjiGh3rkNvH9XpxWyY3">
              Riksdagen tillkännager för regeringen som sin mening vad som
              anförs i motionen om fängelsestraff.
            </item>
            <item xml:id="i-Gv5QQTTwzsdqAb2yaf6FKS">
              Riksdagen tillkännager för regeringen som sin mening vad som
              anförs i motionen om fråntagande av rätten att delta vid offentliga
              upphandlingar under en femårsperiod.
            </item>
            <item xml:id="i-EAw88DJVjfgrxY7Vn6Hb99">
              Riksdagen tillkännager för regeringen som sin mening vad som
              anförs i motionen om att regeringen bör ändra reglerna för fråntagande
              av rätten till offentligt stöd, bidrag och andra förmåner om arbetaren
              har tillstånd att vistas i landet men inte har arbetstillstånd.
            </item>
            <item xml:id="i-XkPz6VPV6vLCTHwG7miG5m">
              Riksdagen tillkännager för regeringen som sin mening vad som
              anförs i motionen om återkallad F-skatt och förbud mot tillståndspliktig
              verksamhet vid lagöverträdelser enligt sanktionsdirektivet.
            </item>
            <item xml:id="i-99RmSGQML9e9pQKLbv8ZBq">
              Riksdagen tillkännager för regeringen som sin mening vad som
              anförs i motionen om solidariskt ansvar mellan arbetsgivaren och
              arbetsgivarens uppdragsgivare.
            </item>
            <item xml:id="i-E9khS15otUU2wWdD3M34C2">
              Riksdagen tillkännager för regeringen som sin mening vad som
              anförs i motionen om tre månaders heltidsanställning.
            </item>
            <item xml:id="i-Xh9hmVvMcc8DWGBqzSMb6u">
              Riksdagen tillkännager för regeringen som sin mening vad som
              anförs i motionen om lagen om lönegaranti.
            </item>
            <item xml:id="i-9Y1tz3AxXaPRKu2BzPC5ey">
              Riksdagen tillkännager för regeringen som sin mening vad som
              anförs i motionen om tillfälligt uppehållstillstånd då de för
              utredningen relevanta illegala arbetarna samarbetar med polisen.
            </item>
            <item xml:id="i-YQ6bjAg6y6cTQppfpjiV5q">
              Riksdagen tillkännager för regeringen som sin mening vad som
              anförs i motionen om kostnaderna för den illegala arbetarens återvändande.
            </item>
            <item xml:id="i-HC78xUF6N6aGboANAboWQw">
              Riksdagen tillkännager för regeringen som sin mening vad som
              anförs i motionen om inspektioner.
            </item>
            <item xml:id="i-SHCBW7dhyuDzZ2wSWN39CL">
              Riksdagen tillkännager för regeringen som sin mening vad som
              anförs i motionen om inrättandet av ett register för lagförda
              i enlighet med sanktionsdirektivet.
            </item>
            <item xml:id="i-DwWpHzHBGtVt8NKwmUVjdK">
              Riksdagen tillkännager för regeringen som sin mening vad som
              anförs i motionen om att Rikspolisstyrelsen bör få ökade anslag
              för att kunna bedriva inspektioner i riskbranscher och hantera
              anmälningar från Skatteverket.
            </item>
          </list>
        </div>
        <div type="motContent">
          <head xml:id="i-DLrXBW3mwm1iqYHWok88k6" type="h1">
            Motivering
          </head>
          <p xml:id="i-9c85giCkJQtn4JzBF5CAf6">
            EU har ålagt samtliga medlemsländer att följa ett minimidirektiv
            gällande sanktioner mot företag som utnyttjar olaglig arbetskraft
            från tredjeländer. Direktivet riktar sig mot både sanktioner och
            inspektioner, och det är upp till vart och ett av EU:s medlemsländer
            att integrera detta i enlighet med landets lagar. Den borgerliga
            regeringen genomförde direktivet år 2013 i samarbete med Miljöpartiet
            de gröna (prop. 2012/13:125). Vår inställning är att det inte
            bara är Sverige som nation vi vill skydda från detta missbruk,
            utan även individen samt naturligtvis våra rättsregler. Ofta uppdagas
            det i media hur mer eller mindre oseriösa företag lockar hit människor
            från länder utanför EU, mot löfte om rimliga löner. När individerna
            sedan är här ändrar företagen ibland lönevillkoren. Detta kan
            de göra relativt enkelt eftersom företagen agerar på en arbetsmarknadens
            bakgård, utan hänsyn till kollektivavtal eller minimilöner. Individerna
            kan (eller vågar) i sin tur heller inte vända sig till myndigheterna
            för att få hjälp. De befinner sig i en för dem rättslös del av
            världen, med endast varandra som sällskap och stöd. Detta fenomen
            berör dock inte bara relationen mellan anställda och företag,
            utan även samhället i sig. Människor som vid ett eller annat tillfälle
            tvingas vända sig till Sveriges omsorg, t.ex. vid sjukdom, blir
            då en ekonomisk belastning för samhället. Grunden för vårt svenska
            välfärdssamhälle är att alla genom skatter och engagemang bidrar.
            Vi vill med denna motion försöka stävja de problem som detta problem
            ger, inte bara för företaget och individen, utan även för hela
            vårt samhälle. För att lyckas med detta måste våra lagar i enlighet
            med sanktionsdirektivet vara anpassade på ett sådant sätt att
            risken för att bli påkommen är mer kostsam än de vinster företaget
            kan skapa med olaglig arbetskraft. Så länge sanktionerna inte
            överväger möjligheten till vinster kommer detta problem aldrig
            att försvinna.
          </p>
          <head xml:id="i-BSPqpvtjqEYDHy8PcdD58K" type="h1">
            Sanktioner och straffnivåer
          </head>
          <p xml:id="i-2EVNNkY48itZTjggXc2ZBS">
            1. Det huvudsakliga syftet med sanktionsdirektivet var att avskräcka
            ohederliga företagare från att med oskäliga arbetsvillkor anställa
            och i vissa fall importera illegal arbetskraft. För att uppnå
            detta syfte måste sanktionerna vara betydligt strängare än de
            som den borgerliga regeringen genomförde. Vår utgångspunkt är
            att vi måste göra den upplevda risken för sanktioner större än
            chansen till förtjänst genom svart billig arbetskraft. Vi menar
            istället att en nivåtrappa med tre steg bör införas. Företagare
            som har illegal arbetskraft i upp till 3 månader ska erhålla en
            sanktionsavgift motsvarande 1 prisbasbelopp. Upp till 12 månader
            ska företagaren betala motsvarande 2 prisbasbelopp och längre
            än 12 månader 3 prisbasbelopp. Dessa summor räknas i likhet med
            regeringens förslag per arbetare och är samma oavsett om det gäller
            en företagsbot, särskild avgift eller sanktioner till fysiska
            personer.
          </p>
          <p xml:id="i-ENY46dtuLttgZgyY7A1JLJ">
            2. Likaså måste detta kompletteras med fängelsestraff som avskräcker.
            I Sverige är det inte olagligt att gömma illegala invandrare.
            Företaget gör därför egentligen inget olagligt så länge individen
            inte arbetar och erhåller ersättning för detta. Då undanhåller
            företagaren ersättning till staten i form av sociala avgifter
            såväl som utbetalar svart lön till arbetstagaren. Regeringens
            förslag är att företagare som anställer illegal arbetskraft i
            allvarliga fall kan dömas till fängelse i upp till 1 år. I skattebrottslagen
            står det angivet att ”den som på annat sätt än muntligen uppsåtligen
            lämnar oriktig uppgift till myndighet eller underlåter att till
            myndighet lämna deklaration” … kan dömas för skattebrott till
            fängelse i högst 2 år. Om brottet ”är att anse som grovt, döms
            för grovt skattebrott till fängelse, lägst sex månader och högst
            sex år”. Vår inställning gällande straffnivåerna är mot bakgrund
            av ovanstående resonemang betydligt högre än regeringens förslag.
            Medan regeringen förespråkar ett straffvärde på fängelse i upp
            till ett år, ser inte vi någon anledning till att straffet ska
            vara lägre endast för att den svarta arbetskraften är från ett
            tredjeland. Fängelse i upp till sex år, dock minst sex månader,
            är i stället att rekommendera i linje med skattebrottslagen då
            det i stor omfattning handlar om ekonomisk brottslighet. I normalfallet
            bör fängelsedomen uppgå till två år.
          </p>
          <p xml:id="i-DwxqkDVvTyvB5z5asPVvvc">
            3. En annan aspekt på sanktionerna är fråntagandet av rätten
            till offentligt stöd, bidrag och andra förmåner. Med motiveringen
            att det i direktivet föreskrivs att åtgärder som dessa ska tillämpas
            mot arbetsgivare ”i lämpliga fall”, menade den borgerliga regeringen
            och Miljöpartiet att åtgärderna inte ska användas då någon har
            anställt en utlänning som vistas här lovligt men som inte har
            ett föreskrivet arbetstillstånd. För oss har ett sådant scenario
            samma innebörd som om individen även inte hade haft tillstånd
            att vistas i landet generellt då den största risken med illegal
            arbetskraft är en svart lönedumpningspolitik som vi menar kommer
            att inträffa oavsett om individen har tillstånd att vistas i Sverige
            eller ej. Så fort en individ arbetar utan arbetstillstånd, drabbas
            individen av ett underläge gentemot arbetsgivaren. Detta öppnar
            upp för slavliknande löner och orimliga arbetsförhållanden. Vi
            vill därför att arbetstillståndet ska avgöra om sanktioner ska
            utdömas eller ej.
          </p>
          <p xml:id="i-WJfUSTuZX46fkwXhPL21w4">
            Vidare framgår det av regeringens nu bifallna proposition att
            möjligheterna att effektivt blockera offentligt stöd efter en
            utdelad sanktionsavgift är ytterst begränsade. Vi förespråkar
            en modell i enlighet med vad som anförs nedan om offentlig upphandling.
            En arbetsgivare som får en sanktionsavgift registreras i ett offentligt
            register och vid utdelning av offentligt stöd ska den beslutande
            myndigheten ex officio kontrollera mot registret för att se om
            bidragstagaren har rätt att uppbära offentligt stöd, bidrag eller
            andra förmåner. Som anförs nedan bör en gallring av registret
            ske efter fem år, varvid systemet blir konsekvent.
          </p>
          <p xml:id="i-416LypWkTwnYrGaC1h6fk1">
            4. Gällande lagen om offentlig upphandling så anser alla parter
            att dagens möjlighet att utesluta någon från att delta i upphandlingar
            täcker brott som olaglig arbetskraft. De nuvarande skälen till
            uteslutning ter sig dock inte självklara som grund för att detta
            skulle vara möjligt med illegala arbetare. Vi föreslår därför
            mot bakgrund av vår utformning av sanktionsavgifterna att ett
            tillägg görs till lagen om offentlig upphandling enligt följande.
          </p>
          <p xml:id="i-5E1rTBooyy4YP66nGC2HaD">
            * 10 kap. 2 §: att den leverantör som någon gång de senaste fem
            åren har belagts med en sanktionsavgift för anställning av olagligt
            vistandes arbetskraft eller inte fullgjort sina åligganden avseende
            kostnader för återsändande får uteslutas från att delta i en upphandling.
          </p>
          <p xml:id="i-VuXwxcvXmYnsnP1DA6mBwY">
            * 10 kap. 1 §: när det gäller leverantör som fällts för brott
            mot 20 kap. 5 § UtL.
          </p>
          <p xml:id="i-XwyLWBY2jzuZBQ5McNi8nH">
            * Både dessa bestämmelser bör förtydligas så att detsamma även
            ska gälla om en företrädare för en leverantör som är en juridisk
            person har gjort sig skyldig till något av det ovanstående.
          </p>
          <p xml:id="i-JnBhNVjNr7Le6eAnioFqRn">
            Enligt lagen om offentlig upphandling finns det i dagsläget vissa
            uppgifter som den upphandlande myndigheten själv ska inhämta.
            När ett offentligt register inrättas bör lämpligen även myndigheten
            ha en ex officio skyldighet jämte 10 kap. 4 § att inhämta uppgifter
            om överträdelse av direktivets förbud.
          </p>
          <p xml:id="i-3GhcxH4EukS2aDsj6r3U69">
            Att vi vill ha en tydlig femårsgräns är av rättssäkerhetsskäl.
            En leverantör ska dock efter fem utgångna år återigen kunna delta
            i en offentlig upphandling. I praktiken innebär det här att efter
            att en sanktionsavgift har meddelats finns uppgiften i en offentlig
            förteckning i fem år. Under den tiden är det, liksom vid skatteskulder,
            inte troligt att leverantören tillåts delta i upphandlingar.
          </p>
          <p xml:id="i-KHiDsarnQV9UxuJJtpmL6w">
            5. Vi föreslår att en näringsidkare som träffats av sanktioner
            enligt bestämmelserna i detta förslag ska kunna få sitt tillstånd
            att bedriva tillståndspliktig verksamhet återkallat av en relevant
            tillsynsmyndighet. Skatteverket ska även kunna återkalla en F-skattsedel
            vid överträdelser samt kunna vägra att godkänna en fysisk eller
            juridisk persons ansökan om F-skatt. Det måste också klargöras
            att sanktionerna i fråga även ska omfatta juridiska personer fullt
            ut.
          </p>
          <p xml:id="i-VHzEtkzt9ynfM33jEqRiby">
            6. Enligt nu gällande ordning ska uppdragsgivare ta ett subsidiärt
            ansvar då båda leden har genomfört otillräckliga kontroller. Detta
            menar vi undergräver hela tanken bakom sanktionsdirektivet. Sanktionerna
            måste avskräcka solidariskt, och båda leden i en företagsaffär
            måste ansvara för att genomföra tillräckliga kontroller. Företaget
            ansvarar för att kontrollera sina anställda, och uppdragsgivaren
            kontrollerar företaget (underentreprenören). Om ingen har gjort
            dessa kontroller så ska samma sanktioner delas ut till båda parter.
            Om uppdragsgivaren har gjort tillräckliga kontroller och företaget
            inte, så blir däremot endast företaget sanktionsskyldigt.
          </p>
          <head xml:id="i-8ZESsawA9V9rM8LQwF4tUp" type="h1">
            Tvister och återresa
          </head>
          <p xml:id="i-EABvyJuJ1jT1MqQRqSAyBP">
            7. Idag gäller en presumtion på tre månader om en tvist mellan
            en utlänning och en arbetsgivare skulle uppstå kring ersättning.
            Detta anser vi vara orimligt. Sannolikt är många riskbranscher
            säsongsbaserade, och det ter sig också sannolikt att en majoritet
            av de gripanden som kan komma att ske inte endast sker i slutet
            av säsongen, utan utspritt. I de fall ett gripande görs i början
            av säsongen, erhåller då arbetaren lön som denne inte har intjänat.
            Därför vill vi avskaffa gällande presumtion.
          </p>
          <p xml:id="i-FjGRczbX5BY2cxtbeXcnyn">
            8. Vi vill också betona att i händelse av att företaget som har
            fått sanktioner utdömda mot sig skulle hamna på ekonomiskt obestånd
            och därigenom gå i konkurs, så måste statens krav på sanktionsavgifter
            m.m. ges allmän förmånsrätt. Denna består av en prioriteringstrappa,
            där vi menar att sanktionsavgifter ska prioriteras. Vidare bör
            det klargöras att en illegalt anställds krav inte omfattas av
            lagen om lönegaranti, eftersom avtalet mellan arbetsgivaren och
            arbetstagaren har slutits på osedliga grunder.
          </p>
          <p xml:id="i-99t1R42kBWpDcuNzUqZ1fV">
            9. Idag finns också en möjlighet att bevilja ytterligare förlängt
            tidsbegränsat uppehållstillstånd för de illegalt anställda som
            efter ansökan från en förundersökningsledare samarbetar med polisen
            i bevisningssyfte. Detta anser vi vara positivt då det är av största
            vikt att dessa oseriösa företag stoppas. Dock vill vi att regeringen
            återkommer till riksdagen med ett förslag på en maxgräns för det
            förlängda uppehållstillståndet. Vår inställning är att en maxgräns
            bör sättas på en månads tid. Åklagaren kan sedan efter behov för
            rättsprocessen begära att denna period förlängs, dock max en månad
            i taget. När utredningsledaren anser att förhör har hållits och
            bevisning blivit dokumenterad i tillräcklig omfattning ska utlänningen
            återföras till sitt hemland.
          </p>
          <p xml:id="i-VExfca85SsvCUkQf3Sdckq">
            10. Eftersom det i många fall är företagen själva som lockar
            hit arbetstagarna är det naturligtvis rättmätigt de som ska stå
            för återvändandekostnaden. I de fall företagen bevisligen inte
            själva har lockat hit dem, är det ändå företagen som genom arbete
            håller dem kvar i Sverige och bidrar till deras olagliga uppehälle.
            Även då bör företagarna stå för utresekostnaderna. Idag antas
            kostnaderna för utresan uppgå till 60 % av sanktionsbeloppet och
            därför är inräknade i avgiften. Men Rikspolisstyrelsen har lämnat
            ett remissyttrande angående den faktiska kostnadsnivån för detta.
            I Kriminalvårdens årsredovisning 2008 framkom det tydligt att
            den samlade genomsnittliga kostnaden för dessa människors återvändande
            är mellan 60 000 och 66 000 kronor beroende på om det är Kriminalvården
            eller Migrationsverket som hanterar ärendet. Detta är en avsevärd
            skillnad, och det är anmärkningsvärt att den borgerliga regeringen,
            som beställde dessa siffror från Rikspolisstyrelsen, valde att
            bortse från dem. Vi anser att företagaren bör åläggas att utöver
            sanktionsbeloppet även stå för återvändandekostnader för både
            arbetaren och eventuella familjemedlemmar och släktingar som har
            följt den illegala utlänningen till Sverige. Detta kanske inte
            tillhör normalfallet, även om risken finns att detta sker.
          </p>
          <head xml:id="i-FsJf7WaGHzZNCoTdXBrcFb" type="h1">
            Kontroller och anmälningsskyldighet
          </head>
          <p xml:id="i-6YdXY5FmEmFZubYC8VDDxs">
            11. Utöver ekonomiska sanktioner och andra kostnader, fängelsestraff
            och hantering av själva arbetarna, måste Sverige även ha en omfattande
            inspektionsinsats. Enligt regeringen bör lämpliga inspektioner
            utföras av polisen. I dag måste dock inspektioner vara misstankebaserade.
            Rikspolisstyrelsen anser därför att den i dagsläget inte har befogenheter
            att utföra arbetsplatsinspektioner. Vår inställning är att Skatteverkets
            kontrollanter bör få befogenheter att utföra allmänna arbetsplatskontroller.
            De bör även få befogenhet att på plats utdela de ekonomiska sanktionerna.
            Polisen bör främst fokusera på undersökningar av vissa riskbranscher.
            I dag genomför Skattemyndigheten redan ca 32 000 kontroller av
            bl.a. kassaregisterlagen. Dessa kontroller bedrivs till största
            delen genom fysiska besök på arbetsplatsen. Vi anser att det är
            lämpligt att dessa kontrollanter även får rätt att undersöka huruvida
            arbetskraften får betalt svart eller vitt och om den anställde
            är beviljad arbetstillstånd i Sverige eller ej.
          </p>
          <p xml:id="i-8H3JZLXTSgqCL3tHJxGQ3o">
            12. Det är också lämpligt att Sverige inför en förteckning över
            arbetsgivare som är juridiska personer och som begått någon överträdelse
            enligt direktivet. Möjligheten att införa ett sådant register
            framgår av artikel 12.2. En dylik förteckning skulle kunna utgöra
            underlag vid deltagande i en offentlig upphandling här eller i
            andra EU-länder och dessutom kunna utgöra underlag vid ansökan
            om offentliga förmåner, stöd eller bidrag. Rimligen bör en gallring
            ske av uppgifterna i den förteckningen efter fem år. Vi föreslår
            att antingen Kronofogdemyndigheten ges i uppdrag att utforma förteckningen,
            varvid den skulle kunna inlemmas i deras befintliga register,
            eller att Skatteverket ges i uppdrag att införa uppgifterna i
            sitt register. Vi menar dock att Kronofogdemyndighetens register
            lämpar sig bäst med anledning av hur förteckningen är tänkt att
            användas och att gallringsreglerna torde bli likartade de som
            finns för betalningsanmärkningar.
          </p>
          <p xml:id="i-JP9qt2vtSwAqNXfEQH2WW6">
            13. Vi vill också begära att regeringen ger polisen större ekonomiska
            resurser så att de har möjlighet att ta över ärenden som Skatteverket
            lämnar över till dem i enlighet med kontrollverksamheten. Även
            om vi vill att Skatteverket sköter en stor del av kontrollerna
            och utdelningen av sanktionerna så har polisen fortfarande en
            viktig roll i exempelvis hanteringen av utlänningarna, gripanden
            samt utredningar. De måste också få ekonomisk möjlighet att bedriva
            egna undersökningar av riskbransch.
          </p>
        </div>
        <div type="motSignatures">
          <list>
            <item xml:id="i-S9W6upg7WvrimfQFM6333W" who="i-45Ku79yUMEXGE2zwpUReMK">
              David Lång (SD)
            </item>
            <item xml:id="i-RbKWSPJgjixNqMym75nFBw" who="i-Uj8BaU1ExHbpKGVGx2k7Ed">
              Mikael Jansson (SD)
            </item>
          </list>
        </div>
      </div>
    </body>
  </text>
</TEI>
