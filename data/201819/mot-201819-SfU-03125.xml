<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-03125">
  <teiHeader>
    <fileDesc>
      <titleStmt>
        <title>med anledning av prop. 2018/19:132 Ett starkare skydd för välfärdssystemen</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3125 av Nooshi Dadgostar m.fl. (V)</title>
          <idno type="rdwebb">H6023125</idno>
          <rs type="number">3125</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6023125/text</ref>
          <ref type="dokument_url_html">http://data.riksdagen.se/dokument/H6023125</ref>
          <ref type="dokumentstatus_url_xml">http://data.riksdagen.se/dokumentstatus/H6023125</ref>
          <ref type="docx">http://data.riksdagen.se/fil/80E8BDD5-6F1C-448A-8C68-3652614B2879</ref>
          <ref type="pdf">http://data.riksdagen.se/fil/793CA996-2C5D-44CD-9D3A-9DD7DB3E8F61</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7MPtcnfzFFoAPda225qV1K" type="basedOn"/>
        <correspContext corresp="i-7MPtcnfzFFoAPda225qV1K">
          <ref>Proposition 2018/19:132</ref>
        </correspContext>
        <correspAction xml:id="i-CPUUtTB9uCQuHoseUx9wqn" type="signed"/>
        <correspContext corresp="i-CPUUtTB9uCQuHoseUx9wqn">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-SnagSjkv8Qjz67WtntatQX" type="submitted">
          <date when="2019-06-17"/>
          <time when="14:24:24"/>
        </correspAction>
        <correspAction xml:id="i-WxSyxU1XnybCFnUn9Caizo" type="reviewed">
          <date when="2019-06-19"/>
          <time when="15:41:54"/>
        </correspAction>
        <correspAction xml:id="i-Jyxtc2DX4ZuCvfLksTpfGV" type="dismissed">
          <date when="2019-06-24"/>
        </correspAction>
        <correspAction xml:id="i-3LbZYGmDekoxSUbBjwgMX2" type="referred">
          <date when="2019-06-25"/>
        </correspAction>
        <correspAction xml:id="i-JHKzL6sxGvvWsu45pvR7if" type="assigned">
          <date when="2019-10-16"/>
          <time when="16:17:53"/>
        </correspAction>
        <correspContext corresp="i-JHKzL6sxGvvWsu45pvR7if">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-UpfsQUxVFYnYQrsMJsAFmS" type="behandlas_i"/>
        <correspContext corresp="i-UpfsQUxVFYnYQrsMJsAFmS">
          <ref type="uppgift">2019/20:SfU8</ref>
          <ref type="ref_dok_id">H701SfU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU8</ref>
          <ref type="ref_dok_titel">Ett starkare skydd för välfärdssystemen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3125 av Nooshi Dadgostar m.fl.
          (V) med anledning av prop. 2018/19:132 Ett starkare skydd för
          välfärdssystemen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-K3MmggmBwx9Wq451QVTVnK">
            1 Förslag till riksdagsbeslut
          </head>
          <list>
            <item xml:id="i-Vo7JniJM6WjVjooXX29e5W" sortKey="Yrkande 1">
              Riksdagen ställer sig bakom det som anförs i motionen om att
              regeringen bör utreda möjligheten att avkriminalisera vissa bidragsbrott
              och i stället införa administrativa sanktionsavgifter och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-1eTk31ATBiQGAuQeyUNjw" type="h1">
            2 Inledning
          </head>
          <p xml:id="i-Fv8u2Pma8fbKFHP7eG8a3k">
            Regeringen lämnar i proposition 2018/19:132 Ett starkare skydd
            för välfärdssystemen förslag som syftar till att förstärka det
            straffrättsliga skyddet för välfärdssystemen. Det föreslås bl.a.
            att bidragsbrottslagens (2007:612) tillämpningsområde ska utvidgas
            och även avse stöd, bidrag och ersättningar som enligt lag eller
            förordning beslutas av Försäkringskassan, Arbetsförmedlingen eller
            en kommun och avser en enskild person men betalas ut till eller
            tillgodoräknas någon annan än den enskilde. Regeringen föreslår
            vidare att maximistraffet för grovt bidragsbrott ska skärpas från
            fängelse i fyra år till fängelse i sex år. Straffskalan för grovt
            brott kommer därmed att överensstämma med den som gäller för grovt
            bedrägeri och grovt skattebrott. Det föreslås även att preskriptionstiden
            för ringa och vårdslöst bidragsbrott ska förlängas från två till
            fem år. Propositionen innehåller också förslag om att underrättelseskyldigheten
            vid felaktiga utbetalningar från välfärdssystemen ska omfatta
            även pensioner och sådant ekonomiskt stöd som beslutas av Försäkringskassan,
            Arbetsförmedlingen eller en kommun och som avser en enskild person
            men betalas ut till eller tillgodoräknas någon annan än den enskilde.
            Vidare föreslås att underrättelseskyldigheten utvidgas till att
            även omfatta kommunerna.
          </p>
          <p xml:id="i-SGqzzz98eHsJPFzoFYi2en">
            Vänsterpartiet välkomnar särskilt förslaget om utvidgat tillämpningsområde
            för bidragsbrottslagen, men ser att de problem som finns med missbruk
            av subventionerade anställningar kräver mer omfattande åtgärder.
            Vi menar även att lagstiftningen avseende lindriga bidragsbrott
            bör ses över. Vänsterpartiet står därmed bakom förslagen i propositionen,
            men lämnar samtidigt förslag på ytterligare åtgärder för att adressera
            den aktuella problematiken.
          </p>
          <head xml:id="i-5QU6zdcx27MnC6pjLWZUPc" type="h1">
            3 Prioritera de grova välfärdsbrotten
          </head>
          <p xml:id="i-QyoEaqMvRHTuVuaXDYezk5">
            Den som lämnar oriktiga uppgifter eller inte anmäler ändrade
            förhållanden som hen är skyldig att anmäla kan dömas enligt bidragsbrottslagen
            för bidragsbrott till fängelse. Vid brott av normalgraden är fängelsestraffet
            högst två år och vid grovt brott högst fyra år.
          </p>
          <p xml:id="i-LTVLvmDHa2cECBDLveRgFB">
            Vänsterpartiet anser att det är viktigt att beivra alla sorters
            fusk med ersättningar och bidrag från vårt gemensamma välfärdssystem.
            Ekobrottsmyndigheten tar i sitt remissvar på betänkandet Kvalificerad
            välfärdsbrottslighet – förebygga, förhindra, upptäcka och beivra
            (SOU 2017:37) upp att ett alternativ som inte analyserats av utredningen
            vore att avkriminalisera vissa av bidragsbrotten och i stället
            låta de utbetalande myndigheterna få möjligheter att ålägga administrativa
            sanktioner. Polis och åklagare skulle då kunna fokusera på de
            grövre bidragsbrotten. Ekobrottsmyndigheten hänvisar till utredningen
            Sanktionsavgifter på trygghetsområdet (SOU 2011:3) där ett förslag
            om sanktionssystem finns. Vänsterpartiet anser i likhet med Ekobrottsmyndigheten
            att en avkriminalisering av vissa bidragsbrott (av normalgraden
            eller ringa) i kombination med införandet av ett system med administrativa
            sanktioner för de berörda myndigheterna skulle leda till att polis
            och åklagare kan prioritera de grövre brotten där även fall där
            företag används som brottsverktyg ingår.
          </p>
          <p xml:id="i-37E48T5Cwi4A7KCZViEUYe">
            Regeringen bör utreda möjligheten att avkriminalisera vissa bidragsbrott
            och i stället införa administrativa sanktionsavgifter. Detta bör
            riksdagen ställa sig bakom och ge regeringen till känna.
          </p>
          <p xml:id="i-NG4LnhGMEr13g3PN5cVFaD">
            Vänsterpartiets politik kring brott riktade mot välfärden utvecklas
            i motionen Brottslighet riktad mot välfärden (2018/19:294).
          </p>
          <head xml:id="i-XXTUWBpQymYDDKL2LYyuxo" type="h1">
            4 Reglering av subventionerade anställningar
          </head>
          <p xml:id="i-RGiXAQy59RySqNf9nwK1gM">
            Inom ramen för arbetsmarknadspolitiken finns flera olika former
            av subventionerade anställningar. Syftet med dessa är att stimulera
            arbetsgivare att anställa personer som står långt ifrån arbetsmarknaden
            – långtidsarbetslösa, nyanlända eller personer med funktionsnedsättning.
            Subventionerade anställningar kompenserar arbetsgivare ekonomiskt
            om de anställer en arbetssökande som uppfyller de kriterier som
            ställs för de olika stöden.
          </p>
          <p xml:id="i-3DcYd4sX3HLngRj1XRZZbx">
            Vänsterpartiet anser att subventionerade anställningar är en
            bra och nödvändig åtgärd för att hjälpa nyanlända, långtidsarbetslösa
            eller personer med funktionsnedsättning att få en fastare anknytning
            till arbetsmarknaden. Det är positivt med arbetsgivare som i hög
            utsträckning välkomnar personer som av olika skäl står långt ifrån
            arbetsmarknaden. Användandet av subventionerade anställningar
            har även stöd i forskningen. Studier visar att personer som haft
            en subventionerad anställning i allmänhet snabbare får ett jobb
            utan stöd jämfört med dem som varit öppet arbetslösa (IFAU rapport
            2011:7, IFAU rapport 2018:14).
          </p>
          <p xml:id="i-37yC84GUCqKfiyQuqoBBqa">
            Vänsterpartiet kan dock konstatera att nuvarande system med subventionerade
            anställningar under lång tid har varit behäftat med risker och
            problem. Vid sidan av den uppenbara risken för undanträngningseffekter
            finns stora problem med oegentligheter, överutnyttjande och andra
            felaktigheter, vilket bekräftas av ett flertal granskningar. Under
            de senaste åren har vi sett åtskilliga exempel på hur oseriösa
            arbetsgivare inom vissa branscher sätter i system att ta in arbetslösa
            från olika arbetsmarknadspolitiska program i stället för att anställa
            ordinarie arbetskraft. När stödperioden för en subven­tionerad
            anställning upphör avslutas anställningen, därefter anställs en
            ny person med en subventionerad anställning. Vissa arbetsgivare
            skriver dessutom öppet i sina jobbannonser att de söker personer
            som har rätt till subventionerade anställningar, såsom långtidsarbetslösa,
            nyanlända och funktionsnedsatta.
          </p>
          <p xml:id="i-CWhpvRSUsSosmmrXe6gu1L">
            Granskningar genomförda av såväl medier som enskilda fackförbund
            visar på omfattande missbruk, fusk, ekonomisk brottslighet, osund
            konkurrens och utnyttjande av utsatta människor. Det är uppenbart
            att alltför många arbetsgivare använder subven­tionerade anställningar
            som ett sätt att dumpa arbetsvillkoren eller för att göra det
            möjligt att lägga lägre anbud vid upphandlingar. Sammantaget leder
            det till att konkurrensen snedvrids, arbetsvillkor dumpas och
            reguljära anställningar uteblir. Problemen är särskilt påtagliga
            inom branscher som hotell och restaurang, taxi, städning och detaljhandel
            där personer med olika former av subventionerade anställningar
            utgör en stor andel av de anställda. Mot den bakgrunden välkomnar
            Vänsterpartiet den i propositionen föreslagna utvidgningen av
            bidragsbrottslagens tillämpningsområde, men ser samtidigt att
            fler insatser krävs för att stävja fusk med subventionerade anställningar.
          </p>
          <p xml:id="i-RuFGrL9G4SoFELj6FE3KME">
            Vänsterpartiets politik avseende subventionerade anställningar
            utvecklas i motionen Ett tryggt och hållbart arbetsliv (2018/19:383).
            Där formulerar vi också skarpa förslag, som inte ryms i detta
            ärende. Vi kommer även att återkomma med ytterligare förslag under
            den allmänna motionstiden. Nedan redogör vi således för delar
            av vår politik, men utan yrkanden.
          </p>
          <head xml:id="i-Y5KeJjtktPKwX6RTFuq97E" type="h2">
            4.1 Maxgräns för antalet subventionerade anställningar per arbetsgivare
          </head>
          <p xml:id="i-GsWaniDp7tyRi7StpSquGE">
            I SOU 2014:16 konstateras att det finns verksamheter där samtliga
            anställda har någon form av arbetsgivarstöd genom Arbetsförmedlingen.
            Huvuddelen av de anställda är då anställda i form av nystartsjobb,
            en subventionerad anställning som riktas till personer som varit
            arbetslösa en längre tid. Anställningarna avslutas när stödperioden
            upphör, och därefter anställs andra arbetslösa personer i nystartsjobb
            (SOU 2014:16, s. 213). Det är uppenbart att det här är fråga om
            ett överutnyttjande av subventionerade anställningar i syfte att
            hålla nere lönekostnaderna för företaget.
          </p>
          <p xml:id="i-CeKyMntZgFFe6x46iyXJhL">
            Vid sidan av detta kan man konstatera att meningsfull handledning
            och uppföljning också blir svår eller omöjlig att genomföra. Sammantaget
            motverkas själva syftet med den subventionerade anställningen
            – att fungera som en väg in på arbetsmarknaden. Ett grundläggande
            problem i sammanhanget är att Arbetsförmedlingen inte gör någon
            arbetsmarknadspolitisk bedömning vid beslut om nystartsjobb, detta
            då förordningen om nystartsjobb inte omfattas av förordningen
            om den arbetsmarknadspolitiska verksamheten. Utredningen föreslår
            därför bl.a. att regeringen bör överväga att ge Arbetsförmedlingen
            ett tydligt mandat att i enlighet med sin instruktion göra en
            arbetsmarknadspolitisk bedömning av nystartsjobb (SOU 2014:16,
            s. 214).
          </p>
          <p xml:id="i-FTLxXJqYUPX7k8vLcQxFJ2">
            Vänsterpartiet anser att utredningens förslag är bra och förutsätter
            att regeringen går vidare med det. Precis som utredningen påpekar
            har nystartsjobben en konstruktion som innebär en uppenbar risk
            för oegentligheter och överutnyttjande. Ett skäl till detta är
            utformningen av insatsen som rättighetsstyrd, vilket innebär att
            det inte är fråga om någon arbetsmarknadspolitisk prövning inför
            beslut om utbetalande av stödet.
          </p>
          <p xml:id="i-3p3Rme4n4PmNnGMpj7uj9r">
            Arbetsförmedlingen saknar i dag därför möjligheter att ifrågasätta
            lämpligheten i anvisningen. I praktiken kan därmed en arbetsgivare
            driva en verksamhet där merparten av de anställda har nystartsjobb.
            Det är en orimlig situation som måste förändras. Regelverket måste
            vara sådant att det motverkar möjligheten för arbetsgivare att
            på olika sätt utnyttja subventionerade anställningar endast för
            att ersätta icke-subven­tionerade, och att dumpa löner och arbetsvillkor.
          </p>
          <p xml:id="i-FNgmkCxjinaBCTV76VMTBt">
            Vänsterpartiet anser därför att det bör införas en gräns för
            hur många eller hur stor andel anställda med subventionerad lön
            som en och samma arbetsgivare får ta emot.
          </p>
          <head xml:id="i-D3ojDS2vQqsqCE2yvoBHvh" type="h2">
            4.2 Arbetsförmedlingens skyldigheter och möjligheter
          </head>
          <p xml:id="i-7aCGEgigevWaFByoiqZMxe">
            Enligt 9 § förordningen (2000:628) om den arbetsmarknadspolitiska
            verksamheten har Arbetsförmedlingen skyldighet att genomföra samråd
            med facklig organisation inför varje enskild anvisning till arbetsplatsförlagd
            insats. Genom samrådet kan fackliga representanter med god kännedom
            om den lokala arbetsmarknaden ge värdefull information till Arbetsförmedlingen
            inför beslut. Tyvärr tenderar myndigheten alltför ofta att låta
            bli att genomföra samråd. Detta bekräftas av en stickprovskontroll
            av lönebidrag som Arbetsförmedlingen genomförde 2013, vilken redovisas
            i SOU 2014:16. Av närmare 800 granskade beslut om lönebidrag hade
            samråd med facklig organisation endast skett i 50 procent av fallen
            (SOU 2014:16, s. 121).
          </p>
          <p xml:id="i-APxdJgSwgSUQgDGqgefoMq">
            Vänsterpartiet anser att samrådsbestämmelsen måste respekteras.
            Fackets yttrande inför beslut om arbetsplatsförlagda insatser
            är ett betydelsefullt underlag för Arbets­förmedlingens bedömning.
            Det säkerställer god kontroll och kvalitet i insatsen. Vi anser
            vidare att samrådsbestämmelsen även bör omfatta nystartsjobben.
          </p>
          <p xml:id="i-JEwAiKGxfvh6iSvfasiayy">
            Utöver det grundläggande kravet på att samrådsbestämmelsen respekteras
            och även omfattar nystartsjobben anser vi att samrådet med facket
            ska ha stor betydelse för Arbetsförmedlingens beslut om arbetsplatsförlagd
            anvisning. De fackliga organisa­tionerna har god kännedom om arbetsmarknaden
            och kan därmed bedöma lämpligheten i anvisningen. Fackets synpunkter
            bör alltid noga övervägas. För att säkerställa att detta sker
            behövs dels kompetensutveckling inom Arbetsförmedlingen i syfte
            att tydliggöra vikten av att genomföra samråd med facket, dels
            ett förtydligande av Arbetsförmed­lingens uppdrag från regeringens
            sida. Vänsterpartiet anser att regeringen bör förtydliga för Arbetsförmedlingen
            att den fackliga organisationens yttrande alltid noga bör övervägas
            i myndighetens beslut om arbetsplatsförlagd anvisning.
          </p>
          <p xml:id="i-4SJc8rZUVvXZqJs8E49eMh">
            En av bristerna i det nuvarande systemet med samråd mellan Arbetsförmedlingen
            och fackförbunden är att vilken lön som verkligen betalas ut är
            sekretessbelagt. Flera fackförbund vittnar om att den faktiska
            lönen ofta ligger under kollektivavtalets och att de försäkringar
            som följer med kollektivavtalet ofta saknas. Regeringen har tidigare
            berett ett lagförslag som skulle ge Arbetsförmedlingen möjlighet
            att begära ut uppgifter från banker och försäkringsbolag om vilka
            löner och försäkringar arbetsgivare faktiskt betalar ut. Enligt
            uttalanden från regeringen till tidningen Arbetet skulle förslaget
            gå på remiss i augusti 2018. Någon remiss kom dock aldrig. Vänsterpartiet
            menar att den föreslagna lagstiftningen skulle öka möjligheterna
            att komma åt den sortens missbruk och att regeringen snarast bör
            gå vidare med förslaget.
          </p>
          <p xml:id="i-MBnKNZZZhCfzKihLSqRLoj">
            I sammanhanget kan vi konstatera att regeringens beslut att avskaffa
            kravet vid nystartsjobb på att andra anställningsförmåner än lön
            ska följa kollektivavtal i praktiken också motverkar intentionerna
            att komma åt missbruk. Om arbetsgivare inte som nu behöver betala
            Foras försäkringspaket, bortfaller också möjligheterna att genom
            kontrolluppgifter från försäkringsbolag få insyn i förhållandena.
            Vänsterpartiet ser med oro på regeringens beslut. Möjligheten
            att begära ut uppgifter från försäkringsbolag bör likväl införas.
          </p>
          <head xml:id="i-M6jDCujQjrRdP3Nzwzr72r" type="h2">
            4.3 Skärpt för- och efterhandskontroll av arbetsgivare som tar
            emot subventioner
          </head>
          <p xml:id="i-38dKrZ8Xgz6P34VBh6eDEv">
            Enligt Arbetsförmedlingens instruktion (2007:1030) ska myndigheten
            säkerställa att felaktiga utbetalningar inte görs. Av SOU 2014:16
            framgår att det finns betydande risker för felaktiga utbetalningar
            inom ramen för Arbetsförmedlingens verksamhet, bl.a. vad gäller
            ekonomiskt stöd till arbetsgivare. Enligt utredningen är den arbetsgivarkontroll
            som Arbetsförmedlingen gör inför beslut om ersättning till arbetsgivare
            och anordnare begränsad. Det saknas exempelvis en rutin med bedömning
            av arbetsgivarens och anordnarens förutsättningar att bedriva
            företag, exempelvis om vederbörande har betydande betalningsanmärkningar
            eller pågående skuldsanering, och risk för över­utnyttjande och
            konkurrenssnedvridning (SOU 2014:16, s. 223).
          </p>
          <p xml:id="i-6RKFbVPewU9NZCYkfdN737">
            Vänsterpartiet anser att Arbetsförmedlingens kontroll av arbetsgivare
            som tar emot subventioner bör skärpas i syfte att motverka felaktiga
            utbetalningar, oegentligheter och överutnyttjande. Arbetsförmedlingens
            rutiner kring för- och efterhandskontroll av arbetsgivare bör
            därför förtydligas. Arbetsgivare som beviljas någon form av stöd
            ska leva upp till de villkor som ställs.
          </p>
          <p xml:id="i-2WVND2APGEcsm3t13DMSrh">
            Utöver detta bör Arbetsförmedlingen ges utökade möjligheter att
            kontrollera arbetsgivare som anställer personal med subventioner.
            I dag sker myndighetens kontroll dels genom de lokala arbetsförmedlarna,
            dels genom myndighetens centrala enhet för kontroll och uppföljning.
            Som ovan nämnts är denna kontroll begränsad. De lokala arbetsförmedlarna
            saknar tid och resurser för att hinna göra de kontroller som krävs.
            Den centrala enheten saknar statistik över hur många arbetsgivare
            som varje år upptäcks bryta mot reglerna. Problemet har lyfts
            fram av flera fackföreningar vid upprepade tillfällen (Arbetet
            2017-10-13). För att förbättra kontrollen av arbetsgivare som
            tar emot subventioner bör regelverket förändras. Detta blir extra
            viktigt i ett läge där Arbets­förmedlingens verksamhet, enligt
            73-punktsprogrammet som regeringen, Centerpartiet och Liberalerna
            kommit överens om, ska genomgå en omfattande men ännu otydlig
            privatisering. Tidigare erfarenhet av liknande förändringar i
            mindre skala ledde till stora problem som ännu präglar delar av
            arbetsmarknaden. Kombinationen av kommersiella incitament, mindre
            offentligt ansvar och svaga kontrollmekanismer vore särdeles bekymmersam.
          </p>
          <p xml:id="i-4tPoPeerU9CXNyrUfToK1e">
            Vänsterpartiet anser att regeringen bör ge Arbetsförmedlingen
            utökade möjligheter att kontrollera arbetsgivare som anställer
            personal med subventioner.
          </p>
          <head xml:id="i-DZWiUvEDSFyAbdWZUFDbMb" type="h2">
            4.4 Sanktioner mot arbetsgivare som missbrukar anställningsstöden
          </head>
          <p xml:id="i-12jA838q3DNxfT1aQdQJ6w">
            I dag finns det inga sanktioner mot de arbetsgivare som missbrukar
            anställningsstöden. Om Arbetsförmedlingen upptäcker att en arbetsgivare
            inte uppfyller överenskomna kriterier, eller missbrukar anställningsstöden
            för att minska sina personalkostnader i syfte att få konkurrensfördelar,
            gör myndigheten en omprövning. I värsta fall kan arbetsgivaren
            bli återbetalningsskyldig. Vänsterpartiet anser att detta är otillräckligt.
            I SOU 2014:16 övervägdes ett system med administrativa sanktionsavgifter
            mot de arbetsgivare som missbrukar anställningsstöden. Enligt
            utredningen skulle Arbets­förmedlingen, som handlägger stöden,
            få besluta om sådana sanktionsavgifter (SOU 2014:16, s. 219).
            Vänsterpartiet anser att detta är ett bra förslag som, i kombination
            med skärpta för- och efterhandskontroller, sannolikt skulle bidra
            till att minska förekomsten av missbruk av anställningsstöd. Det
            bör också bli möjligt att i vissa lägen avstänga arbetsgivare
            från rätten att anställa personer med subventionerade anställningar.
          </p>
        </div>
        <div type="motSignatures">
          <list>
            <item xml:id="i-Y4cmHnNiWCVzjKmg8E5aoy" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-AVzV5FsiuKjSkTfr6wWSfS" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-PXiNM73LjtHUE1Fr1LACWo" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-Xy3VXC1ouJ5CmGJ5PNpT2f" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-269TYBQwBpVYCq5xpmLRLs" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-XvfDbJQKYAsZGmyEJBxbHB" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-DXMQgcdWtT9u8s3ZQwnKxm" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-KcRqSkiCSE6LA6EUCdHoBo" who="i-L3t2URPAv9iLWgdCvbz7Uv">
              Ilona Szatmari Waldau (V)
            </item>
            <item xml:id="i-G43Soaq1K58QEejjtbFt9r" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
