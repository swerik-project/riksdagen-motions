<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00467">
  <teiHeader>
    <fileDesc>
      <titleStmt>
        <title>Klotter i våra städer</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klotter i våra städer</title>
          <idno type="rdwebb">GT02Ju467</idno>
          <rs type="number">Ju467</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju467/text</ref>
          <ref type="dokument_url_html">http://data.riksdagen.se/dokument/GT02Ju467</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju467</ref>
          <ref type="doc">http://data.riksdagen.se/fil/77FDF936-AD97-412F-9C77-04C713B81414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7CS3xdewnEJG7aGmcQQpBy" type="signed"/>
        <correspContext corresp="i-7CS3xdewnEJG7aGmcQQpBy">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-Y8DGDT2KTFECFJNiA4JEuj" type="referral">
          <date when="2005-10-13"/>
        </correspAction>
        <correspAction xml:id="i-Sf48ufiwnA9UHLPekgdd4w" type="dismissal">
          <date when="2005-10-13"/>
        </correspAction>
        <correspAction xml:id="i-4s8CdvGdvreS3dwnNZ4MGB" type="submission">
          <date when="2005-10-05"/>
        </correspAction>
        <correspAction xml:id="i-4caCukWBEjHKuCvYkznsGX" type="assigned"/>
        <correspContext corresp="i-4caCukWBEjHKuCvYkznsGX">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_467/mot_200506_Ju_467-0001.pdf"/>
      <div xml:id="i-GqEodnXAmdKCkM1uWEaqY9" type="motHeader">
        <div xml:id="i-8tS2J7RVSfXeBngTArcQwd" type="motTitle"/>
        <div xml:id="i-YUjGhwJZmoKRpUZnZBKQcL" type="motSubmissionInfo"/>
      </div>
      <div xml:id="i-5fAPJojeiqBmhs5RiN77to" type="motBody">
        <div xml:id="i-FXvkbXJszAyqo7kXA2qmF6">
          <p xml:id="i-SAFNANnLr8aX9X2hbPQSsn">
            2005/06 mnr: Ju467 pnr: kd961
          </p>
          <p xml:id="i-NFYKm7xcsTbcwNSg6FwmMB">
            Motion till riksdagen 2005/06:Ju467
          </p>
          <p xml:id="i-VLxCVNvkuHaHtJBcNPiY71">
            av Annelie Enochson (kd)
          </p>
          <p xml:id="i-KfrshtouZs4Lm3GBw6RNx">
            Klotter i våra städer
          </p>
          <p xml:id="i-WbtPKVdoGHa5HchYpy7WK2">
            Förslag till riksdagsbeslut
          </p>
          <p xml:id="i-4wqnohLEHvuRZPHn4KuEG7">
            Riksdagen tillkännager för regeringen som sin mening vad i motionen
            anförs om att en riksomfattande handlingsplan mot klotter bör
            utarbetas.
          </p>
          <p xml:id="i-Cf3nWoAow2QRkx3DjETr1G">
            Motivering
          </p>
          <p xml:id="i-JnNxmEWeBwk5ufkGMhiVYi">
            Att förhindra att vårt land förfulas genom klotter på allmän
            och privat egendom borde vara högt prioriterat. Våra städer och
            samhällen gör anspråk på att vara turist- och evenemangsstäder
            av dignitet och det är angeläget att de är rena och fräscha. Forskning
            har visat att underlåtenhet att aktivt bekämpa nedsmutsning av
            det offentliga rummet kan stå samhället mycket dyrt. Försummas
            underhållet av stadsmiljön, kan en grogrund skapas som föder ytterligare
            skadegörelse och annan kriminalitet. Bryts inte denna onda cirkel
            i tid kan konsekvenserna bli mycket negativa. Problemet är inte
            marginellt. Sveriges kommuner satsar årligen åtskilliga miljoner
            på klottersanering. Klottrarna är många. Enligt en undersökning
            från kriminologiska institutionen i Stockholm har var tredje niondeklassare
            varit inblandad i klotterverksamhet. Förutom att de faktiskt förstör
            annans egendom med sitt klotter, utsätter de sig därtill själva
            inte sällan för faror i samband med sin illegala verksamhet. I
            Stockholm har ungdomar t.ex. förolyckats i samband med att man
            klottrat i tunnelbanan. Skälen för att bekämpa klotter är därför
            både många och goda. Det finns goda exempel på hur kommuner har
            hanterat denna problematik. Projektet ”Ren Stad” i Helsingborg
            var ett initiativ för att minska nedskräpningen och öka trivseln
            i stadsmiljön. Projektanställda ungdomar bildade mobila team som
            åkte omkring i Helsingborg i golfbilar för att utöva tillsyn,
            plocka skräp och sanera klotter. Projektet har nu permanentats
            och ingår i ordinarie verksamhet. I Göteborg har kommunala bolag
            och förvaltningar tillsammans med statliga och privata intressenter
            tagit ett initiativ till samordning av åtgärder mot klotter och
            annan skadegörelse. En handlingsplan har framtagits. Den innehåller:
          </p>
          <pb facs="riksdagen-motions-pdf/data/200506/mot_200506_Ju_467/mot_200506_Ju_467-0002.pdf"/>
          <p xml:id="i-CiBCyAFMN5uXGsEpL4uCMy">
            2005/06:Ju467
          </p>
          <p xml:id="i-HL4WwFbbV2w5ANBKtvokV6">
            1. Attitydpåverkan. 2. Försvåra skadegörelse. 3. Snabb rengöring
            av ett vandaliserat område. 4. Repressiva åtgärder. Den första
            punkten är den viktigaste och den drivs bl.a. i form av ett ”Dialogprojekt”
            på Göteborgs grundskolor. Eleverna skall bli medvetna om att klotter
            och annan skadegörelse är en brottslig handling och att den drabbade
            får stora kostnader, pengar som kan användas till något trevligare,
            t.ex. olika former av elevvårdsaktiviteter i skolan i stället
            för klottersanering. Handlingsplanen är en del i ett större sammanhang
            som syftar till att ge göteborgarna en trygg, vacker stad. Inom
            ramen för den befintliga kommunala organisationen har stora ansträngningar
            gjorts för att få bukt med problemen, och detta inte utan viss
            framgång. Ändå kvarstår det faktum att kostnaderna för klotter
            i form av resurskrävande sanering, estetiskt försämrad stadsmiljö
            och inte minst mänskligt lidande fortfarande är stora. Det krävs
            därför ett nytt grepp om dessa frågor, där insatser görs för att
            både förbättra stadsmiljön och förebygga att ungdomar dras in
            i denna destruktiva verksamhet som kostar både kommunerna och
            det övriga samhället stora pengar eftersom det är en inkörsport
            till kriminalitet. Den riksomfattande handlingsplanen skulle med
            fördel kunna administreras av Svenska Kommunförbundet. Det är
            också av största vikt att man meddelar föräldrarna till de barn
            och ungdomar som grips för klotterverksamhet. Föräldrar måste
            ta sitt ansvar för klottrande barn och man bör överväga om inte
            kännbara böter skall åläggas föräldrarna som har icke-myndiga
            barn som förstör vår gemensamma miljö. Under riksmötet 2004/2005
            behandlades inte motionen. Att en handlingsplan behövs blir alltmer
            uppenbart i våra nedklottrade städer, därför bör riksdagen skyndsamt
            se till att motionen behandlas positivt.
          </p>
          <p xml:id="i-QNMYNXVNufnRjZsbySdtwV" type="date">
            Stockholm den 28 september 2005
          </p>
          <div xml:id="i-BXRn92ZbidwciLHDeqXPa1" type="signatureBlock">
            <p xml:id="i-Dgp6M8B4FxbeLZVoPrw6JC" who="i-TECanR77Prb79DHwPvLitN" type="signature">
              Annelie Enochson (kd)
            </p>
          </div>
        </div>
      </div>
    </body>
  </text>
</TEI>
