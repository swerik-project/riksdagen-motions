<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00204">
  <teiHeader>
    <fileDesc>
      <titleStmt>
        <title>Skärpta avgasreningskrav för personbilar, m. m.</title>
        <author corresp="i-CVa3GtLUphESXFxPuwSvNV">Karl Erik Olsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skärpta avgasreningskrav för personbilar, m. m.</title>
          <idno type="rdwebb">G902204</idno>
          <rs type="number">204</rs>
          <ref type="dokument_url_text">http://data.riksdagen.se/dokument/G902204/text</ref>
          <ref type="dokument_url_html">http://data.riksdagen.se/dokument/G902204</ref>
          <ref type="dokumentstatus_url_xml">http://data.riksdagen.se/dokumentstatus/G902204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CVa3GtLUphESXFxPuwSvNV</idno>
            <name>Karl Erik Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>Bertil Jonasson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>Anders Dahlgren</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GoPG5SYP7B72kfnF4EmN5b</idno>
            <name>Lennart Brunander</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-G3dTAbcH3rBb7tfv3toPXH</idno>
            <name>Kerstin Göthberg</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GFvEfkDPjPaXPVRVmxZN1g" type="signed"/>
        <correspContext corresp="i-GFvEfkDPjPaXPVRVmxZN1g">
          <note type="signatory" corresp="i-CVa3GtLUphESXFxPuwSvNV"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-GoPG5SYP7B72kfnF4EmN5b"/>
          <note type="signatory" corresp="i-G3dTAbcH3rBb7tfv3toPXH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__204/mot_198586__204-001.pdf"/>
      <fw xml:id="i-2kqxp3HHuKWUw2A6FUY9zy">
        Mot. 1985/86:204
      </fw>
      <div xml:id="i-Upe1GRU859ZuJ5uAf9T9pV" type="motHeader">
        <div xml:id="i-71uLXavwoDXd4vriu6ueTj" type="motTitle"/>
        <div xml:id="i-4YeirQxis25PjR5KgGotim" type="motSubmissionInfo"/>
      </div>
      <div xml:id="i-A6J6BTkvXw7gAuH1BEuTHk" type="motBody">
        <div xml:id="i-JEGs3GxFzmrY3kBBGGDnca">
          <p xml:id="i-Xzt3wLv9jxBp1EGCxSSB2v">
            Motion till riksdagen 1985/86:204
          </p>
          <p xml:id="i-8EqQ8kRgRbMSXxhn1YjJpL">
            Karl Erik Olsson m. fl.
          </p>
          <p xml:id="i-LPsRXoSb5JiQXFnvNuiYjj">
            Skärpta avgasreningskrav för personbilar, m. m. (prop. 1985/86:61)
          </p>
          <p xml:id="i-MV7VWtMskTd88A7oK1wEyu">
            Ett av våra allvarligaste miljöproblem är den pågående försurningen
            av mark, luft och vatten. Förbränning av t.ex. kol och olja medför
            bl.a. förorenande utsläpp av kväveoxider och svaveldioxider med
            en mycket kraftig påverkan på miljön som följd. Mot bakgrund av
            den alltmer försurade miljön måste åtgärder sättas in omgående
            för att begränsa försurningens orsaker. Kunskaperna är i dag tillräckliga
            för att de förorenande utsläppen genom olika åtgärder skall kunna
            minskas. Det är emellertid lika viktigt att forskningen kring
            försur- ningens orsaker och effekter intensifieras så att kommande
            åtgärder kan sättas in på ett alltmer underbyggt och effektivt
            sätt. Kväveoxidernas roll för försurningen förväntas öka och snara
            insåtser måste göras för att nedbringa dessa utsläpp. I annat
            fall är risken uppenbar att de positiva effekterna av nedgången
            i svavelutsläppen omintetgörs.
          </p>
          <p xml:id="i-5WAShawjibJNwA3bEkSNbp">
            Bilavgaserna
          </p>
          <p xml:id="i-HAkj7pjCCjN6pjZmKSVnnt">
            Bilavgaserna innehåller bl. a. försurande kväveoxider. Bilismen
            svarar i dag för en mycket stor del av utsläppen av kväveoxider
            och är den dominerande källan till luftföroreningarna i våra tätorter.
            Åtgärder för att få till stånd en effektiv rening av bilavgaserna
            måste därför vidtas så snabbt som möjligt. Internationellt är
            redan en utveckling i gång och skilda typer av åtgärder har vidtagits
            av ett flertal länder. I Sverige har under senare år presenterats
            en mängd förslag som syftat till att minska kväveoxidutsläppen.
            Något konkret förslag kunde regeringen ändå inte prestera vid
            sin presentation av program- met mot luftföroreningar och försurning
            våren 1985 (proposition 1984/ 85:127). Regeringens avsikt var
            att införandet av en effektivare avgasrening helt skulle anpassas
            till händelseutvecklingen inom EG-området. Från centerpartiets
            sida kritiserade vi regeringens passivitet, och jordbruksutskot-
            tet underströk vid sin behandling av förslaget vikten av att en
            skärpning av avgasreglerna genomförs oavsett om det inom EG införs
            sådana regler eller inte (JoU 1984/85:28). Vi vill på nytt från
            centerpartiets sida understryka nödvändigheten av att Sverige
            snarast fattar de beslut som krävs för att få till stånd en effektiv
            avgasrening och inte låter dessa beslut vara beroende av utvecklingen
            inom EG.
          </p>
          <pb facs="riksdagen-motions-pdf/data/198586/mot_198586__204/mot_198586__204-002.pdf"/>
          <p xml:id="i-RJkkUHbeSaw9sN2iSXc4k1">
            Teknisk lösning
          </p>
          <p xml:id="i-TYvkNa5sxN83YJaba8d4BS">
            En skärpning av kraven på rening av bilavgaserna förutsätter
            också en bra reningsteknik. Vad beträffar bensindrivna fordon
            finns en användbar teknik — s.k. katalytisk rening — men då krävs
            också blyfri bensin. Då det gäller dieseldrivna fordon finns ingen
            fullgod teknisk lösning, och reningskraven för dessa fordon kan
            inte införas lika snabbt. Ett alternativ för dieselfordon kan
            vara en övergång till andra drivmedel, t. ex. etanol eller gas.
            Vi vill dock i detta sammanhang understryka vikten av att någon
            låsning till en speciell teknik inte sker. Katalytisk rening är,
            enligt de flesta experter, den nu bästa kända tekniken. Denna
            har dock ifrågasatts, och andra tekniker för rening har presenterats.
            Vid en skärpning av avgasreningskraven får därför användning av
            andra tekniker än katalytisk avgasrening inte a priori uteslutas.
            Vilken teknik som än används måste dock kravet på skärpt avgasrening
            ställas på alla personbilar oavsett storlek som inregistreras
            i Sverige.
          </p>
          <p xml:id="i-GTM92DqsezNgf197mr6rLZ">
            Handlingsprogram för rening av bilavgaser
          </p>
          <p xml:id="i-HxYZQyrjnkPj7SW9z739bn">
            I samband med att regeringen våren 1985 lade sitt program mot
            luftförore- ningar, presenterade vi från centerpartiets sida ett
            konkret handlingspro- gram för att komma till rätta med de förorenande
            bilavgaserna (mot. 1984/85:2894). Vi har dessutom i annat sammanhang
            lagt förslag som syftar till att få i gång en omfattande svensk
            etanolproduktion. En låginblandning av etanol skulle —- förutom
            positiva miljöeffekter — kunna ge förutsättningar för en inhemsk
            drivmedelsproduktion med nya arbetstillfällen, ökad försörjningstrygghet
            och ett effektivt utnyttjande av resurser från jordbruket som
            följd. Riksdagens majoritet avvisade dock våra förslag, varför
            vi nu i tillämpliga delar aktualiserar dessa.
          </p>
          <p xml:id="i-WzU9nKKXQFdVGGLdTpGhsX">
            Regeringens förslag
          </p>
          <p xml:id="i-VEpwRfrtRB6o9BMMV87S1Q">
            Avsikten från regeringens sida har varit att presentera ett förslag
            till bilavgaslag. Ett förslag till ny lag har också remitterats
            till lagrådet, vars granskning av förslaget resulterade i en förödande
            kritik av lagens tekniska uppbyggnad. Lagrådet anförde bl. a.
            att allvarliga invändningar måste resas mot förslaget till bilavgaslag
            från lagtekniska och principiella synpunkter. De brister som föreligger
            hänger delvis samman med att de olika problem som måste lösas
            ännu inte har hunnit klarläggas tillräckligt för att man skall
            ha underlag för att utforma tillfredsställande lagregler. Lagrådet
            konstaterar också att förslaget till lag har blivit en ”mellanform
            mellan en ramlag och en bemyndigandelag. Det följer en vanlig
            lags uppställning och disposition men innehåller knappast någon
            materiell reglering” med en vilseledande lagtext som följd. Lagrådet
            slår fast att lagförslaget inte, som avsett var, ger ”uttryck
            för att skärpta krav åsyftas först fr.o.m. 1989 års bilmodeller.
            Annat kan inte utläsas ur lagtexten än att både sanktionsavgifter
            och förelägganden mot
          </p>
          <pb facs="riksdagen-motions-pdf/data/198586/mot_198586__204/mot_198586__204-003.pdf"/>
          <p xml:id="i-AJdjmwJwxgRtb3DLoxJVuo">
            ,
          </p>
          <p xml:id="i-Mm7nqCc5AReobWCHz2eYKq">
            tillverkare m. fl. skall kunna föreskrivas även då det gäller
            äldre fordon.” Lagtexten gör ingen skillnad mellan olika typer
            av bilar och utesluter därmed inte lastbilar, bussar osv. Lagrådet
            sammanfattar: ”Den lagstiftningsteknik som använts kan enligt
            lagrådets mening inte godtas. Inriktningen bör i stället vara
            att stifta en ramlag i egentlig bemärkelse, med grundläggande
            normer som är någorlunda klara och begränsade i enlighet med regeringens
            nyss berörda principuttalande. Om det inte anses möjligt att nu
            åstadkomma ett tillfredsställande mått av precision bör man tills
            vidare avstå från lagstiftning.” Det är synnerligen förvånande
            att regeringen presenterar ett sådant lagtekniskt bristfälligt
            förslag med tanke på att behovet av en ny lagstiftning varit känt
            sedan länge. Lagrådets kritik har tvingat regeringen att såväl
            låta överarbeta som företa en förnyad lagrådsgranskning av förslaget.
            Detta innebär att den nu föreliggande propositionen enbart tar
            upp frågan om skärpta avgasreningskrav resp. åtgärder för att
            främja införande av blyfri bensin. Regeringens bristande förmåga
            att presentera ett hållbart förslag till ny bilavgaslag är ytterligare
            ett exempel på regeringens summariska behand- ling av miljöfrågor.
            Hanteringen av frågan om skärpta avgasreningskrav är betecknande
            för den brist på handlingskraft som har präglat den socialdemokratiska
            regering- ens miljöpolitik. Man har lyckats förhala besluten på
            ett synnerligen beklagligt sätt och därmed låtit de försurande
            kväveoxidutsläppen fortgå i oförminskad omfattning. Med anledning
            av den ombildning av regeringen som nyligen ägt rum, vilken bl.
            a. inneburit att en särskild miljöminister utsetts, vill vi dock
            uttrycka en förhoppning att miljöfrågorna framöver skall få en
            mer central roll i regeringens arbete än hittills med mer genomarbetade
            och bättre förberedda förslag inom miljöområdet än det nu så kritiserade
            förslaget till ny bilavgaslag som följd. Propositionens konkreta
            förslag innebär att avgasreningskrav som motsva- rar de federala
            kraven i USA införs i Sverige frivilligt för 1987 och 1988 års
            bilmodeller och obligatoriskt fr. o. m. 1989 års modeller. Blyfri
            bensin skall successivt införas vid bensinstationerna under perioden
            den 1 januari 1986 — den 30 juni 1987. Fr. o. m. den 1 juli 1987
            skall det enligt propositionen vara förbjudet att sälja blyad
            bensin vid tankställen med mer än en pump om inte blyfri bensin
            samtidigt tillhandahålls. Vidare föreslås en differentiering av
            bensinskatten innebärande att skatten på blyfri bensin blir 16
            öre lägre för blyfri bensin i jämförelse med blyad bensin. Ett
            förslag om differentiering av bilaccisen aviseras.
          </p>
          <p xml:id="i-dhfXjoGNyPifnUhsKe9JP">
            Centerpartiets program för rening av bilavgaser
          </p>
          <p xml:id="i-NxBJ8RjtLZeTyUSLUa4RZa">
            Från centerpartiets sida föreslog vi, i samband med behandlingen
            av proposition 1984/85:127 våren 1985, att obligatorisk avgasrening
            motsvaran- de de federala kraven i USA skulle införas fr. o. m.
            1987 års personbilsmodel- ler. Med hänsyn till tidsutdräkten för
            riksdagens beslut och regeringens agerande i avgasreningsfrågan
            bedömer vi att detta förslag inte längre är möjligt att genomföra.
            Vi anser däremot att en förskjutning på mer än ett år inte kan
            accepteras. Katalytisk avgasrening eller annan likvärdig teknik
            för
          </p>
          <fw xml:id="i-2apcDwz3DrSyUKCe6PfgHw">
            Mot. 1985/86:204
          </fw>
          <pb facs="riksdagen-motions-pdf/data/198586/mot_198586__204/mot_198586__204-004.pdf"/>
          <p xml:id="i-Hk5tfAwiPzGk8zphtAMmRB">
            rening av avgaser motsvarande de tekniska kraven i USA bör därför
            vara obligatorisk för alla personbilar av 1988 års modell och
            senare. Vad avser kraven på rening av avgaser från tunga dieselfordon,
            motsvarande de federala kraven i USA, bör sådan rening vara obligatorisk
            fr. o. m. 1989 års modeller med hänsyn till behovet av att ytterligare
            utveckla de tekniska lösningarna för reningen av dieselfordon.
            Kostnader och effekter för införande av de s.k. Kalifornienkraven
            bör utredas. Regeringens hantering av bilavgasfrågan har således
            medfört att ytterliga- re ett år gått förlorat i arbetet för att
            komma till rätta med de försurande utsläppen av kväveoxider. Regeringens
            förslag om differentierade skattesatser för blyad resp. oblyad
            bensin är ett resultat av de beslut som riksdagen fattade våren
            1985 i strid med regeringens dåvarande förslag (SkU 1984/85:50).
            Det kan emellertid ifråga- sättas om storleken i den föreslagna
            differentieringen av bensinskatten mellan blyad och blyfri bensin
            är tillräcklig för att få till stånd en snabb introduktion av
            blyfri bensin, vilket är förutsättning för användningen av katalytisk
            avgasrening eller annan likvärdig reningsteknik. Differensen mellan
            blyad och oblyad bensin bör därför tills vidare vara 20 öre/liter.
            Vi anser i likhet med regeringen att förändringen av skattesatserna
            bör vara statsfinansiellt neutral, vilket enligt vår bedömning
            innebär att skatten bör höjas med 3 öre/liter för blyad bensin
            resp. sänkas med 17 öre/liter för blyfri bensin från den 1 januari
            1986. Vi vill vidare i detta sammanhang understryka vikten av
            att stöd till bensinstationer i glesbygd utgår, så att nödvändig
            komplettering av tankstäl- len med bara en pump kan ske. I annat
            fall riskeras att avstånden mellan stationer som tillhandahåller
            blyfri bensin blir långa. Vi har från centerpar- tiets sida krävt
            att det s.k. länsanslaget kraftigt skall förstärkas för innevarande
            budgetår. Vid fördelningen av dessa medel till länsstyrelserna
            bör SIND väga in behovet av stöd för att säkra tillgången på blyfri
            bensin i glesbygden. Borttagandet av blyet i bensinen är en förutsättning
            för införande av katalytisk rening. Bly har en oktanhöjande effekt.
            Detta innebär att när blyet tas bort måste bensinkvaliteten förbättras
            antingen genom en längre gående raffinering eller genom tillsats
            av andra oktanhöjande komponenter. Bland de alternativa komponenter
            som står till buds är det ffrämst MBTE och etanol som är aktuella.
            Tillgången på MBTE är emellertid begränsad och vid en ökande efterfrågan
            på blyfri bensin kommer möjligheterna att utnyttja MBTE som oktanhöjande
            komponent att minska genom det stigande pris den begränsade tillgången
            av MBTE kan förväntas leda till. I detta läge förbättras konkurrenskraften
            för etanol som oktanhöjande komponent, och inblandning av etanol
            i motorbensin blir det ekonomiskt mest fördelaktiga. Det är därför
            enligt vår mening nödvändigt att vi så snabbt som möjligt vidtar
            erforderliga förberedelser för en inblandning av etanol i motorbensin.
            Produktionen av etanol vid försöksanläggningen i Lidköping har
            givit kunskap och erfarenhet som möjliggör att nästa steg i utvecklingen
            kan tas — byggande av en fullskaleanläggning. Det är nödvändigt
            att nu fatta beslut om satsning på en första fullskaleanläggning
            för att därmed få förutsättningar för en omfattande etanolproduktion
            inom några år. Satsningen på en första
          </p>
          <fw xml:id="i-MasYr7bTPFyyusVxKG5q4X">
            Mot. 1985/86:204
          </fw>
          <pb facs="riksdagen-motions-pdf/data/198586/mot_198586__204/mot_198586__204-005.pdf"/>
          <p xml:id="i-D29FtLXCQYtY4ycSNmCaRr">
            fullskaleanläggning kommer dock att kräva fortsatt forsknings-
            och utveck- lingsarbete och förutsätter att staten kan ge visst
            stöd för detta arbete. Introduktionen av etanol på den svenska
            drivmedelsmarknaden bör i övrigt stimuleras genom att etanol producerad
            av inhemsk råvara blir skattefri. Dessa åtgärder torde kunna ge
            en ekonomisk bas för en omfattande produktion av svensk etanol.
          </p>
          <p xml:id="i-UiL6hKNAYS1eydZR1i19Ha">
            Hemställan
          </p>
          <p xml:id="i-TudXSiiA3gG9QRVNCx4uJs">
            Med hänvisning till vad som ovan anförts hemställs att riksdagen
            beslutar anta det program för rening av bilavgaser som redovisas
            i motionen innebärande att 1. katalytisk avgasrening eller annan
            likvärdig teknik för rening av bilavgaser motsvarande de federala
            kraven i USA skall vara obligato- risk för alla personbilar av
            1988 års modell och senare resp. fr. o. m. 1989 års modell för
            tunga dieselfordon, 2. kostnader och effekter vid införande av
            de s.k. Kalifornienkra- ven utreds, 3. skatten på blyfri bensin
            skall vara 20 öre/liter lägre än skatt på blyad bensin fr. o.
            m. den 1 januari 1986 i enlighet med vad som anförs i motionen,
            4. riksdagen hos regeringen begär initiativ i syfte att få i gång
            byggande av en fullskaleanläggning för produktion av etanol baserad
            på inhemsk råvara, 5. etanol producerad på inhemsk råvara befrias
            från skatt.
          </p>
          <p xml:id="i-L6wod3aNkSLJBFYSMcqi1H" type="date">
            Stockholm den 25 november 1985
          </p>
          <div type="signatureBlock" id="i-H2qMczWDkoKzB3YfPJ6oof">
            <p who="i-CVa3GtLUphESXFxPuwSvNV" type="signature">
              Karl Erik Olsson (c)
            </p>
          </div>
          <p xml:id="i-WZY4xyn1nMzoadDEzDHmmK">
            Bertil Jonasson (c) Lennart Brunander (c) Anders Dahlgren (c)
            Kerstin Göthberg (c)
          </p>
          <fw xml:id="i-8Qp7rd5qvbcvN93sT51E9r">
            Mot. 1985/86:204
          </fw>
        </div>
      </div>
    </body>
  </text>
</TEI>
