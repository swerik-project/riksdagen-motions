<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00311">
  <teiHeader>
    <fileDesc>
      <titleStmt>
        <title>Miljöklassning och miljömässigt hållbar energiförsörjning i riksdagen</title>
        <author corresp="i-24CbHNwsRznss4Yas6HseU i-RDeqY3mXLBtUS9bixjvHS">av Anita Brodén och Lars Tysklind (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöklassning och miljömässigt hållbar energiförsörjning i riksdagen</title>
          <idno type="rdwebb">H002K311</idno>
          <rs type="number">K311</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K311/text</ref>
          <ref type="dokument_url_html">http://data.riksdagen.se/dokument/H002K311</ref>
          <ref type="dokumentstatus_url_xml">http://data.riksdagen.se/dokumentstatus/H002K311</ref>
          <ref type="doc">http://data.riksdagen.se/fil/DDCC0669-DCA9-4986-9618-C33075567F2A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SnyJSJGjNLpd52tVQd91Fm" type="signed"/>
        <correspContext corresp="i-SnyJSJGjNLpd52tVQd91Fm">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction xml:id="i-HXMfnNu9dyLrpRjpcUYEeW" type="numbering">
          <date when="2012-10-05"/>
        </correspAction>
        <correspAction xml:id="i-RYR3DPa41TbukdpTTHY6WZ" type="submission">
          <date when="2012-10-04"/>
        </correspAction>
        <correspAction xml:id="i-UFtzRhiaEQi14RAJTrBa3c" type="transfer">
          <date when="2012-10-04"/>
        </correspAction>
        <correspAction xml:id="i-79YbTs2ieCr599W3nWXof3" type="assigned"/>
        <correspContext corresp="i-79YbTs2ieCr599W3nWXof3">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-87UZYQxqXYTHP9eJxfs4TB" type="motHeader"/>
      <div xml:id="i-BpAJuM9Dmoi2k3VdXXbjDv" type="motBody">
        <div xml:id="i-psRuTCG1ZKNptKyD6Ct93" type="motProposal" subtype="förslag">
          <head xml:id="i-7E45PkXZSQZND3ajDBeQ2h">
            Förslag till riksdagsbeslut
          </head>
          <list xml:id="i-NjcjYfMJpSEhbJ8bL7MPJi" style="ol">
            <item xml:id="i-AJeN878gsty1eMXTT4hQdR">
              Riksdagen tillkännager för riksdagsstyrelsen som sin mening vad
              som anförs i motionen om det symboliska värdet, och det framdeles
              förmodade ekonomiska värdet, i att i samband med miljöklassningen
              av riksdagens byggnader installera solceller på någon lämplig
              del av riksdagens tak.
            </item>
            <item xml:id="i-JoSZrDCQfGvoorwbFBcAe5">
              Riksdagen tillkännager för riksdagsstyrelsen som sin mening vad
              som anförs i motionen om vikten av en energieffektiv och miljömässigt
              hållbar energiförsörjning i riksdagen.
            </item>
          </list>
        </div>
        <div xml:id="i-J7j4S4qhQCTBmRR2gMZooq" type="motContent">
          <head xml:id="i-8L1KPa8f12P4Zvm4x5BM4k" type="h1">
            Motivering
          </head>
          <p xml:id="i-Bb26iuqAjFTs68ZmHihddv">
            Riksdagsförvaltningen arbetar mycket målmedvetet med miljöklassning
            av riksdagens byggnader. Vi anser därför i samband med detta arbete
            att en installation av solpaneler på riksdagens tak görs, som
            i första hand en viktig symbolhandling men också en handling som
            förmodligen på sikt kan bli ekonomiskt lönsam. Signalvärdet vore
            stort för privatpersoner, verksamheter och myndigheter inte minst
            med tanke på Sveriges ambition att vara pådrivande i arbetet med
            en hållbar utveckling.
          </p>
          <p xml:id="i-5SqrXT2ykKJ6EcyTbHtm4h">
            Denna handling skulle dessutom ge Sverige miljöstatus med ett
            parlament som använder solenergi i en del av sin verksamhet. Redan
            2008 hade parlamenten i Tyskland, Luxemburg och Nederländerna
            redan installerat solenergi för den egna energiförsörjningen.
          </p>
          <head xml:id="i-AA6MA749BUAf4iTY1RWZLz" type="h2">
            Energi från solceller
          </head>
          <p xml:id="i-NmQAzh7xAJpV9cGspQ4kkS">
            Solceller omvandlar solljus direkt till el i form av likström.
            De skiljer sig från solfångare, där solstrålningen används för
            att producera varmvatten. Omvandlingen av solenergi till elektrisk
            energi i en solcell sker utan några rörliga delar, utan att något
            bränsle behövs och utan att ge några utsläpp. Tekniken har utvecklats
            och förfinats under de senaste åren, och regeringens föreslagna
            förlängning av stöd vid solenergiinstallation visar dessutom på
            en politisk viljeinriktning.
          </p>
          <p xml:id="i-No4CGn67ToMxipRNDBPnf6">
            Tillgången till solenergi är globalt sett närmast oändlig, och
            den teoretiska potentialen för att använda solenergi för att generera
            el och värme är enormt stor. Energiproduktion från solen alstrar
            heller inga utsläpp, annat än vad som krävs för tillverkning och
            installation av aggregaten.
          </p>
          <p xml:id="i-Uefno9ypRJqgLbBiS725BQ">
            Riksdagsförvaltningen lät för några år sedan gör a en utredning
            med expertkompetens från Energibanken samt Chalmers tekniska högskola
            där de tekniska och ekonomiska förutsättningarna undersökts på
            ett övergripande plan. Resultatet visade att det är möjligt för
            riksdagen att använda solenergi som en del av energiförsörjningen.
            Det krävs emellertid mer detaljerade undersökningar innan ett
            beslutsdokument kan utarbetas, bl.a. på grund av att det rör sig
            om installationer i kulturhistoriskt värdefulla miljöer.
          </p>
          <head xml:id="i-9MgMxWfCtC5eVZuLG2N4Zr" type="h2">
            Utdrag från utredningens resultat
          </head>
          <p xml:id="i-8tys6VVCVTio5KBq6nPrBV">
            Det finns en föreställning om att solen inte lyser tillräckligt
            i Sverige för att det ska vara intressant med solenergi men Tyskland,
            vars solinstrålning per år i större delen av landet är ungefär
            lika stor som i östra Svealand och Skåne, är världsledande inom
            solenergiområdet. Andra länder i Europa som satsar mycket på solenergi
            är Spanien och till viss del Italien. I övriga världen är det
            Kina och USA som på senare år har börjat satsa mer på solenergi.
            Generellt sett är solenergimarknaden på stark uppgång och har
            ökat med över 40 % de senaste åren.
          </p>
          <p xml:id="i-ECmrv8WsnBTdfnyvkyxt4W">
            Generellt sett är det svårt att hitta lämpliga tak i en kulturhistorisk
            stadsbebyggelse med många vinklar och vrår och många takfönster.
            För-studien har emellertid visat att det finns möjligheter att
            installera både solceller och solfångare på de fastigheter som
            förvaltas av riksdagsförvaltningen.
          </p>
          <p xml:id="i-3Wf1XEXNLVWEwaaDuCMxxa">
            Det tak som skulle kunna vara aktuellt för installation av solceller
            bedöms i ett första skede vara på det platta yttertaket på Östra
            riksdagshuset innanför balustraden på norra sidan av mittskeppet
            ovanför plan 10.
          </p>
          <p xml:id="i-5LNV85T2FmaFKDLXGteos1">
            En eller två rader med solceller skulle kunna installeras utefter
            balustraden. Varje rad skulle kunna ge ca 7 000 kWh/år, dvs. totalt
            14 000 kWh. Det motsvarar den el som används idag för att värma
            varmvattnet till de 22 lägenheterna på Lilla Nygatan 18 (fastigheten
            Iason).
          </p>
          <p xml:id="i-KeY1tPBXSEt46qQz7CxbnU">
            Solceller kan också eventuellt installeras i andra delar av fastighetsbeståndet,
            men detta kräver en fördjupad undersökning.
          </p>
          <p xml:id="i-AL9nriNzcuGnVcrDzYkj4N">
            Även varmvattnet för de 17 lägenheterna på Munkbron 7 (fastigheten
            Milon) värms med el idag, energiåtgången är ca 6 100 kWh/år. Med
            10 m 2 solfångare på det yttertak som lutar åt söder, se nedan,
            skulle ca 50 % av den el som används idag för att värma tappvattnet
            kunna värmas av solen istället. Solfångare kan också eventuellt
            installeras i andra delar av fastighetsbeståndet, men detta kräver
            en fördjupad undersökning.
          </p>
          <head xml:id="i-FsDQAekZd5jzuKpZMzSPyc" type="h5">
            Ekonomiska konsekvenser
          </head>
          <p xml:id="i-XsRRknjuBP9BxHaEXTT7U4">
            Kostnaden för installationen av solelanläggningen på Riksdagshuset
            östra skulle bli ca 500 000 per rad, och med en livslängd på 25
            år för solcellerna skulle kostnaden för den elen bli ca 2,50 kr/kWh
            (exklusive räntekostnader). Kostnaden för den köpta elen är ca
            1 kr/kWh. Regeringen har beslutat om ett investeringsbidrag på
            maximalt 60 % och om riksdagsförvaltningen skulle söka detta bidrag
            skulle kostnaden bli ca 1 kr, dvs. i paritet med marknadspriset
            för el. Med andra ord blir investeringen lönsam med hjälp av bidraget.
            Utan bidraget är solelen mer kostnadskrävande än den köpta elen.
          </p>
          <p xml:id="i-DWqJ7jLuwwdA67cnvH2qfx">
            Kostnaden för installationen av solvärmeanläggningen på Milon
            skulle bli ca 50 000 kr. Med en livslängd på 25 år skulle kostnaden
            bli under 1 kr per kWh solvärme (exklusive räntekostnader), dvs.
            lägre än priset för den köpta elen för att värma varmvattnet i
            fastigheten. Även för installation av solvärme finns bidrag i
            Sverige. Ett hypotetiskt bidrag skulle i detta fall ge ca 5 000
            kr, vilket inte påverkar kostnadsbilden i lika hög grad som för
            solelen.
          </p>
          <head xml:id="i-z64fhGDpKk5SC1CzpC1Uw" type="h5">
            Driftkostnaderna för både solceller och solfångare är mycket
            låga
          </head>
          <p xml:id="i-M6ix2TPf7ZebSfqsSHn1e7">
            Motiv för att installera solceller och solfångare i riksdagen.
          </p>
          <p xml:id="i-HPyHmhWvSNx1hTSyXPqops">
            Riksdagsförvaltningen har redan idag en förhållandevis hållbar
            energiförsörjning och man arbetar kontinuerligt för att minska
            energianvändningen.
          </p>
          <p xml:id="i-13DtARR86Q7DM5UmEwGwuG">
            Den energi som kan utnyttjas med hjälp av de föreslagna anläggningarna
            är mycket liten i förhållande till energianvändningen i riksdagen
            och riksdagsförvaltningen. Med dagens energipris är detta inte
            en lönsam investering. Bedömningarna av hur elpriset kommer att
            utvecklas är skiftande och det finns ingen säker prognos för detta.
            Kostnaden för egen solel och solvärme är däremot förutsägbar då
            det kommer att vara ett fast pris under solpanelens livslängd,
            dvs. minst 25 år.
          </p>
          <p xml:id="i-2L5CRewCvD6z1gK7cMx86a">
            Det huvudsakliga motivet för att använda solen som energikälla
            som en del av riksdagens energiförsörjning torde därför vara mer
            av symbolisk karaktär. Det skulle, så som motionärerna pekar på,
            vara ett sätt för riksdagen att visa att man även i praktiken
            arbetar för att uppnå de nationella miljökvalitetsmålen fastställda
            av riksdagen samt att det finns en beredvillighet att ta de steg
            som behövs för att möta den klimatutmaning världen står inför.
          </p>
          <p xml:id="i-4T8RfzTeuRukj7cV75niMA">
            Opinionsundersökningar som gjorts av Göteborgs universitet mellan
            1999 och 2008 har dessutom visat att en majoritet av svenska folket
            önskar att Sverige satsar mer än idag på solenergi som energikälla.
          </p>
          <p xml:id="i-XBxEXjf7M8wNjbprVLvXnT">
            Resultatet i riksdagsstyrelsen blev att styrelsen inte ansåg
            att det räcker att åberopa de symboliska värdena med att installera
            solpaneler; man önskade därför se hela energiförsörjningen till
            riksdagen i ett större sammanhang, för ändamålsenliga och ekonomiskt
            försvarbara installationer. Det är angeläget att riksdagsstyrelsen
            arbetar vidare med att tillsäkra en energieffektiv och miljömässigt
            hållbar energiförsörjning i riksdagshuset, samt att möjligheten
            i detta sammanhang ges att öppna upp för förnybara alternativ,
            som solceller.
          </p>
          <p xml:id="i-X8oZ6s57U6jeab491Rpq2L">
            Sedan denna omfattande utredning gjordes har dessutom tekniken
            utvecklats ytterligare, miljöfrågorna har hamnat allt högre upp
            på dagordningen och regeringen har genom förlängning av solstöd
            visat en viljeinriktning.
          </p>
          <p xml:id="i-HuwKLMGNqXdBkW5RFHktEw">
            Vår förhoppning är därför att solpaneler på riksdagens tak ska
            bli en verklighet, vilket bör komma regeringen tillkänna.
          </p>
        </div>
        <div xml:id="i-HKZap6KzagJ3Uq6Az3TQNm" type="signatureBlock">
          <list xml:id="i-U55JatJF3X7cq4CNMCNHWN">
            <item xml:id="i-TWE3YN9k5cemKbC6VW6fEU" type="signature">
              Anita Brodén (FP)
            </item>
            <item xml:id="i-CTVKEcqgCmGDCYnLQcDCW8" type="signature">
              Lars Tysklind (FP)
            </item>
          </list>
        </div>
      </div>
    </body>
  </text>
</TEI>
