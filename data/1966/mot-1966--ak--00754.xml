<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__754/mot_1966__ak__754-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 754 år 1966
          </p>
          <p>
            Nr 754
          </p>
          <p>
            Av herr Henningsson m. fl., om avgiftsfritt tillträde till Kullaberg.
            (Lika lydande med motion nr 609 i Första kammaren)
          </p>
          <p>
            Behovet av fritids- och strövområden har under de senaste åren
            allt starkare gjort sig gällande. Det kan förutses, att detta
            förhållande kommer att ökas i be- tydande grad. I de delar av
            landet där befolkningstätheten är stor växer proble- met oroande
            snabbt, och fördenskull bör alla möjligheter tillvaratas. De åtgärder,
            som redan vidtagits av regeringen, hälsas med stor tillfredsstäl-
            lelse, men det måste vara angeläget, att dessa områden får största
            möjliga geo- grafiska spridning. I Skåne finns flera områden med
            sådan natur, att de utgör lockande utflykts- mål, men den stora
            boendetätheten ställer stora krav på rymliga och lämpliga områden.
            I nordvästra hörnet av Skåne ligger Kullaberg, ett ur natursynpunkt
            utom- ordentligt område, som har stor betydelse för befolkningen
            i hela landskapet. Till Kullaberg strömmar turister i stort antal.
            Med sina säregna klippor utgör Kulla- berg också ett omtyckt mål
            för sportfiskare. Tyvärr utgör detta område också en källa till
            stark irritation. Området från Mölle samhälle upp till Kullens
            fyr på yttersta spetsen, i längd ca 4 km, är sedan 1914 ett avstängt
            område, som helt behärskas av ett aktie- bolag vid namn Kullabergs
            natur. Den allmänna väg, som leder från Mölle till fyren, avstängdes
            således 1914 med bevakade grindar, som öppnas endast under förutsättning,
            att den passerande är villig att betala den avgift bolaget fast-
            ställer. Denna avgift är f.n. kr. 2: 25 per bil och 75 öre per
            person. En person, som vill passera med sin bil och fyra passagerare
            måste således betala 6 kronor för att få köra upp till fyren och
            den hänförande utsikten därifrån. Uppifrån fyren ser man till
            höger Skäldervikens vatten och den halländska kusten norr- ut,
            till vänster Kattegatt och Öresund. Denna utsikt har inte skapats
            av något bolag och ligger på staten tillhörig mark. Hur tillstånd
            till avstängningen tillkommit är oss obekant. Däremot är det känt,
            att ett 90-tal personer i trakten redan 1914 framförde protester
            mot av- stängningen, som likväl verkställdes. Vid olika tillfällen
            senare har tvister upp- stått med personer, som, med hävdande
            av allemansrätten, passerat utan att er- lägga avgift. Nu senast
            i december 1964 blev två personer från Hälsingborg av sådan anledning
            ådömda böter för egenmäktigt förfarande. Den slutgiltiga do- men
            avkunnades av högsta domstolen. Att målet fick ett sådant utslag
            tyder på att ett juridiskt giltigt tillstånd till avstängning
            givits 1914.
          </p>
          <pb facs="riksdagen-motions-pdf/data/1966/mot_1966__ak__754/mot_1966__ak__754-002.pdf"/>
          <p>
            Motioner i Andra kammaren, nr 754 år 1966 15
          </p>
          <p>
            Att avstängningen rönte protester 1914 säger en del om vad den
            berörda all- mänheten kände vid den tidpunkten; nu har de rådande
            förhållandena återigen skapat en mycket stark opinion, som kräver
            ändring. Som Kullaberg är synnerligen naturskönt och därför mycket
            lämpligt som ett fritidsområde, måste det vara angeläget att allmänheten
            får fri tillgång till detta område. I årets statsverksproposition,
            bil. 11, föreslår departementschefen å s. 263 att ett reservationsanslag
            å 3 milj. kr. ställes till statens naturvårdsnämnds för- fogande
            för ”ersättningar till markägare m. m.” Vi finner således att
            medel har ställts till förfogande för uppgörelser i fall som det
            å Kullaberg rådande, då ägare till fritidsområde på detta sätt
            kan få skälig ersättning för underhåll av markområdet. Då det
            därtill förhåller sig så, att AB Kullabergs natur endast äger
            en del av fritidsområdet som i direkt anslutning övergår till
            ett av staten ägt markområde, finner vi en sådan uppgörelse i
            hög grad tillämplig i detta fall. En betydande del av parkeringsplatserna
            samt de attraktiva utsiktspunkterna ligger på det av staten ägda
            området. Under slutet av år 1965 har därtill ytterligare mark,
            gränsande till det förut nämnda, utlagts som fritidsområde genom
            länsstyrelsens i Malmöhus län försorg, vilket ytterligare styrker
            önskemålen om en tillfredsställande lösning. Med stöd av det anförda
            vill vi därför föreslå, att riksdagen beslutar att i skrivelse
            till Kungl. Maj:t hem- ställa om att det må uppdragas åt statens
            naturvårdsnämnd att, med användande av medel som anvisats under
            rubriken ”Er- sättningar till markägare m. m.”, träffa uppgörelse
            med AB Kullabergs natur så att tillträdet till området befrias
            från avgift.
          </p>
          <p>
            Stockholm den 26 januari 1966 Einar Henningsson Eric Svenning
            Hugo Bengtsson
          </p>
          <p>
            Anna-Greta Skantz Erik Adamsson Villiam Björk
          </p>
        </div>
      </div>
    </body>
  </text>
</TEI>
