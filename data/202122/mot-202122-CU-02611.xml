<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02611">
  <teiHeader>
    <fileDesc>
      <titleStmt>
        <title>En familjepolitik med barnet i centrum</title>
        <author corresp="i-FqirGpgVadzcvH1i4Q2RHU">av Jon Thorbjörnson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2611 av Jon Thorbjörnson m.fl. (V)</title>
          <idno type="rdwebb">H9022611</idno>
          <rs type="number">2611</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022611/text</ref>
          <ref type="dokument_url_html">http://data.riksdagen.se/dokument/H9022611</ref>
          <ref type="dokumentstatus_url_xml">http://data.riksdagen.se/dokumentstatus/H9022611</ref>
          <ref type="docx">http://data.riksdagen.se/fil/271E00BF-9788-446C-B708-42EA0FC4BD2E</ref>
          <ref type="pdf">http://data.riksdagen.se/fil/AE06E3B5-1B3B-461D-A2F8-A6403B9253B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SGB3RMvULSasALAeVwG8tm" type="signed"/>
        <correspContext corresp="i-SGB3RMvULSasALAeVwG8tm">
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-HXkPmDHp3QxzsGZGqm84p5" type="submitted">
          <date when="2021-10-04"/>
          <time when="10:29:23"/>
        </correspAction>
        <correspAction xml:id="i-H5esHaZvHvM2U9ajTv2x1p" type="reviewed">
          <date when="2021-10-04"/>
          <time when="13:30:49"/>
        </correspAction>
        <correspAction xml:id="i-DsFTP3NzCW5E6cCqd8djAx" type="referred">
          <date when="2021-10-14"/>
        </correspAction>
        <correspAction xml:id="i-8gjrRZ1NhaoGXX9CHdWj5d" type="assigned">
          <date when="2022-10-14"/>
          <time when="12:34:13"/>
        </correspAction>
        <correspContext corresp="i-8gjrRZ1NhaoGXX9CHdWj5d">
          <ref type="assignedTo">Civilutskottet</ref>
        </correspContext>
        <correspAction xml:id="i-LbY2PFw2Y9nk7Usgy6EJQy" type="behandlas_i"/>
        <correspContext corresp="i-LbY2PFw2Y9nk7Usgy6EJQy">
          <ref type="uppgift">2021/22:CU6</ref>
          <ref type="ref_dok_id">H901CU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4DccR4BHDregiKdybq8Bii" type="motHeader">
        <div xml:id="i-3tBdSpkv6nFNbZTiSLWSHT" type="motTitle">
          Motion till riksdagen 2021/22:2611 av Jon Thorbjörnson m.fl.
          (V) En familjepolitik med barnet i centrum
        </div>
      </div>
      <div xml:id="i-B3LK25PRHvaSC2Ny5hhaje" type="motBody">
        <div xml:id="i-Eq5g9H4KFz4gyt3KcPFouv" type="TOC">
          <head xml:id="i-JpihoBtYkoCXrrfRQMYpEz">
            1 Innehållsförteckning
          </head>
          <list xml:id="i-UTNymftQHUu8KGZP2kZvj7">
            <item xml:id="i-CqdxfPAR7qTeRUhRHD3b1H" style="indent-level: 1">
              2 Förslag till riksdagsbeslut
            </item>
            <item xml:id="i-JuZ1axxJ1Hh6kdPh9pLXsK" style="indent-level: 1">
              3 Inledning
            </item>
            <item xml:id="i-CNoH1HGQFLDtaZ5pc9G7bm" style="indent-level: 1">
              4 Utvärdering av vårdnadsreglerna
            </item>
            <item xml:id="i-Fh9kjTVt1m2EnRmQFh9Usg" style="indent-level: 1">
              5 Domares barnkompetens
            </item>
            <item xml:id="i-Ejni15iBv451jQ4cTeiBBM" style="indent-level: 1">
              6 Barnprotokoll
            </item>
            <item xml:id="i-SjdMwEVF6gFQk7Vt8ZxYb8" style="indent-level: 1">
              7 Särskilda ombud för barn
            </item>
            <item xml:id="i-n8ArAEuBNedVe6iDgbkwN" style="indent-level: 1">
              8 Barn med fler än två sociala föräldrar
            </item>
            <item xml:id="i-KS24xktRzQBG8yrJu2CbTa" style="indent-level: 1">
              9 Barnperspektiv vid svårigheter gällande vårdnad
            </item>
          </list>
        </div>
        <div xml:id="i-N19iNCnTAH4xYBV6tiV4ks" type="motProposal" subtype="förslag">
          <head xml:id="i-GLSZc3VMNVvWYgGDUA6JEb">
            2 Förslag till riksdagsbeslut
          </head>
          <list xml:id="i-QRBXes4QKtd9PqeJxkg5ui" style="ol">
            <item xml:id="i-NPXqAHYMmHa1SFnJS4GwF">
              Riksdagen ställer sig bakom det som anförs i motionen om att
              regeringen bör göra en översyn av hur vårdnadsreglerna tillämpas
              i praktiken och tillkännager detta för regeringen.
            </item>
            <item xml:id="i-9ceR3aYhgPcdPbAF5xHK7G">
              Riksdagen ställer sig bakom det som anförs i motionen om att
              regeringen bör återkomma med förslag till ändring i lagstiftning
              som innebär att de domare som ska döma i mål om vårdnad, boende
              och umgänge ska ha förvärvat en särskild barnkompetens och tillkännager
              detta för regeringen.
            </item>
            <item xml:id="i-YEo5dfpEyRfAm2Zd8Dp9ZN">
              Riksdagen ställer sig bakom det som anförs i motionen om att
              regeringen bör återkomma med förslag till ändring i lagstiftning
              som innebär att det blir obligatoriskt för domstolar att upprätta
              särskilda barnprotokoll i mål om vårdnad, boende och umgänge och
              tillkännager detta för regeringen.
            </item>
            <item xml:id="i-Ek2uYjfp7ENFXHPqqpuRa1">
              Riksdagen ställer sig bakom det som anförs i motionen om att
              regeringen bör återkomma till riksdagen med lagförslag som innebär
              att varje barn får rätt till ett eget juridiskt biträde i alla
              mål om vårdnad, boende och umgänge och tillkännager detta för
              regeringen.
            </item>
            <item xml:id="i-U35zk1RuX14D8rbMGiQbhK">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att ändra reglerna
              i föräldrabalken (FB) så att det blir möjligt för ett barn att
              ha flera vårdnadshavare och tillkännager detta för regeringen.
            </item>
            <item xml:id="i-C2STzxFWuQDmRpsQm8RdYd">
              Riksdagen ställer sig bakom det som anförs i motionen om att
              domstol inte ska kunna besluta om gemensam vårdnad mot en förälders
              vilja i de fall där en förälder har utsatt den andra föräldern
              eller barnet för våld eller övergrepp, och detta tillkännager
              riksdagen för regeringen.
            </item>
            <item xml:id="i-6sTctLPp6FSWH6F2MxjZu8">
              Riksdagen ställer sig bakom det som anförs i motionen om att
              domstol inte ska kunna besluta om gemensam vårdnad mot båda föräldrarnas
              vilja och tillkännager detta för regeringen.
            </item>
          </list>
        </div>
        <div xml:id="i-Kz47NeiBNtHsYfYroifVSp" type="motContent">
          <head xml:id="i-7mXanjqYMJyKZtUgRmNfs8" type="h1">
            3 Inledning
          </head>
          <p xml:id="i-TPdFvXVZS65BZoX7HVWdWr">
            I Sverige finns en stor politisk enighet om att barns villkor
            och barnens bästa ska komma i första rummet. Att barn har samma
            människovärde som vuxna men samtidigt behöver särskilt stöd och
            skydd ställer de flesta upp på. Det råder i retoriken även enighet
            om att barn ska kunna växa upp i trygghet, utvecklas och förverkliga
            sina drömmar. Ändå finns det barn som far illa i Sverige. Det
            räcker alltså inte med politisk enighet kring de stora konventionerna
            och det räcker inte med lagar. Det handlar också om prioriteringar
            av de ekonomiska resurserna, om information och kunskapsspridning,
            om viljan och förmågan att lyssna på barnen och tillerkänna dem
            inflytande, om att frågan om barnens rättigheter finns högt på
            den politiska dagordningen och ständigt debatteras och synliggörs.
          </p>
          <head xml:id="i-Vzi93YUCu8aMHkVs1Cdx3T" type="h1">
            4 Utvärdering av vårdnadsreglerna
          </head>
          <p xml:id="i-HTw9mEiaU5kcwyiButjJeb">
            I juli 2006 trädde dagens regler om vårdnad, boende och umgänge
            i kraft. När lagändringen gjordes syftade den framför allt till
            att stärka barnperspektivet i föräldrabalken (FB). Risken för
            att barnet far illa lyftes fram och den s.k. risk­bedömning som
            domstol och socialtjänst ska göra betonades ytterligare.
          </p>
          <p xml:id="i-9Jna3Ja3fs2wr7h5fUsyCQ">
            Av förarbetena (prop. 2005/06:99) framgår att om en förälder
            utsätter barnet eller någon annan i familjen för övergrepp är
            det i princip bäst för barnet att den föräldern inte får del i
            vårdnaden (prop. 2005/06:99 s. 42, s. 51). Socialtjänst och domstol
            ska ta hänsyn till barnets vilja i alla frågor som rör vårdnad,
            boende och umgänge samt verkställighet av beslut. Då barnets vilja
            inte knutits till en bestämd åldersgräns ökar möjligheterna att
            beakta även mindre barns vilja (prop. 2005/06:99 s. 45, s. 83).
          </p>
          <p xml:id="i-Pny6dAdEELh9Bz1bE39wvo">
            Domstolen ska verka för att föräldrarna når en samförståndslösning
            men av motiven till 42 kap. 17 § rättegångsbalken framgår att
            domstolen ska vara försiktig med att verka för eller acceptera
            en samförståndslösning i de fall där den ena föräldern gjort sig
            skyldig till våld eller övergrepp mot den andra föräldern, barnet
            eller något syskon till barnet (prop. 2005/06:99 s. 104).
          </p>
          <p xml:id="i-QfuPGtGH2XUmi5raGiQx8k">
            Vänsterpartiet deltog i egenskap av samarbetsparti till den dåvarande
            social­demokratiska regeringen i arbetet med de nya vårdnadsreglerna.
            Vi fick igenom en rad förändringar, framför allt skarpa skrivningar
            i förarbetena till lagen, som syftar till förbättringar och stärkt
            skydd för de barn vars föräldrar tvistar om vårdnad, boende och
            umgänge. Vi har speciellt fokuserat vårt arbete på att de barn
            som utsätts för övergrepp eller annat våld av en förälder måste
            tas på allvar av socialtjänst och domstol.
          </p>
          <p xml:id="i-6xathbjLqXSCLrhL6XTS7M">
            För att kunna avgöra om lagändringarna fått avsedd effekt bör
            domstolarnas och socialtjänstens tillämpning av de nya vårdnadsreglerna
            utvärderas fortlöpande. Detta är nödvändigt för att kunna ta ställning
            till om lagstiftarens intention med ändringarna fullföljs, dvs.
            att det enskilda barnets bästa tillgodoses i domar och beslut
            om vårdnad, boende och umgänge.
          </p>
          <p xml:id="i-6MdmzagzaU3HsiXDvE1BGv">
            Trots ändringarna i vårdnadslagstiftningen har vi tyvärr sett
            exempel på att social­tjänst och domstolar inte gör de riskbedömningar
            som krävs för att skydda ett barn som varit utsatt för eller riskerar
            att utsättas för övergrepp. Vidare förekommer det fort­farande
            att barn hämtas med polis för att verkställa beslut om umgänge
            eller vårdnad. De nya vårdnadsreglerna har i skrivande stund varit
            i kraft i över femton år.
          </p>
          <p xml:id="i-9TpS1PSq2VDx3foUSfhMPs">
            2014 tillsattes en utredning med uppgift att utvärdera 2006 års
            vårdnadsreform. Denna utredning resulterade i SOU 2017:6 Se barnet.
            Under remissomgången för utredningen fick den omfattande kritik
            från flera tunga aktörer såsom barnombuds­mannen (BO) för att
            den bl.a. inte gjorde någon särskiljning av vårdnadskonflikter
            med och utan våld. Utredningen fick även kritik för att sin titel
            till trots brista i att ha ett barnperspektiv. Utredningen har
            inte heller sett över lagar och regler rörande boende och umgänge
            utan har helt ensidigt fokuserat på vårdnadsfrågorna. Utredningen
            har sedan resulterat i propositionen Ett stärkt barnrättsperspektiv
            i vårdnadstvister (prop. 2020/21:150). Men som många remissinstanser
            uttryckt finns det ett stort behov av ytterligare lagändringar
            inte minst för att stärka barnperspektivet.
          </p>
          <p xml:id="i-S8Ua1nX6d8yh2NidRXs4ow">
            Regeringen bör göra en översyn av hur vårdnadsreglerna tillämpas
            i praktiken. Detta bör riksdagen ställa sig bakom och ge regeringen
            till känna.
          </p>
          <head xml:id="i-W82PFRpTr9aXpWj4j4Ny4r" type="h1">
            5 Domares barnkompetens
          </head>
          <p xml:id="i-CNcfM1p6iMXW6xb2HVrZEp">
            Bristande kompetens hos domstolar och socialtjänst när det gäller
            barns utveckling kan få förödande konsekvenser för de barn som
            är föremål för föräldrarnas tvist om vårdnad, boende eller umgänge.
          </p>
          <p xml:id="i-8andi3QTPufevk1JHdVRmN">
            Vänsterpartiet menar att det behövs en särskild barnkompetens
            för de domare som ska döma i familjerättsliga mål. Det är vår
            bestämda uppfattning att ett krav på särskild barnkompetens hos
            domare skulle leda till mer lika tolkningar av principen om barnets
            bästa. För närvarande är det upp till varje domstol att överväga
            frågan om specialisering av domare i syfte att förbättra kompetensen
            i frågor som rör vårdnad, boende och um­gänge (prop. 2005/06:99
            s. 68 f.). Domstolsverket arbetar förvisso kontinuerligt med att
            utbilda domare i frågor som rör barn men vi menar att utvecklingen
            på området går för långsamt, vilket drabbar enskilda barn.
          </p>
          <p xml:id="i-37DDi1x7jswxEKZx9wQjWB">
            Vi anser att de tolkningar av barnets bästa som domare gör dessvärre
            ofta strider mot FN:s konvention om barnets rättigheter (se art.
            3, 9 p. 1, 9 p. 3, 12). Vår förhoppning var att ändringarna i
            vårdnadslagstiftningen (prop. 2005/06:99), där riskbedömningen
            betonats, skulle leda till färre domar med beslut som strider
            mot barnets bästa. Dess­värre förekommer det fortfarande domslut
            som slår fast att barn ska ha umgänge eller bo med en förälder
            som utsatt eller misstänks ha utsatt barnet för övergrepp.
          </p>
          <p xml:id="i-9XLoHefPrZ6y8KQPKKV13k">
            I förarbetena till ändringarna i föräldrabalken betonas att uppgifter
            om våld som förs fram i ett mål om vårdnad, boende eller umgänge
            alltid måste prövas och att domstolen måste göra en riskbedömning.
          </p>
          <p xml:id="i-RRT3pjrf1i8UZG7GUrGMYv">
            I de fall där domstolen kommer fram till att det finns en risk
            för att barnet kommer att fara illa bör detta väga tungt i den
            helhetsbedömning av samtliga omständigheter som ska göras. Om
            en förälder utsätter barnet eller någon annan i familjen för våld,
            trakasserier eller andra kränkningar är det i de allra flesta
            fall bäst för barnet att den föräldern inte får del i vårdnaden.
            Prövningen kan också mynna ut i att något umgänge inte alls bör
            äga rum (prop. 2005/06:99 s. 42).
          </p>
          <p xml:id="i-XAsCQMkgEzEwMPycEsqCra">
            För ett antal år sedan infördes särskilda krav på domare som
            dömer i ungdomsmål. Enligt Vänsterpartiets mening är det även
            motiverat att de domare som dömer i familje­rättsliga mål ska
            ha kompetens kring barns utveckling, om barns reaktioner på våld
            och övergrepp som utövats av den ena föräldern mot barnet eller
            den andra föräldern osv. Detta borde vara ett minimikrav för att
            få döma i mål om vårdnad, boende och umgänge eftersom dessa tvister
            ofta är mycket komplexa. Barnombudsmannen (BO) skriver i sitt
            remissvar på SOU 2017:6 Se barnet att de utbildningar som erbjuds
            domare från Dom­stolsakademin är frivilliga att delta i. Det är
            därför möjligt för domare att handlägga dessa ärenden utan någon
            specialkompetens inom området. Som utredningen genom­gående beskriver
            i sitt betänkande är dessa ärenden komplexa och avvägningar ska
            göras mellan flera olika intressen där barnets bästa ska väga
            mycket tungt. För att kunna bedöma dessa ärenden på bästa sätt
            krävs god kompetens hos domarna om barns behov och utveckling,
            om barns sätt att uttrycka sig, om barns rättigheter och inte
            minst om bedömning och prövning av barnets bästa. Precis som Barnrättighetsutredningen
            konstaterade anser BO att det finns stora brister bland beslutsfattare
            på alla nivåer, inklusive domare, om hur en bedömning och prövning
            av barnets bästa ska göras. Detta är också något som Sverige har
            fått kritik för från FN:s barnrättskommitté. BO anser därför att
            det bör vara ett obligatoriskt moment under domarutbildningen
            att genomgå utbildning i hur barnets bästa bedöms och prövas,
            om barns rättigheter, hur barn berättar om traumatiska händelser
            och barns utveckling. För ordinarie domare, som redan har genomgått
            domarutbildningen, bör detta vara obligatoriska moment i deras
            kompetens­utveckling. Vänsterpartiet instämmer i detta med BO.
          </p>
          <p xml:id="i-QBfZguH6QYFwyd5s5d1fb4">
            Regeringen bör återkomma med förslag till ändring i lagstiftning
            som innebär att de domare som ska döma i mål om vårdnad, boende
            och umgänge ska ha förvärvat en särskild barnkompetens. Detta
            bör riksdagen ställa sig bakom och ge regeringen till känna.
          </p>
          <head xml:id="i-Hp7UVXnhvsMntzFyqxx5MH" type="h1">
            6 Barnprotokoll
          </head>
          <p xml:id="i-XZgcJVMz5MeJ929SAnEZBn">
            För att säkerställa att principen om barnets bästa står i fokus
            vid den rättsliga hanteringen av mål eller ärenden om vårdnad,
            boende och umgänge vill Vänsterpartiet att det ska upprättas särskilda
            barnprotokoll som en bilaga till domen där avgörandet motiveras
            utifrån vad som är bäst för barnet.
          </p>
          <p xml:id="i-QATyfd5tA5qEENR2F9Ekjg">
            Den bärande tanken i FN:s konvention om barnets rättigheter,
            barnkonventionen, är att barnet är en fullvärdig människa med
            egna rättigheter. Enligt vår mening ligger ett krav på obligatoriska
            barnprotokoll helt i linje med ambitionen i barnkonventionen.
            Ett barnprotokoll skulle kunna utformas som en bilaga till domen
            och fungera som en checklista där domaren på punkt efter punkt
            går igenom att det är barnets bästa som legat till grund för domstolens
            ställningstagande i en viss fråga och inget annat, t.ex. rättvisa
            mellan föräldrarna. Av checklistan kan t.ex. framgå om samtal
            med barnet har ägt rum, om barnpsykiatrisk utredning har genomförts,
            om personer i barnets närhet har hörts, om läkarundersökning har
            gjorts, om riskbedömning gjorts osv. Domstolen bör ge motiveringar
            till varför vissa krav i checklistan inte uppfyllts samt redovisa
            varje ställningstagande och beslut.
          </p>
          <p xml:id="i-GnmTCpLiXtW2U2B7PqofEV">
            Vänsterpartiets förslag innebär inte att vi vill styra hur domstolarna
            motiverar sina domar utan att vi vill skapa en garanti för att
            det enskilda barnets bästa tas på allvar. Vi menar att obligatoriska
            barnprotokoll kommer att stärka principen om barnets bästa i den
            rättsliga hanteringen. Vidare kan checklistan fungera som ett
            stöd för rättens ledamöter.
          </p>
          <p xml:id="i-Fq3DCRWFwwjfHRHU6msfg6">
            Det ska inte som i dag vara möjligt att motivera ett avgörande
            genom att enbart konstatera att ”barnets bästa tillgodosetts”
            eller att resonera kring att ”barnet behöver båda sina föräldrar”
            utan att göra en faktisk riskbedömning. Krav måste ställas på
            att en domstol eller myndighet ska kunna motivera varje beslut
            och ställningstagande i ett avgörande utifrån barnets bästa.
          </p>
          <p xml:id="i-JJs36oywhCuzoiupZ6Mjp">
            Regeringen bör återkomma med förslag till ändring i lagstiftning
            som innebär att det blir obligatoriskt för domstolar att upprätta
            särskilda barnprotokoll i mål om vårdnad, boende och umgänge.
            Detta bör riksdagen ställa sig bakom och ge regeringen till känna.
          </p>
          <head xml:id="i-FLTuJ2PeZVD1uKcw3augTX" type="h1">
            7 Särskilda ombud för barn
          </head>
          <p xml:id="i-6JvzDMV96uAmEKwDtUvHbS">
            När föräldrarna tvistar om vårdnad, boende eller umgänge i domstol
            företräds de vanligtvis av var sitt ombud. Ofta kommer den rättsliga
            processen att handla om att rättvisa ska skipas mellan föräldrarna
            varpå barnet som egentligen är huvudperson blir osynliggjort.
            För att barnets rätt och principen om barnets bästa verkligen
            ska tas på allvar menar vi att barn bör ha rätt till ett juridiskt
            ombud som är frikopplat från föräldrarna och deras eventuella
            biträden. Ett barnombud skulle ha det enskilda barnets intresse
            för ögonen och skulle kunna utgå enbart ifrån barnets bästa och
            barnets syn­punkter i sin argumentation inför rätten. Att barn
            bör ha ett eget ombud för att säker­ställa deras rätt att komma
            till tals är en åsikt som Vänsterpartiet delar med flera organisationer,
            bl.a. Barnombudsmannen, Rädda Barnen och Unizon.
          </p>
          <p xml:id="i-CqJvtkSrrigh7CB6M9RHEL">
            Vänsterpartiet anser att varje barn bör ha en klar och uttalad
            rätt att föra fram sina åsikter i samband med tvister om vårdnad,
            boende och umgänge. En ovillkorlig rätt för barn att komma till
            tals i dessa frågor ligger helt i linje med FN:s konvention om
            barnets rättigheter. Vi menar att även små barn har åsikter om
            sin levnadssituation som är värda att tas på allvar.
          </p>
          <p xml:id="i-EAJQeniz1ZodEiBpXb1DR3">
            Vänsterpartiet vill poängtera att anledningen till att tvister
            om vårdnad, boende och umgänge över huvud taget förs till domstol
            är att det finns en underliggande konflikt mellan föräldrarna.
            Om föräldrarna hade kunnat samarbeta i frågor kring barnet hade
            det inte funnits någon tvist. Vidare torde det vara de allra svåraste
            och mest konflikt­fyllda fallen som hamnar i rätten och leder
            till en huvudförhandling.
          </p>
          <p xml:id="i-NAUsHsbjwtBih61UVFGXcR">
            Ambitionen måste vara att alla barn som är föremål för en process
            om vårdnad, boende eller umgänge ska ha rätt att få sina åsikter
            framförda just för att slippa behandlas som objekt under den rättsliga
            hanteringen. En rätt till ett eget juridiskt biträde gynnar alla
            barn vars föräldrar tvistar om vårdnad, boende eller umgänge och
            i synnerhet de barn som far illa. Vidare skulle ett barnombud
            leda till mer genomtänkta beslut där barnets vilja faktiskt beaktas
            vilket gör att besluten blir lättare att verkställa. Enligt Vänsterpartiets
            uppfattning bör ett barnombud ha dokumenterad kompetens i frågor
            som rör barns utveckling, traumahantering och riskbedömning.
          </p>
          <p xml:id="i-TrgHAuX2uQ3qUzeLMFrufe">
            Riksdagen tillkännagav i samband med behandlingen av de då nya
            vårdnadsreglerna (se 2005/06: LU 27 s. 36 f., riksdagens protokoll
            2005/06:131) att varje barn bör ha rätt till ett eget juridiskt
            biträde i alla mål om vårdnad, boende och umgänge. Vänsterpartiet
            ansåg att det var glädjande att frågan varit föremål för beredning
            inom Justitiedeparte­mentet (bet. 2006/07:CU8 s. 10). Nu har det
            emellertid gått 14 år utan att regeringen återkommit till riksdagen
            med lagförslag i frågan.
          </p>
          <p xml:id="i-GfJgZNxF4FaNuojEtPwyPw">
            Regeringen bör återkomma till riksdagen med lagförslag som innebär
            att varje barn får rätt till ett eget juridiskt biträde i alla
            mål om vårdnad, boende och umgänge. Detta bör riksdagen ställa
            sig bakom och ge regeringen till känna.
          </p>
          <head xml:id="i-BQyvXRzozhzPwUHntBjjEP" type="h1">
            8 Barn med fler än två sociala föräldrar
          </head>
          <p xml:id="i-WjhfLA6igk5cDzDW25BJUE">
            Enligt dagens lagstiftning kan ett barn inte ha fler än två juridiska
            vårdnadshavare. Många barn växer dock upp med flera sociala föräldrar.
            Det kan handla om barn vars biologiska föräldrar lever i samkönade
            relationer eller om barn vars biologiska föräldrar separerat.
            Dagens lagstiftning medför att ett barn inte har juridisk rätt
            att träffa en social förälder efter att de vuxna separerat. Detta
            trots att den sociala föräldern kan vara lika viktig för barnet
            som den biologiska föräldern. Vidare har barnet ingen rätt att
            ärva en social förälder.
          </p>
          <p xml:id="i-2bzjod4gEDkFPiY2ykgdx6">
            Ett exempel där ett barn med flera sociala föräldrar har hamnat
            i kläm till följd av luckan i lagstiftningen är den pojke vars
            två lesbiska mammor skrivit ett eget avtal med pojkens pappa om
            att de alla tre skulle ha delat föräldraansvar. Då de biologiska
            för­äldrarna hamnat i en konflikt med den icke-biologiska mamman
            visade det sig att det skriftliga avtalet saknade juridisk betydelse.
            Pojken har ingen som helst juridisk rättighet att umgås med sin
            icke-biologiska mor.
          </p>
          <p xml:id="i-SxChXY4DXN3feSqTbPLWWH">
            Vänsterpartiet anser att det är angeläget att alla barn har ett
            juridiskt skydd i lagstiftningen oavsett i vilken typ av familjebildning
            barnet växer upp. Barn kan ha lika starka band till en social
            förälder som till en biologisk förälder.
          </p>
          <p xml:id="i-SvGq2tAoPB8xpYBKxUXZnF">
            För att stärka barns rätt till sina föräldrar, biologiska såväl
            som sociala, anser Vänsterpartiet även att barn bör kunna ha fler
            än två vårdnadshavare. Många barn har fler än två föräldrar, och
            det är dags att lagstiftningen nu anpassas till hur verklighetens
            familjer ser ut.
          </p>
          <p xml:id="i-2NSNyzxkPCG3VoPPXLRtwh">
            Regeringen bör tillsätta en utredning i syfte att ändra reglerna
            i föräldrabalken (FB) så att det blir möjligt för ett barn att
            ha flera vårdnadshavare. Detta bör riksdagen ställa sig bakom
            och ge regeringen till känna.
          </p>
          <head xml:id="i-Kw2JKWJxerv562g6LQZSjD" type="h1">
            9 Barnperspektiv vid svårigheter gällande vårdnad
          </head>
          <p xml:id="i-Sq7xpK2et5eL7ef1AWADG7">
            Vänsterpartiet vill att den allra viktigaste aspekten när barnets
            bästa bedöms ska vara ”risken för att barnet eller någon annan
            i familjen utsätts för övergrepp eller att barnet olovligen förs
            bort eller hålls kvar, eller annars far illa” (6 kap. 2 a § andra
            stycket FB). Här vill vi också uppmärksamma barnkonventionen som
            numera är svensk lag och som i artikel 9 markerar att barn principiellt
            har rätt till båda sina föräldrar, utom då detta strider mot barnets
            bästa och som i artikel 19 markerar ansvaret för varje konventions­stat
            att ”vidta alla lämpliga lagstiftningsåtgärder, administrativa,
            sociala och utbild­ningsmässiga åtgärder för att skydda barnet
            mot alla former av fysiskt eller psykiskt våld, skada eller övergrepp”
            också i relation till barnets föräldrar. Barnkonventionen sätter
            därmed viktiga gränser för föräldrars makt över barn, gränser
            som är nödvändiga att upprätthålla för barnets bästa. Detta förändras
            inte av regeringens förslag i proposi­tion 2020/21:150 att föräldrabalkens
            reglering ska ändras i fråga om vad domstolen också ska fästa
            särskilt avseende vid när frågan om huruvida vårdnaden ska vara
            gemensam eller inte avgörs. De anser att särskilt avseende i fortsättningen
            ska fästas vid föräldrarnas förmåga att sätta barnets behov främst
            och ta ett gemensamt ansvar i frågor om barnet.
          </p>
          <p xml:id="i-HKZJvXtd34Xtyz3D8aQmpA">
            Vänsterpartiet anser att regeringens intention att flytta fokus
            från föräldrarnas konflikt till barnens behov var bra, förutsatt
            att det handlade om en konflikt utan våld, vilket bl.a. Barnombudsmannen
            markerat i sitt remissvar. Att en förälder har tagit omsorgsansvar
            och har visat och fortsatt visar på förmåga att sätta barnets
            behov främst ska vara gynnande i en tvist. Vi ser dock en överhängande
            risk för att föräldrar som har varit förtryckta i parrelationen
            eller blivit utsatta för våld och hot av den andre föräldern och
            p.g.a. detta har svårt att samarbeta kring barnet riskerar att
            missgynnas av förslaget, vilket i sin tur riskerar att få allvarliga
            konsekvenser för barnet.
          </p>
          <p xml:id="i-LJwdRU1pYxa6vMUCWpR6cr">
            Av samma anledning och med förnyad hänvisning till såväl kraven
            i barnkonven­tionen som 6 kap. 2 a § FB ställer vi oss helt avvisande
            till lagändringen att domstolen ska kunna besluta om gemensam
            vårdnad när båda föräldrarna motsätter sig den vård­nadsformen.
            Såväl Barnombudsmannen och Stiftelsen Allmänna Barnhuset som de
            två riksorganisationerna Roks och Unizon avstyrkte också detta
            i sina remissvar mot bakgrund av såväl forskning som egna kontakter
            med barn.
          </p>
          <p xml:id="i-R5GNKvUtA1YyAr6RmhAuFc">
            Domstol ska inte kunna besluta om gemensam vårdnad mot en förälders
            vilja i de fall där en förälder har utsatt den andra föräldern
            eller barnet för våld eller övergrepp. Detta bör riksdagen ställa
            sig bakom och ge regeringen till känna.
          </p>
          <p xml:id="i-5WWb6Eo5yVvpYt95m3AfMA">
            Domstol ska inte kunna besluta om gemensam vårdnad när båda föräldrarna
            motsätter sig detta. Detta bör riksdagen ställa sig bakom och
            ge regeringen till känna.
          </p>
        </div>
        <div xml:id="i-7Bdq84rDFo6yyd4hHbF6os" type="signatureBlock">
          <list xml:id="i-MTtpzSJxYLiYQugwAKDKfR">
            <item xml:id="i-Hjab8B5J4hfLoKjQbubui9" type="signature">
              Jon Thorbjörnson (V)
            </item>
            <item xml:id="i-9waVZ9a3ALVEGi61kKykbB" type="signature">
              Gudrun Nordborg (V)
            </item>
            <item xml:id="i-UH3hPTg6WP1i2NzqyhQWPt" type="signature">
              Mia Sydow Mölleby (V)
            </item>
            <item xml:id="i-616rF3WJuGh8HW8ttDhsXp" type="signature">
              Linda Westerlund Snecker (V)
            </item>
            <item xml:id="i-9T8bcwjPeht3jeJu4HCpFL" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
