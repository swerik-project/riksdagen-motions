<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-03357">
  <teiHeader>
    <fileDesc>
      <titleStmt>
        <title>med anledning av prop. 2015/16:110 Staten och kapitalet – struktur för finansiering av innovation och hållbar tillväxt</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3357 av Penilla Gunther (KD)</title>
          <idno type="rdwebb">H3023357</idno>
          <rs type="number">3357</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3023357/text</ref>
          <ref type="dokument_url_html">http://data.riksdagen.se/dokument/H3023357</ref>
          <ref type="dokumentstatus_url_xml">http://data.riksdagen.se/dokumentstatus/H3023357</ref>
          <ref type="docx">http://data.riksdagen.se/fil/6506D0E7-1DD1-4954-BCF4-F4127C1780DA</ref>
          <ref type="pdf">http://data.riksdagen.se/fil/FC353EF0-DF58-496E-A285-CE11159FFA31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UhDEBpvR9AXp8YUo1LruHR" type="basedOn"/>
        <correspContext corresp="i-UhDEBpvR9AXp8YUo1LruHR">
          <ref>Proposition 2015/16:110</ref>
        </correspContext>
        <correspAction xml:id="i-47tCqnTsdyDKxruZEtAE7i" type="signed"/>
        <correspContext corresp="i-47tCqnTsdyDKxruZEtAE7i">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-4GsXtnnr4pYmzw4Lp33v4g" type="submitted">
          <date when="2016-03-30"/>
          <time when="13:19:59"/>
        </correspAction>
        <correspAction xml:id="i-R4CgVRhcGekujD73s6tucC" type="dismissed">
          <date when="2016-04-05"/>
        </correspAction>
        <correspAction xml:id="i-S4pw8hzM5koXxxz7oChvJU" type="referred">
          <date when="2016-04-06"/>
        </correspAction>
        <correspAction xml:id="i-A6p6YNnkLVnmGQBEuicfiN" type="assigned">
          <date when="2016-08-15"/>
          <time when="14:31:39"/>
        </correspAction>
        <correspContext corresp="i-A6p6YNnkLVnmGQBEuicfiN">
          <ref type="assignedTo">Näringsutskottet</ref>
        </correspContext>
        <correspAction xml:id="i-31MeQDV7xLTQVjg8mZaBYS" type="behandlas_i"/>
        <correspContext corresp="i-31MeQDV7xLTQVjg8mZaBYS">
          <ref type="uppgift">2015/16:NU23</ref>
          <ref type="ref_dok_id">H301NU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU23</ref>
          <ref type="ref_dok_titel">Staten och kapitalet - struktur för finansiering av innovation och hållbar tillväxt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8xBhYS9c5JMZaWh581uCzh" type="motHeader">
        <div xml:id="i-E4NPrrVjsL2XE235kd4c8G" type="motTitle">
          Motion till riksdagen 2015/16:3357 av Penilla Gunther (KD) med
          anledning av prop. 2015/16:110 Staten och kapitalet – struktur
          för finansiering av innovation och hållbar tillväxt
        </div>
      </div>
      <div xml:id="i-PRyvxxv2R2AnE6FAd7CUcS" type="motBody">
        <div xml:id="i-SbjjonRFMgqhEsXQsJ2idR" type="motProposal" subtype="förslag">
          <head xml:id="i-YPty8AcCkc781krs5MKRFq">
            Förslag till riksdagsbeslut
          </head>
          <list xml:id="i-NRLR6Z2NMAjjSy9qCibJZC" style="ol">
            <item xml:id="i-5AicN24DM6ucsuaGyfjud8">
              Riksdagen ställer sig bakom det som anförs i motionen om att
              verksamhetsinriktningarna för Inlandsinnovation AB och Fouriertransform
              ska fortsätta i det nya utvecklingsbolaget och tillkännager detta
              för regeringen.
            </item>
            <item xml:id="i-BC3QNHm6xfhHhochBPjj9N">
              Riksdagen ställer sig bakom det som anförs i motionen om att
              statens riskkapital i än högre grad ska kunna matcha lokalt riskkapital
              genom samverkan med kreditgarantiföreningar och mikrofonder och
              tillkännager detta för regeringen.
            </item>
            <item xml:id="i-RAbXEwrzTsJLbZrMbv9brE">
              Riksdagen ställer sig bakom det som anförs i motionen om att
              verka för möjligheter med finansieringsmodellen crowdfunding i
              samverkan med statligt riskkapital och tillkännager detta för
              regeringen.
            </item>
            <item xml:id="i-9BL7N3NzsQe4ky2UVNiw6B">
              Riksdagen ställer sig bakom det som anförs i motionen om att
              innovationsstöd ska kunna ges till såväl nystartade som etablerade
              företag när det gäller insatser för forskning och utveckling samt
              ansökan av patent och tillkännager detta för regeringen.
            </item>
          </list>
        </div>
        <div xml:id="i-NahZvH17LJ4xxyLHLhTniz" type="motContent">
          <head xml:id="i-7wmPn9TPRWVnzGgeJ1jf4o" type="h1">
            Motivering
          </head>
          <p xml:id="i-W7My9fRx5wQswzcFgWrEUc">
            Företagens möjligheter att hitta riskvilligt kapital till goda
            marknadsmässiga villkor är en nyckelfaktor för att trygga näringslivets
            möjlighet att utvecklas, växa och skapa nya jobb. Kristdemokraterna
            anser att det huvudsakligen är privat kapital som ska riskeras
            när företag startas och utvecklas oavsett om det rör sig om börsnoterade
            koncerner, medelstora företag i tillväxtfas eller affärsidéer
            i tidiga skeden, men att behov också finns av statliga marknadskompletterande
            insatser.
          </p>
          <p xml:id="i-M82H9RdppdJG2G6N7q4wap">
            Staten bör främja nyföretagande genom att skapa ett gott klimat
            för innovationer samt produkt- och marknadsutveckling. De offentliga
            organen bör medverka till att nödvändigt riskkapital finns tillgängligt,
            inte minst för mindre företag och i regioner med svag kapitalbildning
            och sysselsättningsproblem. Särskilda insatser bör göras för att
            stimulera kvinnligt företagande.
          </p>
          <p xml:id="i-TjNF7GmHxVYaqmKWwDMRwF">
            Att få fler i Sverige att våga starta och driva företag, är en
            förutsättning inte bara för ekonomisk tillväxt, utan också en
            viktig del i att vara medskapare i samhället – inte bara medborgare.
            Det handlar också om att få fler att känna det mödan värt att
            behålla, driva vidare en verksamhet inom familjen, på orten, landsbygden
            och hur tillgång till kapital, engagemang, mentorskap och kompetenshöjning
            för alla tre samhällssektorerna – ideell, privat och offentlig
            – kan komplettera varandra lokalt, regionalt och nationellt.
          </p>
          <head xml:id="i-LzsUYY6Ygyi1dmKtXkmdTN" type="h2">
            Omstrukturering av riskkapital
          </head>
          <p xml:id="i-L7YV4RxYB3kdNGUvfCq9vv">
            Sverige har en väl utbyggd sektor för riskkapitalförsörjning
            för företag som dock behöver omstruktureras eller utvecklas. Tillgången
            till kapital för företag i tidiga skeden är ett ofta omvittnat
            problem. Få privatpersoner och institutioner vill riskera pengar
            i företag som ännu inte etablerat en fullskalig affärsverksamhet.
            Det finns därför en marknadskompletterande roll för staten att
            fylla. Dock så ser vi att detta många gånger istället får en effekt
            som delvis tränger undan det privata kapitalet eller verkar som
            direkta konkurrenter.
          </p>
          <p xml:id="i-J5T471Afi2A9y3AUVb81gP">
            Kristdemokraterna vill därför strama upp det statliga riskkapitalet,
            egentligen inklusive det som placeras i AP-fonderna, så att det
            alltid investeras parallellt med privat kapital och i syfte att
            generera mer privat kapital.
          </p>
          <p xml:id="i-Ugtdj7rLdW2tSAQD2AmLjz">
            2015 fick utredaren Hans Rydstad i uppdrag av regeringen att
            ge förslag på hur de statliga finansieringsinsatserna bör förändras
            för att bättre möta de finansieringsbehov som små och medelstora
            företag har och som den privata marknaden inte tillgodoser. Fokus
            i utredningen har lagts på finansiering av företag och projekt
            där potentialen är stor för tillväxt men där risknivån också är
            högre och kapitalbehoven större. Man har också tittat på i vilka
            delar av kapitalförsörjningskedjan som det krävs marknadskompletterande
            insatser.
          </p>
          <p xml:id="i-6eTYD4WDv7kzDwxoKNMtC7">
            Propositionen handlar bland annat om att göra om statligt riskkapital
            för insatser i tidigare skeden, och göra en fond- i-fond som Kristdemokraterna
            och Alliansen redan tidigare pläderat för.
          </p>
          <p xml:id="i-BHjc9dTKkWys7QjqrqG8dN">
            De av staten helägda aktiebolagen Fouriertransform Aktiebolag
            och Inlandsinnovation AB föreslås bli inordnade i en med det nationella
            utvecklingsbolaget gemensam koncern. De två förstnämnda bolagen
            föreslås tills vidare förvalta sina befintliga investeringar.
          </p>
          <p xml:id="i-XVxhY9JZ8fQdqWa7TMLsP6">
            Kristdemokraterna ser en nödvändighet av kraftsamling av de statliga
            aktörerna på området, men vill gärna framföra att de verksamhetsområden
            och arbetssätt som Fouriertransform AB och Inlandsinnovation AB
            haft, bör ingå i det fortsatta arbetet för utvecklingsbolaget.
          </p>
          <p xml:id="i-EWmkjqPJZ65hbKVqRrPwfA">
            Fouriertransform AB:s inriktning på främst bilindustrin och cleantech,
            är även fortsättningsvis viktiga branscher för svensk export,
            liksom Life Science. Det behöver tydligt framgå i ägaranvisningarna
            från regeringen, att dessa områden är en prioritet för det statliga
            riskkapitalet att satsa på. Detta för att även matcha insatser
            som görs i form av strategier för industri och export, men även
            till exempel rådet för Innovation och Life Science.
          </p>
          <p xml:id="i-WZRviASnzgAqCFBQ8AfCjc">
            Inlandsinnovation har i första hand tillgodosett kapitalsatsningar
            i norra Sverige som flera kan hysa en oro för nu, att det försvinner.
            Kristdemokraterna förutsätter dock att det statliga riskkapitalet
            får en så god spridning över landet som är möjligt; och med komplettering
            av den planerade etableringen av två fonder inom regionalfondsprogrammet
            som ska gå in i tidiga utvecklingsskeden, bör detta behov kunna
            tillgodoses.
          </p>
          <p xml:id="i-Gj4qWDL29PvdKxHvyAG8mu">
            Men för att såväl det offentliga som privata riskkapitalet ska
            ge bästa möjliga effekt i investeringar, och inte minst att de
            uppfinnare, innovatörer och entreprenörer i olika skeden ska hitta
            de medel som finns tillgängliga, krävs en tydligare organisering
            av de ovan nämnda aktörerna i innovationssystemet.
          </p>
          <p xml:id="i-399voeBeHV26fvrUogoxRM">
            Eftersom de flesta är beroende av offentliga medel på lokal,
            regional och nationell nivå, behövs en översyn av processkedjan
            från uppfinnarstadiet, företagsrådgivning, forskning och utveckling,
            inkubatorverksamhet med mera, fram till finansiering och kommersialisering
            av produkter och tjänster för att förtydliga sina respektive kompetenser
            på olika områden/branscher och därmed få ”rätt” personer och företag
            som kunder och ansökningar om medel.
          </p>
          <p xml:id="i-5EHmTUBkXAZLbuhLkFiWmc">
            Kristdemokraterna ställer sig positiva till principerna i propositionen
            om hur investeringar i företag i tidiga utvecklingsfaser ska kunna
            underlättas. Slutsatsen att det behövs förstärkt finansieringsstöd
            i mycket tidiga faser i form av bidrag, lån och ägarkapital, och
            att det därutöver behövs finansieringsinsatser i kapitalintervallet
            10–50 miljoner kronor, stödjer Kristdemokraterna, men hade gärna
            sett att intervallet hade varit redan från fem till femtio miljoner
            kronor. Det behövs särskilda åtgärder för att förbättra tillgången
            till lånekapital för små och medelstora företag.
          </p>
          <p xml:id="i-UrT58AsreHCUgxY6yVfzbQ">
            Alla delar i kapitalförsörjningskedjan behöver fungera för att
            nyföretagandet ska stimuleras och för att landets företag ska
            ges möjlighet att expandera både produktmässigt och geografiskt.
          </p>
          <head xml:id="i-RQXQt7Nw2rrqdtv6B4waQd" type="h2">
            Kapitalförsörjning oavsett associationsform
          </head>
          <p xml:id="i-4NKv1Z3uYHCAm3GXV9J4nS">
            Det som kallas idéburet företagande bedrivs ofta i ideell förening,
            ekonomisk förening, kooperativa företag eller stiftelseform. Det
            kan vara ett äldreboende, en skola, en lanthandel eller något
            annat som människor gått samman om. Famna är ett exempel på paraplyorganisation
            för idéburna företag inom vård och omsorg. Stockholms stadsmission
            är ett annat exempel som även har arbetsintegrerande sociala företag
            inom sin organisation.
          </p>
          <p xml:id="i-VvP9LJckopmU9bcHB8r7s">
            Ofta saknas kapital utifrån som kan användas för investeringar
            i fastigheter, inventarier eller infrastruktur. Oavsett om det
            är en ekonomisk förening, en ideell förening eller en regional
            gren av en större organisation skulle den vara förtjänt av externa
            aktörers hjälp att driva och utveckla sin verksamhet.
          </p>
          <p xml:id="i-7gxuneifAdmxj9aCxF8iGr">
            Idéburna verksamheter har generellt sett också svårare med kapitalförsörjning,
            och ska man kunna konkurrera på vård- och omsorgsområdet till
            exempel, behöver detta uppmärksammas och åtgärdas. Därför är det
            med tillfredsställelse Kristdemokraterna noterar att det i regeringens
            proposition finns omnämnt att ”även aktörer som arbetar med ett
            brett spektrum av företag, till ex inom ideella sektorn och socialt
            företagande, kan komma ifråga”. Liksom att ”fonder av lokal karaktär
            och sammanslutningar av affärsänglar, exempelvis tillväxtkassor
            eller andra investmentbolag, kan finansieras”.
          </p>
          <p xml:id="i-8ToSzF59hp4TawaveiSjSe">
            Det som dock benämns som ”mikrofond” i utredningen (fond för
            såddfinansiering) anser Kristdemokraterna inte vara korrekt. De
            mikrofonder som finns och verkar i Sverige når främst företag
            och organisationer inom den sociala ekonomin, som är i behov av
            kapital men på en lägre nivå. Dessutom finns dessa mikrofonder
            och kreditgarantiföreningar till för att garantera tillgång till
            kapital även för de verksamheter som valt annan associationsform
            än aktiebolag. Det behovet tror inte Kristdemokraterna att Norrlandsfonden
            och Almi kan täcka själva, utan det som behövs är att det statliga
            och lokala privata riskkapitalet kan komplettera varandra i samverkan
            med mikrofonder och kreditgarantiföreningar.
          </p>
          <p xml:id="i-JiSf8uQx1jb3Qzqj8ZKLVW">
            Kristdemokraterna vill även påtala crowdfunding som ett nytt
            sätt att finansiera ett företags expansion där man använder en
            grupp (crowd) för att få in kapital (kallas också gräsrotsfinansiering).
          </p>
          <p xml:id="i-AUBSRXF51y9aiXRe5SBtxB">
            Crowdfunding har även utvecklats till att man även får ägarandelar
            i nya bolag (så kallad equity crowdfunding). Egentligen är det
            inget nytt att ett företag eller en entreprenör använder sina
            egna nätverk för att få resurser till ett nytt företag eller projekt.
            Det nya med crowdfunding är att man genom internet mycket enklare
            kan sprida budskapet även utanför sin närmaste bekantskapskrets.
            Då dessutom banker ofta är restriktiva med att finansiera nya
            bolag finns det ett stort behov av nya finansieringsmodeller.
            En annan fördel med crowdfundingmodellen för aktiebolag med aktieägare
            som också är tidiga användare och supporters, är att man kan göra
            flera mindre emissioner till en trogen aktieägarkrets till ett
            förmånligt bolagsvärde.
          </p>
          <p xml:id="i-FtaaCPtkn5uGW1K7L4trAi">
            Kristdemokraterna ser möjligheter med denna form av finansiering
            i samverkan med riskkapital från statliga såväl som andra aktörer
            på marknaden.
          </p>
          <p xml:id="i-RS3HWxFGB7GGRaFgiHshVn">
            Regeringen anser i avsnittet Innovationsstöd, att insatser för
            att stimulera framväxten av affärsidéer med hög kunskapshöjd och
            internationell marknadspotential bör vidareutvecklas och prioriteras.
            Kristdemokraterna vill därför påminna om en annan utredning, ”Ökat
            värdeskapande ur immateriella tillgångar” SOU 2015:16, som föreslog
            att regeringen även fortsättningsvis ger Vinnova i uppdrag att
            genom finansiellt stöd till hantering av immateriella tillgångar
            bidra till att öka små och medelstora företags konkurrenskraft.
            Att inte kunna komma vidare med sin affärsidé för att pengar saknas
            för att söka patent, är ett problem då avsaknaden av patent dels
            kan göra att idén stjäls eller att produkten aldrig blir verklighet.
            Naturligtvis kan även insatser behövas för forskning och utveckling
            för små och medelstora företag, som är etablerade, men där kapital
            saknas.
          </p>
        </div>
        <div xml:id="i-FV9mp4Pobp8wsZi1hxMgHJ" type="signatureBlock">
          <list xml:id="i-7btumP2VXyC5xi2UB5FVKK">
            <item xml:id="i-F78mAtJEJ1WuTPqzN25vVt" who="i-DJgH7q21vrKJDYHFpgpTiX" type="signature">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
