<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1874--ak--00038">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1874/mot_1874__ak__38/mot_1874__ak__38-001.pdf"/>
      <fw xml:id="i-v9P3KteyprZzubtqBEUv2">
        Motioner i Andra Kammaren, N:o 38. 11
      </fw>
      <div xml:id="i-GrkRx8yfjv7axhxiU2SsxS" type="motHeader">
        <div xml:id="i-3q9XkUzR6W9QKCBZDXMZoZ" type="motTitle"/>
        <div xml:id="i-3BZXUrkXz4bwMSXhTMg5jC" type="motSubmissionInfo"/>
      </div>
      <div xml:id="i-JBT9HpHG2WA3BYdYqWHwR9" type="motBody">
        <div xml:id="i-JqDxp3pftjNB3wxf56j2wX">
          <p xml:id="i-CJACtRDeicFuEfBWc6AdWe">
            10 Motioner i Åndra Kammaren, N:o 38.
          </p>
          <p xml:id="i-5zLhuXTtcvGdM4w3Mar16j">
            N:o 38.
          </p>
          <p xml:id="i-27XYd4Dzwd2zfjWvDmeyNc">
            Af Herr A. J. Lyth: Om underdånig skrifvelse till Kongl. Maj:t
            rörande vefrielse för sådana fartyg, som söka nödhamn, från utgörande
            af fyr- och båkafgifter.
          </p>
          <p xml:id="i-MxsHFyAinirtHVJA1CcsAa">
            I Kongl. Maj:ts nådiga kungörelser om lots- och fyrinrättningarna
            i riket af den 9 Juli 1862 $ 27 och den 11 April 1867 $ 27 mom.
            3 finnes stadgadt att fyr- och båkafgifter skola af sådana fartyg
            erläggas, hvilka kommande från utrikes ort, för motvind, storm
            eller af annan or- sak söka nödhamn vid våra kuster. Deremot är
            genom Kongl. kungörel- sen af den 28 Sept. 1869 all inrikes skepps-
            eller kustfart befriad från denna afgift, hvilken således endast
            erlägges af på utrikes ort seglande fartyg samt af vinddrifvare
            eller sådana som söka nödhamn, enligt hvad ofvan nämndt är. Då
            den inrikes skeppsfarten—som synnerligen på senare tider och särdeles
            genom vår ångbåtsflotta vunnit den utveckling, att den utan tvifvel
            lemnar sina idkare fördelar fullt jemförliga med dem, som vinnas
            af den utrikes skeppsfarten — blifvit helt och hållet befriad
            från allaf- gift till vårt båk- och fyrväsende; så förefaller
            det redan underligt att vår utrikes skeppsfart, som för närvarande
            mera än vår kustfart behöf- ver lyftas och uppmuntras, icke kommit
            i åtnjutande af samma lättnad. Men Vvida mer ökas vår förvåning
            vid tanken derpå att båk- och fyrafgifter uttagas af sådana, från
            utrikes ort kommande fartyg, hvilka blott tillfälligtvis och för
            nöd skull söka skydd i våra hamnar eller på våra ankarplatser.
            Åtminstone har det för mig varit omöjligt att finna något fullt
            giltigt skäl härtill. Tvärtom kan jag ej annat än anse ifråga-
            varande afgift både obillig och olämplig. Den är obillig derföre
            att den utkräfves af dem, som äro i nöd och söka skydd och hjelp
            för att rädda lif och gods; den är obillig äfven derföre att,
            enligt hvad trovärdiga personer meddelat mig, denna afgift på
            de aldra flesta ställen i utlandet icke affordras vinddrifvare,
            åtminstone ej förr, än han haft kommunika- tion med land. Den
            är också enligt mitt förmenande olämplig, isynner-
          </p>
          <pb facs="riksdagen-motions-pdf/data/1874/mot_1874__ak__38/mot_1874__ak__38-002.pdf"/>
          <p xml:id="i-TnkDpzd6kEF8xiW1kS2qo7">
            het derför att stora, ja understundom oöfvervinneliga svårigheter
            möta för uppbörden af densamma. Det händer nemligen ganska ofta,
            då tull- tjenstemannen infinner sig vid den uthamn eller den redd
            der vinddrif- vare sökt skydd, att han just kommer lagom för att
            åse huru en eller flera af dessa vinddrifvare afsegla utan att
            invänta hans ankomst. Följ- den häraf blir nu den, att somliga
            få betala, andra icke. En annan gång inträffar det, att vinddrifvare
            icke eger svenskt mynt att betala med. Han lemnar då antingen
            utländskt mynt eller ock en anvisning, hvaraf intetdera mottages
            vid redovisningen af uppbörden. Häraf förorsakas nu för uppbördsmannen
            ej blott obehag och besvär, utan äfven mången gång känbara förluster.
            Att uppbördsmannen till följd häraf känner det lika obehagligt
            att af vinddrifvare utkräfva denna afgift, som fartygsbefälhafvaren
            finner det förhatligt att utbetala densamma, det bör knappt förundra
            någon. Säkert är ock, att missnöje med lagens föreskrift i detta
            afseende råder på många ställen i vårt land. Då härtill kommer,
            att den inkomst, som tillflyter statsverket af denna s. k. vinddrifvareafgift
            icke är större, (den utgjorde t. ex. under åren 1871, 1872 och
            1873 i medeltal för Gotlands 10 tullstationer tillsammans 909
            Rdr Rmt årligen) än att den utan saknad kan undvaras, synnerligen
            som fullt motsvarande fördelar skulle beredas vårt land i annat
            afseende (t. ex. genom ökad afsättning till vinddrifvare af proviant
            och andra artiklar m. m.), derest denna afgift borttoges; och
            då slutligen och framförallt våra lagar böra på allt sätt befrämja
            och understödja, men icke motarbeta hvad som kan bidraga till
            att skydda och rädda lif och egendom, så vågar jag härmed ödmjukeligen
            föreslå: att Riksdagen måtte till Kongl. Maj:t ingå med under-
            dånig anhållan derom, att Kongl. Maj:t, med upphäf- vande af föreskrifterna
            i Kongl. förordningarne af den 9 Juli 1862 $ 27 och den 11 April:
            1867 $ 27 mom. 3, täcktes befria alla sådana fartyg, som söka
            nödhamn vid våra kuster, från utgörande af afgifter till båk-
            och fyrväsendet i riket.
          </p>
          <p xml:id="i-6TC7nyBQb3DQCv83eLgo4n">
            Om remiss till Utskott anhålles ödmjukeligen.
          </p>
          <p xml:id="i-K4nmCrmjQ2JheLhpJNuhRD" type="date">
            Stockholm den 28 Januari 1874.
          </p>
          <div xml:id="i-Jrv4WMfmrWrDoeiMfTXYiu" type="signatureBlock">
            <p xml:id="i-BacqkNskZ4XoX8aU1xJHnD" who="unknown" type="signature">
              | ÅA
            </p>
            <p xml:id="i-WUj5vS8qAk71bYVQXLFd6L" who="unknown" type="signature">
              J. Lyth
            </p>
          </div>
        </div>
      </div>
    </body>
  </text>
</TEI>
