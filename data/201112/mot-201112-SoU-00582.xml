<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00582">
  <teiHeader>
    <fileDesc>
      <titleStmt>
        <title>Framtida organisation och finansiering av hälso- och sjukvården</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Framtida organisation och finansiering av hälso- och sjukvården</title>
          <idno type="rdwebb">GZ02So582</idno>
          <rs type="number">So582</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So582/text</ref>
          <ref type="dokument_url_html">http://data.riksdagen.se/dokument/GZ02So582</ref>
          <ref type="dokumentstatus_url_xml">http://data.riksdagen.se/dokumentstatus/GZ02So582</ref>
          <ref type="doc">http://data.riksdagen.se/fil/B649EB30-32F7-4DFB-82D8-338295252082</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ATQpuQr4ypTUNpw6oPkam7" type="signed"/>
        <correspContext corresp="i-ATQpuQr4ypTUNpw6oPkam7">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-XjXQDnd8Tke6JzMFVRLonJ" type="numbering">
          <date when="2011-10-10"/>
        </correspAction>
        <correspAction xml:id="i-UfmQzTNGwB7cvogEDGLgaW" type="submission">
          <date when="2011-10-05"/>
        </correspAction>
        <correspAction xml:id="i-YPTvZZWiRZkFVTD2ZjYBDS" type="transfer">
          <date when="2011-10-05"/>
        </correspAction>
        <correspAction xml:id="i-9RNGjRdfAN5taWtLcPea1h" type="assigned"/>
        <correspContext corresp="i-9RNGjRdfAN5taWtLcPea1h">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y4ZaRt1VSRVt5EA1NS3jVj" type="motBody">
        <div xml:id="i-LKcDE2jXVaa4kFbAtmWZdi" type="motProposal" subtype="förslag">
          <head xml:id="i-VjPwmDZfMGVm9dXZHiRFKp">
            Förslag till riksdagsbeslut
          </head>
          <p xml:id="i-MRM5CMrpTL9AKeZ5z8StZD">
            Riksdagen tillkännager för regeringen som sin mening vad som
            anförs i motionen om den framtida organisationen och finansieringen
            av hälso- och sjukvården.
          </p>
        </div>
        <div xml:id="i-K4GTFjbwZcYW3uueWwAPiD" type="motContent">
          <head xml:id="i-HD2XkRuhWbHsJThKVLWMGd" type="h1">
            Bakgrund
          </head>
          <p xml:id="i-po7vunDkx8AwqJdtvC76d">
            Den demografiska utvecklingen i Sverige visar att medellivslängden
            under senare år stiger med 3040 dagar per år, och för allt fler
            blir upplevelsen av 100-årsdagen en realitet. Detta är naturligtvis
            mycket glädjande i sig, men innebär också att vi med idag drygt
            1,6 miljoner svenskar över 65 års ålder kan räkna med att denna
            grupp år 2020 uppgår till cirka 2 miljoner människor. Även om
            dagens och kommande tiders äldre kan förväntas vara friskare än
            tidigare decenniers personer i samma ålder, så kan man förutse
            att kraven på en fungerande sjukvård kommer att öka i framtiden.
            I en framåtsyftande analys måste man då göra upp med en del för
            dagen obekväma sanningar, och förutsättningslöst lägga fram förslag
            på bland annat framtida organisation och finansiering av hälso-
            och sjukvården så länge denna utgår från en trygg solidarisk finansieringsgrund
            om vilket råder bred parlamentarisk enighet i Sveriges riksdag.
          </p>
          <p xml:id="i-4CdmkUqofJQvTAnGtZFfgc">
            I socialutskottets betänkande 2010/11:SoU9 står bland annat att
            läsa under utskottets övervägande över motioner inlämnade med
            förslag på organisation och finansiering av hälso- och sjukvården
            m.m.: Den 27 januari 2011 utsåg regeringen en särskild utredare
            som ska se över hur staten, genom sina myndigheter, ska verka
            för ett effektivt och långsiktigt hållbart vård- och omsorgssystem
            (dir. 2011:4). Syftet är bland annat att stärka det hälsofrämjande
            arbetet för att minska det framtida vårdbehovet och att göra vården
            mer jämlik i hela landet. Uppdraget ska slutrapporteras till regeringen
            senast 15 april 2012.
          </p>
          <p xml:id="i-3WsuinC5JAaAYiC4xWMKE9">
            Inom ramen för utredningens direktiv nämns inget om möjligheten
            för en översyn över att införa en obligatorisk statlig sjukförsäkring
            eller en översyn över nya ersättningsmodeller inom hälso- och
            sjukvården för framtiden. Sådana förslag lämnades emellertid i
            motionerna 2010/11:So478 och 2010/11:So562, vilka behandlades
            i det aktuella betänkandet 2010/11:SoU9. Men i praktiken behandlades
            vare sig motion So478 eller 562 alls i betänkande SoU9, då det
            varken under rubriken Utskottets övervägande eller Utskottets
            ställningstagande finns någon specifik eller ens någon allmän
            skrivning som kommenterar förslagen som lagts fram i dessa motioner.
            Däremot yrkades avslag på båda motionerna av utskottet, något
            som sedan riksdagen biföll vid votering i ärendet under våren
            2011.
          </p>
          <p xml:id="i-NibrFTFPKfz3pfcZhzV1Th">
            För att få en rättvisare beredning av de förslag som fanns i
            motionerna 2010/11:So478 och 2010/11:So562 läggs i denna motion
            ånyo en likalydande motivering fram med förslag till riksdagen
            att överväga besluta ge regeringen tillkänna.
          </p>
          <head xml:id="i-MXmUhTjwVh8is2XKWSQF22" type="h1">
            Motivering
          </head>
          <p xml:id="i-7d5WHff2bHogJeEBbHYvv8">
            De 150 år gamla landstingen, som fortsatt idag bekostar och producerar
            sjukvård, är inte säkert bäst skickade att anta framtidens utmaning
            för hälso- och sjukvårdens organisation och finansiering. Ansvaret
            för helheten, att möta enskildas lidande likvärdigt och hålla
            koll på samhällskostnaden för ohälsa och sjukdom, vilar alltid
            på staten. Detta är särskilt viktigt om en jämlik vård för alla
            över hela landet ska kunna etableras, något den svenska politiken
            är rörande överens om ska vara en övergripande målsättning. Förslag
            till en bredare nationell lösning av vår offentligfinansierade
            sjukvård bör därför vara ett välkommet inslag inom den svenska
            socialpolitiken, och två sådana avseende organisation och finansiering
            av framtidens hälso- och sjukvård lämnas i denna motion.
          </p>
          <p xml:id="i-2Bh7X87zXZ1ifXmQGmzuLQ">
            I Nederländerna infördes 2005 i bred parlamentarisk enighet ett
            nytt hälso- och sjukvårdssystem som byggde på en sjukförsäkringsmodell.
            Systemet har enligt de ansvariga i den holländska regeringen successivt
            löst tidigare problem med exempelvis dålig tillgänglighet och
            höga kostnader, men bygger i grunden på privata försäkringslösningar
            som på olika sätt subventioneras av den holländska staten. Ett
            sådant system var naturligt att vidareutveckla i Nederländerna
            där man tidigare i mångt och mycket haft ett system med privata
            sjukvårdsförsäkringar som dock hade alltför dålig täckning inom
            befolkningen. I Sverige är denna typ av system som enbart subventioneras
            av staten inte relevant att utveckla, då vi har en skattefinansierad
            hälso- och sjukvård. Däremot skulle de skatter som erläggs för
            att bekosta hälso- och sjukvården kunna samordnas till att garantera
            en obligatorisk statlig sjukvårdsförsäkring för alla svenska medborgare.
            Huvuddragen i ett sådant förslag kan därför sammanfattas enligt
            följande:
          </p>
          <list xml:id="i-MLZ2T14cdTU88LpDtPPorq" style="ol">
            <item xml:id="i-YHB2NEjReZST37XUNgTWpJ">
              Skattemedlen följer patientens val av en vårdförsäkring genom
              en sjukvårdsförsäkring obligatorisk för alla medborgare. Staten
              certifierar flera konkurrerande försäkringsgivare. Ingen medborgare
              får vägras försäkring om försäkringsgivaren vill certifieras.
            </item>
            <item xml:id="i-5CsB184EJSDDkgJ8tGGBRy">
              Olika lösningar för personers och familjers olika vårdbehov under
              livet erbjuds genom till viss del olika fokus i de olika försäkringsgivarnas
              utbud. Vill man emellertid inte själv välja, garanteras man vård
              av en gemensam försäkringsgivare där staten är huvudman.
            </item>
            <item xml:id="i-H1djiFhXJYx6sJWKWVNZq5">
              Försäkringsgivare som ser till flest människors behov har störst
              chans för framgång. En annan framgångsfaktor är att upphandla
              vård från bästa och mest effektiva utförare, offentliga eller
              privata är likgiltigt. Kvalitet, som är patientens önskemål, och
              kostnadseffektivitet, som också är samhällets önskemål, går på
              så sätt hand i hand.
            </item>
            <item xml:id="i-6sugypoKa1txw1NcZqgP6u">
              Patienten styr resurserna men premien bekostas av staten. En
              rättvis vård över hela landet ges till alla efter egna val. Skatteväxlingen
              från landstingen till staten för sjukvårdsavgiften, den offentligbetalda
              försäkringspremien, ger samlat samhällsekonomiskt ansvar för utgifter
              för sjukdomsbekämpning.
            </item>
            <item xml:id="i-6xf99TPhzn5hR6k4Cj4xEc">
              Genom flyttat fokus från samhällets kostnader för sjukvård till
              kostnader för sjukdom, kan regionsansvariga sjukvårdspolitiker
              istället ägna sig åt att organisera sjukvård som är svår att få
              i ekonomisk balans. Exempelvis mycket högspecialiserad, kostnadskrävande
              vård som sker i liten volym. Uppgiften kommer idag lätt i kläm
              mellan landstingens olyckligt blandade roller och ansvar. Genom
              avtal mellan staten, den enskilt valda försäkringsgivaren (som
              rimligen inte ensam klarar av detta) och de nya regionerna avgörs
              hur och av vem sådan vård bäst levereras. Riktade extra statssubventioner
              för sådan speciell regionaliserad eller nationaliserad vård kan
              då motiveras.
            </item>
            <item xml:id="i-6Zjt9TDfdFAYNwmxUoV7ij">
              Situationen för privata sjukvårdsförsäkringar som idag ökar i
              antal i vårt land utan att någon enhetlig politisk lösning för
              detta har kunnat föreslås, kan sannolikt komma att hanteras lättare
              i ett system med en obligatorisk statlig sjukvårdsförsäkring som
              grundfinansiering för alla medborgare. Diskussionen om skatteavdrag
              för privata försäkringar blir också överflödig. Enhetliga statliga
              sjukvårdsförsäkringar öppnar även för diskussion om nationella
              prioriteringar av sjukvård, vars öppenhet fortfarande lyser med
              sin frånvaro. Olika profil för olika försäkringsgivare ger större
              valmöjlighet för den enskilde att prioritera innehållet i sin
              egen vård.
            </item>
            <item xml:id="i-KbgX291sxPheC6myTepTJJ">
              Globalisering med friare rölighet både för sjukvårdens utförare
              och patienterna underlättas med en enhetligt och solidariskt finansierad
              men individuell försäkringspremie. Den statligt inbetalda försäkringspremien
              kan exempelvis villkoras med att försäkringsgivaren garanterar
              vården för den försäkrade på den ort, i eller utanför Sverige,
              som den försäkrade föredrar. Alternativt kan staten förhandla
              med försäkringsgivarna om hur man bäst värnar vårdentreprenader
              som ser till såväl svenska patienters hälsa som svenska intressen
              i övrigt. Detta kan kanske komma att ta sig uttryck som liknar
              hur försäkringsgivare idag stödjer exempelvis trafik- och arbetsmiljösäkerhetsarbete
              när man försäkrar människor mot olycksfall i trafiken och på arbetsplatserna.
            </item>
          </list>
          <p xml:id="i-4ByF2ULUgZMVx7TkHRJJcj">
            Oavsett om förslaget med en obligatorisk statlig sjukvårdsförsäkring
            blir en framtida realitet i Sverige eller inte, så måste nya ersättningsmodeller
            för prestationer inom hälso- och sjukvården utvecklas. Så länge
            den svenska sjukvården under socialdemokratiska regeringar med
            tydligt vänsterinflytande förbehöll det offentliga, inte bara
            att finansiera hälso- och sjukvården utan i huvudsak också utföra
            densamma, var behovet för att utveckla mer välfungerande och rättvisa
            ersättningssystem för vårdproduktion mycket begränsat. Detta var
            olyckligt av flera anledningar, bland annat för att omoderna och
            orättvisande system fick fortleva, vilket varken gav offentlig
            eller annan utförare incitament att öka kvaliteten i vårdproduktionen.
            Men en glädjande ökad mångfald av utförare i vården, och därmed
            en ökad valmöjlighet för patienterna, genom alliansregeringens
            reformambitioner på detta område är det väsentligt att moderna
            och mera rättvisande ersättningsmodeller för vårdproduktionen
            utvecklas och införs inom hälso- och sjukvården.
          </p>
          <p xml:id="i-75Gy6Ciqtd4pAbZcjCK76X">
            I princip kan ersättningen för vårdproduktion utgå från fyra
            olika modeller, som kan gälla för fördelning av resurser till
            såväl offentlig som privat vårdgivare:
          </p>
          <list xml:id="i-2wtzRCu9bNR6jgKACfU6bT" style="ul">
            <item xml:id="i-M1XvYcoXEuWVnpQEi76qAS">
              Budget (strikt ram för utgifterna).
            </item>
            <item xml:id="i-7jo8SVASGoLUBhzrSdHzTA">
              Ersättning av alla kostnader (ej låst på förhand till budget)
              men oavsett prestation.
            </item>
            <item xml:id="i-NUoxMsTFvQQoLF1AopFbVT">
              Ersättning relaterad till prestation eller produktivitet.
            </item>
            <item xml:id="i-FfWq3RCywnbwaGqFMiBPSo">
              Ersättning relaterad till effektivitet liktydigt med slutligt
              resultat eller utfall.
            </item>
          </list>
          <p xml:id="i-8zbNt98tUQPaqk6BVbnQEv">
            De första två modellerna handlar om anslag, med eller utan en
            på förhand uppsatt ram, som ger möjligheter till en övergripande
            ersättning för verksamheten. Naturligtvis förutsätts även här
            att vårdgivarna presterar något, men kopplingen mellan prestation
            och ersättning är mycket indirekt och därigenom otillfredsställande
            för dagens rimliga krav på bevisbar effektivitet med bibehållen
            hög kvalitet i vården.
          </p>
          <p xml:id="i-RsNyooAGD4VgWS1uotBMqK">
            Den strikta budgetmetoden, som är landstingens finansieringsmodell
            för huvuddelen av sin egen verksamhet idag, innebär en bestämd
            ersättning till vårdgivaren för en viss tidsperiod, inte direkt
            relaterad till aktivitet utan ofta baserad på tidigare aktivitet
            eller kostnader. Modellen medför hyfsad kontroll över kostnaderna
            på samlad, aggregerad nivå, men den innehåller alltför begränsade
            incitament för att premiera förbättrad aktivitet, prestationer
            och kvalitet. Dessutom inbjuder ramen i budgetmodellen nedbruten
            till enskilda verksamheter till omotiverad rundgång av patienter
            mellan olika vårdgivare i systemet. I denna modell lönar det sig
            cyniskt nog att bli av med patienten, och den är naturligt nog
            inte anpassad till dagens glädjande utveckling mot en större mångfald
            av vårdgivare som konkurrerar om patienternas gunst. Risken med
            en alltför strikt budgetram för sjukvårdskostnaderna i förhållande
            till det övergripande målet om att bekämpa sjukdom, gör att denna
            modell utan andra inslag dessutom inbjuder till att alltför kraftigt
            begränsa utbudet av sjukvård ibland omnämnt som ransoneringssjukvårdspolitik.
            I sin renodlade form hör denna typ av finansieringsmodell endast
            hemma i samhällen med planekonomi och där all sjukvårdsproduktion
            tillhandahålls av det offentliga.
          </p>
          <p xml:id="i-SmpowxU7GMBhY4H8UYPdp9">
            Ersättning av kostnader utan strikt ekonomisk ram på förhand
            innebär istället att finansiären ersätter de kostnader som uppstått,
            antingen som helhet eller via en så kallad fee-for-service-modell,
            alltså delvis med en koppling till ersättning för prestation.
            Denna modell innehåller incitament för högre produktion, något
            mindre för kvalitet och minst för effektivitet. En modell som
            denna är dock knappast relevant i en solidariskt finansierad sjukvård
            då man utan budgetram kan riskera skenande sjukvårdskostnader
            utan ansvarsfull kontroll över skattebetalarnas pengar.
          </p>
          <p xml:id="i-FuWwboeKR2sHordyK2PE4p">
            I Sverige har vi i modern historia hittills haft en alltför omfattande
            volym av offentligdriven vård, vilket gynnat just ersättning enligt
            budgetmodellen med utgiftskontroll men utan nämnvärda incitament
            för att premiera förbättrad aktivitet, prestationer och kvalitet.
            Bristen på en större mångfald av vårdgivare har de facto kraftigt
            hämmat oss i vårt land att vara med och utveckla andra och modernare
            modeller för att ersätta sjukvårdsproduktion på ett rationellt
            sätt. Men den begränsade sjukvårdsverksamhet inom ramen för den
            solidariska finansieringen med skattemedel som trots allt tillåtits
            vid sidan av den offentligdrivna har krävt att ersättningar som
            bättre relaterar till prestation eller produktivitet har måst
            införas.
          </p>
          <p xml:id="i-WPc7y3e8Hk9nkLAf2WciiH">
            I korthet har detta inneburit att vi i Sverige huvudsakligen
            inlemmat ett system utvecklat i USA på 1980-talet och som bygger
            på så kallade diagnosrelaterade grupper (DRG). Systemet bygger
            på grupperingar av internationella diagnosklassifikationssystem.
            DRG-systemet syftar alltså till att samla kliniskt relaterade
            och kostnadsmässigt homogena fall i distinkta grupper för beräkning
            av ersättningens storlek till en bestämd summa pengar för ett
            standardiserat patientfall av en viss typ. Sammanfattningsvis
            ger ersättning av prestationer av typen DRG vissa incitament för
            aktivitet men garanterar i sig inte kvaliteten och inbjuder också
            till försök att selektera patienter, att manipulera diagnoskodning
            m.m. något som även detta motverkar syftet med det övergripande
            målet för sjukvårdspolitiken med att bekämpa sjukdom. När DRG-modellen
            kopplas till budgetmodellen med strikt ram, som i Sverige, så
            blir tyvärr tillkortakommandet med ransoneringssjukvården ibland
            som tydligast. En vårdgivare som är effektiv i systemet och har
            rätt att utkräva mycket ersättning enligt DRG-kriterier slår lätt
            i taket för budgetramen, och så hämmas främst den som kanske är
            mest produktiv att få fortsätta producera sjukvård.
          </p>
          <p xml:id="i-PuFNfeRP6C8yfMPzMH9iGc">
            Andra länder, som traditionellt haft en större mångfald av vårdgivare
            än Sverige, har följaktligen utvecklat DRG-system och även infört
            helt nya modeller för ersättning till sjukvårdsproduktion under
            de senaste decennierna (se vidare i Calltorps utredning 2007-12-09).
            Vi har p.g.a. ointresse för att utöka antalet alternativa vårdgivare
            under de många socialdemokratiska åren vid makten tyvärr kommit
            kraftigt på efterkälken i Sverige med detta utvecklingsarbete,
            varför det nu med en ny inriktning på sjukvårdspolitiken med alliansregeringen
            är hög tid att ändra på detta förhållande.
          </p>
          <p xml:id="i-MuhK4AiBRZCm1Y3r44NWnA">
            Den typ av nya ersättningsmodeller för sjukvård som bör tas fram
            i Sverige ska bygga på ambitionen med fri etableringsrätt för
            godkända vårdgivare, utgå från att patienten är i centrum med
            individens fria val, samtidigt som den ska vara modern, rättvis
            (och konkurrensneutral) och utgöra en sjukvårdseffektiv ersättningsprincip
            som helst också harmoniserar med utvecklingen av ersättningar
            i övriga EU-länder.
          </p>
          <p xml:id="i-XWSdM4xiawJejHnScv2GUF">
            Med nytt sikte inställt på effektivitetsrelaterade ersättningssystem
            kan dessa exempelvis utgöras av olika bonussystem, där ersättning
            utgår i större omfattning till vårdgivare som kan uppvisa resultat
            enligt nya och mera definitiva indikatorer för effektivitet och
            kvalitet. Sådana mått kan vara ett bra allmänt utfall av vården
            parat med ett minimum av medicinska komplikationer, misstag och
            andra misslyckanden, ett minskat antal sjukskrivningar och förtidspensioneringar,
            en god kontinuitet och tillgänglighet för patienterna (i det fall
            detta är ett prioriterat önskemål från patienterna). Indikatorerna
            kan utsträckas till att även innefatta bättre upplevd total hälsa
            och välmående hos patienterna, och ytterst med över lång tid också
            visad ökad överlevnad jämfört med andra vårdgivare.
          </p>
          <p xml:id="i-BN1c9ysWnT4LoDTNw2d9DN">
            Alliansregeringens införande av öppna, nationella kvalitetsregister
            är en utmärkt ingång för att också utforma nya och mera relevanta
            ersättningssystem till bra och effektiva vårdproducenter. Utvecklingsarbete
            för att finna nya, bättre och mera rättvisa ersättningssystem
            anpassade för en sjukvård som bedrivs av allt fler vårdgivare
            är särskilt viktigt idag. Detta inte minst som man bör sträva
            mot en förändring av hälso- och sjukvårdslagen (HSL) i riktning
            från att ha varit en skyldighetslagstiftning för sjukvårdshuvudmännen
            till att bli en rättighetslagstiftning för patienterna. När patienterna
            slutligen med en sådan lagstiftning tagit makten över vården och
            exempelvis kan lagföra dålig vård, är det särskilt viktigt att
            den ersättning som utgår till vårdgivare sker på ett modernt sätt
            där effektiv och säker sjukdomsbekämpning tydligt ska premieras.
          </p>
          <p xml:id="i-SNeyuBMUiVv9naQi1tbN6w">
            Den 27 januari 2011 utsåg regeringen en särskild utredare som
            ska se över hur staten, genom sina myndigheter, kan verka för
            ett effektivt och långsiktigt hållbart vård- och omsorgssystem
            (dir. 2011:4). Syftet är bl.a. att stärka det hälsofrämjande arbetet
            för att minska det framtida vårdbehovet och att göra vården mer
            jämlik i hela landet. Uppdraget ska slutrapporteras till regeringen
            senast 15 april 2012. Jag tycker att regeringens ansats med denna
            utredning är mycket positiv, men jag tvivlar på att det omfattande
            uppdraget kommer att kunna leda fram till skarpa förslag för ett
            av våra viktigaste gemensamma trygghetssystem som kan förankras
            i bredast möjliga parlamentariska samförstånd.
          </p>
          <p xml:id="i-UEnUrsjhY5t8YFmWAadyp6">
            Regeringen har också redan under förra mandatperioden tillsatt
            den parlamentariska socialförsäkringsutredningen (dir. 2010:4)
            i vars direktiv det finns en frågeställning om hälso- och sjukvårdens
            roll och ansvar. Här ska enligt regeringen den parlamentariska
            kommittén överväga olika modeller för medfinansiering av sjukförsäkringskostnaderna
            och analysera hälso- och sjukvårdens förutsättningar att utöver
            detta vidta nödvändiga insatser för att patienter ska kunna behålla
            och återfå sin arbetsförmåga. Uppdraget ska slutrapporteras till
            regeringen under våren 2013.
          </p>
          <p xml:id="i-AE3KYzzBBXTwQPjg8tQMzB">
            Förslagen i den aktuella motionen kräver en bred parlamentarisk
            förankring om de ska kunna genomföras i praktiken. Förslagen är
            också synnerligen konkreta, varför en möjlighet är att de i ett
            första skede förtydligas genom ett tilläggsdirektiv till antingen
            den särskilda utredare som ska se över hur staten, genom sina
            myndigheter, ska verka för ett effektivt och långsiktigt hållbart
            vård- och omsorgssystem eller till den parlamentariska socialförsäkringsutredningen.
          </p>
          <p xml:id="i-B3ExahRRLG4GXCBGK4ZqEE">
            Nackdelen med tilläggsdirektiv till såväl den särskilda utredaren
            som den parlamentariska utredningen är att deras respektive arbeten
            i så fall skulle riskera försenas avsevärt, vilket skulle vara
            negativt för de många viktiga frågeställningar man redan har att
            ta ställning till. Ett alternativ vore istället att överväga tillsättning
            av en separat parlamentarisk utredning med fokus på framtidens
            organisation och finansiering av hälso- och sjukvården där de
            aktuella förslagen i den här motionen om en obligatorisk statlig
            sjukvårdsförsäkringsmodell och utvecklingen av nya och mera rättvisande
            ersättningsmodeller för vårdproduktion tas som utgångspunkt i
            direktiven. Oavsett om att utnyttja befintliga utredningar eller
            att tillsätta en ny utredning förefaller regeringen vara den bästa
            lösningen vill jag att hälso- och sjukvårdens organisation och
            finansiering analyseras i grunden med sikte på att kunna vara
            på plats fram mot nästa decennium.
          </p>
        </div>
        <div xml:id="i-Jgm7mAVkf7Ezx1fWWBydWN" type="signatureBlock">
          <list xml:id="i-6jqvhGXnsJdMA7oLgA1HFs">
            <item xml:id="i-rNKc7swpzY6cDNReB6Yib" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
