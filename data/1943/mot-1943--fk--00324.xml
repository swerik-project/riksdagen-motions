<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--fk--00324">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__324/mot_1943__fk__324-001.pdf"/>
      <fw xml:id="i-Ty5kSeZBLFvW2mxZQxrPw">
        Motioner i Första kammaren, nr 324. 1
      </fw>
      <div xml:id="i-WSk3RasnQYNDJ5NbAHjB5V" type="motHeader">
        <div xml:id="i-SXApi9UyjNZadMw21Fjzu9" type="motTitle"/>
        <div xml:id="i-Cv14AG952NiBFAN3Fx9v3D" type="motSubmissionInfo"/>
      </div>
      <div xml:id="i-NmaAjmwaffK6YaSn9ZzEMW" type="motBody">
        <div xml:id="i-Sc9ZH3nLsrXHeE1UkAcwFP">
          <p xml:id="i-61UGMcmzw12RkHu3SMxAmy">
            Nr 324.
          </p>
          <p xml:id="i-SWA4JkybMsFhfirTdZn8i3">
            Av herr Holmström, i anledning av Kungl. Maj:ts proposition angående
            Göta pansarlivgardes förläggning m. m.
          </p>
          <p xml:id="i-Sk4RBScSKC8BhkataH9QSi">
            I Kungl. Maj:ts proposition nr 318 föreslås, att Göta pansarlivgarde
            (P 1) skall förläggas till Enköping. Med frånseende av att »en
            förläggning till Enköping i vissa hänseenden icke är helt tillfredsställande»
            sker det av huvudsakligen ekonomiska skäl. Det torde emellertid
            vara tydligt, att valet av Enköping icke ens av eko- nomiska skäl
            är det bästa, medan å andra sidan de icke helt tillfredsstäl-
            lande omständigheterna framstå såsom rätt allvarliga. Olägenheten
            med att lämpligt fält för skjutning med grovkalibriga va- pen
            icke kan anläggas i närheten av Enköping delar platsen i mer eller
            mindre hög grad med övriga, som varit ifrågasatta. Avsikten är,
            att rege- mentet skall använda Utö såsom skjutfält tillsammans
            med det i Strängnäs förlagda P 3. På grund av den långa, tidskrävande
            och dyrbara transporten av materiel Enköping—Utö—Enköping bygger
            denna plan på att erforder- lig skjutövningsmateriel under hela
            skjutperioden skall vara stationerad på Utö. I Enköping finnas
            icke möjligheter till samövningar med andra trupp- slag. Krigserfarenheten
            visar, att sådana, främst med infanteriet, äro ab- solut nödvändiga.
            För att få till stånd sådana samövningar måste något eller några
            av de samövande förbanden förflyttas en avsevärd väg. Med hänsyn
            till att övningsfältet i Enköping är så litet, måste det då i
            stor utsträckning bli pansarförbanden, som skola förflyttas. Detta
            kan ske antingen medelst landsvägsmarsch, som kräver en mycket
            stor förbrukning av flytande bränsle och smörjoljor samt förslitning
            av den dyrbara strids- vagnsmaterielen, eller också måste transporten
            ske med järnväg, vilken na- turligtvis kräver vissa kostnader
            och med hänsyn till stridsvagnarnas storlek och tyngd blir besvärlig
            och tidsödande särskilt vid i- och urlast- ningarna. Härvid är
            att observera, att dessa samövningar måste ske ofta och på olika
            utbildningsstadier, varför med hänsyn härtill en förläggning till
            En- köping måste anses synnerligen otillfredsställande. Övningsfältet
            i Enköping blir jämförelsevis litet och medger icke fält- skjutning
            med eldhandvapen eller med stridsvagnarnas finkalibriga vapen.
            Stridsvagnsmaterielen kräver för underhåll tillgång på verkstäder.
            Några för detta ändamål lämpliga finnas ej i Enköping. Ett stridsvagnsregementes
            förläggning kräver luftförsvar. Sådant torde ej nu finnas i Enköping.
          </p>
          <p xml:id="i-wWMdqrNHtzGWNHSndji77">
            Bihang till riksdagens protokoll 1943. 3 saml. Nr 324—325. 1
          </p>
          <pb facs="riksdagen-motions-pdf/data/1943/mot_1943__fk__324/mot_1943__fk__324-002.pdf"/>
          <fw xml:id="i-BRvJL91Xpm4jWqKifwdx6R">
            2 Motioner i Första kammaren, nr 324.
          </fw>
          <p xml:id="i-6wFavV6YgZLQb9NESgCUAF">
            Det må här även pekas på några sociala synpunkter. Det tillämnade
            övningsfältet i Enköping består till omkring 50 9/o av odlad jord
            under relativt hög kultur. Det måste vara synnerligen oklokt att
            undandraga folkförsörjningen denna goda jord. Det är för övrigt
            icke i överensstämmelse med av statsmakterna gjorda uttalanden.
            I Enköping finnes icke gymnasium. Detta medför stora kostnader
            och andra olägenheter för regementets personal beträffande barnens
            fostran och utbildning och kommer naturligtvis att verka menligt
            på rekryteringen av regementet. Även bostadssvårigheter komma
            att yppa sig i Enköping. Till slut må framhållas, att det måste
            taga mycket lång tid att få rege- mentets förläggning färdig i
            Enköping, då icke endast alla byggnader skola uppföras utan även
            övningsfält, skjutbanor och dyl. ordnas.
          </p>
          <p xml:id="i-VC1Tps6HGFktuxzhPiAFvP">
            För kort tid sedan framlades ett förslag om att till Gävle förlägga
            infan- teriets officersaspirantskola. De utredningar, som i samband
            därmed gjor- des, gåvo följande resultat. Kaserner och därtill
            hörande byggnader skulle uppföras å en av staden upplåten plats
            belägen omedelbart intill Kungl. Hälsinge regementes ka- serner.
            Det skulle kunna ordnas en viss från ekonomisk synpunkt sett betydelsefull
            samverkan mellan skolan och regementet. Sålunda skulle dess matinrättning
            kunna användas endast med en påbyggnad av matsalen. Som regementet
            enligt riksdagens beslut kommer att få ett nytt exercishus, skulle
            även detta kunna gemensamt utnyttjas. Även sjukhuset och tvätt-
            inrättningen samt andra lokaler och anordningar skulle kunna stå
            till sko- lans förfogande. Förutom sin egen skjutbana äger regementet
            disponera även Gävle Frivilliga Skarpskytteförenings synnerligen
            präktiga skjutba- nor. Dessa skulle även stå till skolans förfogande.
            En förläggning av aspirantskolan till denna plats skulle alltså
            göra, att en del för skolan eljest erforderliga byggnader icke
            behövde uppföras, lik- som också att vissa andra anordningar icke
            behövde vidtagas. Och där- med skulle byggnads- och anläggningskostnaderna
            bli förhållandevis myc- ket små. Den årliga driftskostnaden skulle
            givetvis också bli avsevärt lägre än om skolan förlades helt självständigt.
            Frågan om aspirantskolans förläggning är ännu ej avgjord. Det
            torde dock av vissa särskilda utbildningsskäl vara föga sannolikt,
            att aspirant- skolan kommer att förläggas till denna för densamma
            i övrigt mycket lämpliga plats. En förläggning av Göta pansarlivgarde
            till denna plats skulle i stort sett skapa samma mycket stora
            ekonomiska fördelar beträffande byggnads-,
          </p>
          <pb facs="riksdagen-motions-pdf/data/1943/mot_1943__fk__324/mot_1943__fk__324-003.pdf"/>
          <fw xml:id="i-51FSgR3NwTmaykmvsqh9z3">
            Motioner i Första kammaren, nr 324. 3
          </fw>
          <p xml:id="i-7esugzWiu3E4hWBjXVmJ7Y">
            anläggnings- och driftskostnader, som beräknades för aspirantskolan.
            Man vinner också den mycket stora fördelen, att förläggningen
            i Gävle kan bli färdig betydligt fortare än i Enköping. Regementet
            blir tidigare uppsatt. En hel del ytterligare fördelar skulle
            vinnas för pansarregementet. Hälsinge regementes stora övningsfält
            är ett av de största och mest om- växlande, som finnes i landet.
            Detta framgick bl. a. av den utredning, som gjordes inför 1925
            års indragning av regementen. Det torde vara syn- nerligen lämpligt
            för stridsvagnsövningar. Fältet äges av kronan. Möjligheten till
            såväl skol- som fältmässig skjutning med eldhandvapen finnes på
            de ovan nämnda skjutbanorna och i regementets fältskjutnings-
            terräng, som också erbjuder möjligheter till skjutning med stridsvagnarnas
            finkalibriga vapen. Fältmässiga skjutningar med dessa kunna också
            för- siggå på det endast 33 km. från staden belägna Marma stora
            artillerisk jut- fält. Detta måste vara en mycket värdefull tillgång
            för ett pansarförband. Skjutningar med grovkalibriga pjäser kunna
            ske vid Utö på samma sätt, som är tänkt för regementet vid en
            förläggning till Enköping. Det blir för personalen en 10,7 mil
            längre järnvägsresa från Gävle än från Enkö- ping, vilket ju är
            fullkomligt betydelselöst i sitt stora sammanhang.
          </p>
          <p xml:id="i-WSEaNG71onLU4dk5AQjhfp">
            I Gävle kan pansarregementet få dagliga samövningar med sin närmaste
            granne, Hälsinge regemente. Vid Älvkarleö, 26 km. från Gävle på
            vägen till Marma, äro vissa perioder ingenjörstrupper förlagda,
            med vilka sam- övningar också kunna ske. Och i Söderhamn, 10 minuters
            flygväg från Gävle, ligger Hälsinge flygflottilj. En förläggning
            till Gävle erbjuder alltså stora möjligheter till samöv- ningar
            med andra vapen. Betydelsen härav har tidigare framhållits i mo-
            tionen. I Gävle finnas verkstäder av olika slag, som kunna tillfredsställa
            pansar- regementets behov därav. Ett intensivt bostadsbygge har
            under de senaste åren pågått i staden och pågår alltjämt. Det
            torde därför bliva tillgång på bostäder utan statens eller andra
            extra ordinära åtgärder. I staden finnas, förutom fullständigt
            läroverk och högre flickskola, även en borgarskola och högre handelsinstitut
            samt en yrkesskola. Regements- personalens barn hava därför mycket
            att välja på. Vid en diskussion om att från viss risksynpunkt
            sett förlägga ett pansar- regemente till Gävle framhålles, att
            en förläggning där kan ske under samma förutsättningar, som lågo
            till grund för 1942 års riksdags på Kungl. Maj:ts och de militära
            myndigheternas förslag faltade beslut om att pla- cera ett pansarregemente
            i Hälsingborg, som ju måste vara i ett oändligt många gånger mer
            utsatt läge än Gävle. I detta sammanhang erinras om att i gävletrakten
            finnas flera kronoparker, som väl kunna utnyttjas för mobiliseringsdepåer
            o. d. Markmyra kronopark ligger icke fullt 20 km.
          </p>
          <pb facs="riksdagen-motions-pdf/data/1943/mot_1943__fk__324/mot_1943__fk__324-004.pdf"/>
          <fw xml:id="i-3Hq6jVtG8YjMtfsMnUK34U">
            4 Motioner i Första kammaren, nr 324.
          </fw>
          <p xml:id="i-FxumRczj7LgmBPAyT9nNaY">
            från staden och Ovansjö kronopark är belägen 30 km. därifrån.
            Även andra kunna stå till förfogande. Inåt landet finnas flera
            platser med verk- städer av olika storleksordning, ett förhållande,
            som i detta sammanhang bör beaktas. I Gävle finnes redan luftvärn
            såväl för staden som för re- gementet. Av det anförda torde klart
            framgå, att en förläggning av Göta pansarliv- garde till Gävle
            i övervägande hänseenden — icke minst ekonomiskt —- måste vara
            fördelaktigare än till Enköping. Jag får därför vördsamt hemställa,
          </p>
          <p xml:id="i-481dQzsqEX8HJKUfbEjkhM">
            att riksdagen måtte, med avslag å Kungl. Maj:ts proposi- tion
            nr 318, besluta, att Göta pansarlivgarde skall förläggas till
            Gävle.
          </p>
          <p xml:id="i-GuGwrHMMVd62Xxry7WUDXC">
            Stockholm den 15 juni 1943.
          </p>
          <p xml:id="i-BsC5Uxpq2PN5jWyfh6uVzM">
            Nils Holmström.
          </p>
        </div>
      </div>
    </body>
  </text>
</TEI>
