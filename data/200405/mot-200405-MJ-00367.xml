<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_367/mot_200405_MJ_367-0001.pdf"/>
      <pb facs="riksdagen-motions-pdf/data/200405/mot_200405_MJ_367/mot_200405_MJ_367-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr:
          </p>
          <p>
            MJ367
          </p>
          <p>
            pnr: v405
          </p>
          <p>
            Motion till riksdagen 2004/05:MJ367
          </p>
          <p>
            av Ingrid Burman m.fl. (v)
          </p>
          <p>
            Strålning
          </p>
          <p>
            Motionen delad mellan flera utskott
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad
          </p>
          <p>
            i motionen
          </p>
          <p>
            anförs om en heltäckande nationell studie av forskningen avseende
            strålning och hälsa och som även inkluderar internationella erfarenheter.
          </p>
          <p>
            2. Riksdagen tillkännager för regeringen som sin mening vad anförs
            om varningstexter på mobil- och decttelefoner. 3. Riksdagen tillkännager
            för regeringen som sin mening vad
          </p>
          <p>
            i motionen
          </p>
          <p>
            i motionen
          </p>
          <p>
            anförs om en översyn av vilka konsekvenser lagändringen avseende
          </p>
          <p>
            ledningsrätt fått för människor med elöverkänslighet. 4. Riksdagen
            tillkännager för regeringen som sin mening vad
          </p>
          <p>
            i motionen
          </p>
          <p>
            anförs om en Översyn av enhetligheten i bedömningarna hos
          </p>
          <p>
            Försäkringskassan.' 5. Riksdagen tillkännager för regeringen
            som sin mening vad
          </p>
          <p>
            i motionen
          </p>
          <p>
            anförs om att elöverkänslighet skall kunna godkännas som arbetsskada.'
          </p>
          <p>
            6. Riksdagen tillkännager för regeringen som sin mening vad anförs
            om fortsatt forskning avseende elöverkänslighet.
          </p>
          <p>
            "Yrkandena 4 och 5 hänvisade till SfU.
          </p>
          <p>
            i motionen
          </p>
          <pb facs="riksdagen-motions-pdf/data/200405/mot_200405_MJ_367/mot_200405_MJ_367-0002.pdf"/>
          <p>
            2004/05:MJ367
          </p>
          <p>
            2 Inledning
          </p>
          <p>
            Det som inte syns finns inte. Så verkar stora delar av den etablerade
            medicinska vetenskapen resonera när det gäller ohälsa på grund
            av elektromagnetisk strålning och elöverkänslighet. Grundtanken
            verkar också vara att eftersom inte alla drabbas av elöverkänslighet
            eller reagerar på strålning från mobiltelefoner eller basstationer
            så kan ingen vara drabbad. Det är en rätt absurd tanke då allergier
            och överkänslighetsreaktioner oftast är individuella reaktioner
            och där majoriteten inte har några som helst besvär. Andra märkliga
            grundantaganden är att det som tillhör vardagen, t.ex. elektrisk
            armatur, numera också mobiltelefoner och TV-apparater, inte kan
            vara ohälsosamma för den som är överkänslig. De flesta andra överkänslighetsreaktioner
            utlöses just av vardagsprodukter som t.ex. våra vanligaste födoämnen,
            mjölk, vetemjöl, husdjur m.m. Så när skeptiker uttalar sig om
            sjukdom i samband med strålning som något som händer i människors
            psyke — underförstått tankefel — kan vi nog hänvisa en del av
            skeptikernas föreställningar till samma kategori.
          </p>
          <p>
            3 Elektromagnetiska fält och ohälsa
          </p>
          <p>
            Relationerna mellan elektromagnetiska fält och hälsa är mer aktuella
            än någonsin. Människan exponeras dagligen för olika typer av strålning
            från t.ex. mobiltelefoner, mobilmaster, bildskärmar och diverse
            elektrisk utrustning. Fler och fler ställer sig därför frågan
            om vilken påverkan den ökade förekomsten av elektromagnetisk strålning
            har på hälsan. Både på kort och lång sikt. Enskilda människor
            har beskrivit besvär och ohälsa vid användandet av datorer, mobiltelefoner
            och i samband med el i alla dess former. Den officiella uppfattningen
            är att man inte vet om det finns någon som blir sjuk av ”normala”
            elektromagnetiska fält. Det senaste är de nordiska strålskyddsmyndigheternas
            utspel om att det saknas vetenskapligt stöd för att strålning
            från mobiltelefoner eller mobilmaster skulle vara hälsofarliga.
            Men samtidigt säger man att man inte vet vad som händer med hälsan
            efter långvarig exponering av strålning, att vissa vetenskapliga
            studier visat att det finns en biologisk påverkan och att mobilanvändare
            rekommenderas använda handsfree.
          </p>
          <pb facs="riksdagen-motions-pdf/data/200405/mot_200405_MJ_367/mot_200405_MJ_367-0003.pdf"/>
          <p>
            4 Forskning om elektromagnetiska fält och ohälsa
          </p>
          <p>
            Man kan inte, enligt Vänsterpartiet, helt bortse från hälsorisker
            i samband med exponering av elektromagnetiska fält. Vissa studier
            som gjorts i Sverige och utomlands visar att påverkan sker i varierande
            grad, vilket stödjer försiktighetsprincipen, inte minst när det
            gäller barn och unga. Strålskyddsinspektionens försiktiga vändning
            i frågan genom uttalandet att man inte vet vad konsekvenserna
            av strålningen innebär på lång sikt är ett tecken på att fler
            och fler inser att det kan finnas risker. I en genomförd granskning
            (SSI Rapport 2002:16 Epidemiologic Studies of Cellular Telephones
            and Cancer Risk) av bl.a. professor Lennart Hardells forskning
            om sambandet mellan tumörer och mobiltelefonanvändning ansåg de
            granskande forskarna att Hardells studie inte var tillförlitlig.
            Andra forskare har replikerat och anser att de forskare som genomfört
            granskningen inte är tillförlitliga. I flertalet av de granskningar
            som gjorts av studier som kunnat påvisa ett samband mellan strålning
            och ohälsa har granskningen av rapporter utförts av personer som
            har anknytning till teleoperatörer och producenter. Det är oroande
            att forskningen om sambandet mellan elektromagnetisk strålning
            och hälsa presenteras på ett sådant sätt att enskilda forskare
            kommer att ställas mot varandra. Istället bör alla befintliga
            forskningsresultat sammanställas för att redovisa en helhetsbild
            av forskningsläget. Vänsterpartiet anser att det bör genomföras
            en heltäckande nationell studie, som även inkluderar internationella
            erfarenheter och sammanställning av den forskning som hitintills
            utförts inom området och med uppdrag att återkomma till riksdagen
            med konkreta förslag till eventuella åtgärder. Detta bör riksdagen
            som sin mening ge regeringen till känna. En positiv utveckling
            är WHO:s kommande konferenser om elöverkänslighet och mobiltelefoni,
            strålning och hälsa — ”Mobile communication and health” och ”The
            international seminar and working group meeting on EMF hypersensitivity”.
            Det innebär att frågan sätts på den internationella dagordningen.
          </p>
          <p>
            5 Mobiltelefoner
          </p>
          <p>
            Alltfler använder mobiltelefon, inte minst barn och unga, såväl
            på arbetet som i hemmet. Det finns några fallrapporter om människor
            som utvecklat olika symtom vid användning av mobiltelefon, främst
            GSM-telefoner. Utifrån detta har en större studie gjorts med hypotesen
            att symtomen skulle vara vanligare hos dem med GSM-telefoner i
            förhållande till dem med NMT:-telefoner. Studien kunde inte bekräfta
            detta. Vad studien fann var att den tid en person talade i mobiltelefon
            hade betydelse för olika symtom som t.ex. värmekänsla vid örat
            och huvudvärk.
          </p>
          <p>
            2004/05:MJ367
          </p>
          <pb facs="riksdagen-motions-pdf/data/200405/mot_200405_MJ_367/mot_200405_MJ_367-0004.pdf"/>
          <p>
            2004/05:MJ367
          </p>
          <p>
            Forskare i Lund har visat på att mobiltelefonstrålning, vid experiment
            på möss, kan passera blod- hjärnbarriären vilket får anses som
            anmärkningsvärt. Den tredje generationens mobiltelefoner är ytterligare
            ett outforskat område vilket kräver att försiktighetsprincipen
            tillämpas. I Storbritannien kommer alla mobiltelefoner att förses
            med varning om hälsorisker. Det brittiska Hälsodepartementet uppmanar
            konsumenterna till försiktighet eftersom man anser att det inte
            kan uteslutas att den elektromagnetiska strålningen från telefonerna
            är skadlig för hälsan. Varningstexten är särskilt riktad till
            barn. Sir William Stewart, chef för engelska NRPB och Health Protection
            Agency, hävdar att telekombranschen tiger om mobilstrålningsnivåerna.
            Stewart menar att vissa mobiltelefoner strålar upp till 10 gånger
            mer än vad som angetts vilket gör att konsumenterna inte kan välja
            de modeller som är minst skadliga för hälsan. Sladdlösa telefoner,
            decttelefoner, kan ha lika hög grad av strålning som mobilmaster.
            Experter kan inte garantera att det är ofarligt och till skillnad
            från mobiltelefoner, som bara avger strålning när de används,
            sänder de sladdlösa telefonerna ut strålning hela tiden. Professor
            Lennart Hardell pekar på att det är olämpligt att ha en strålkälla
            motsvarande de sladdlösa telefonerna i hemmet dygnet runt. Vänsterpartiet
            anser att även Sverige bör införa varningstext på mobiltelefoner
            och s.k. decttelefoner. Detta bör riksdagen som sin mening ge
            regeringen till känna.
          </p>
          <p>
            6 Basstationer
          </p>
          <p>
            När det gäller forskning på basstationer och människor som upplever
            elöverkänslighet och som upplevt symtom från dessa finns det för
            närvarande inga systematiska studier. Det har konstaterats att
            gränsvärdena från strålningsstyrka från fasadantenner har överskridits.
            Hur vanligt det är vet vi inte. Strålskyddsinstitutet har godtagit
            operatörernas försäkringar att gränsvärdena inte överskrids. En
            studie från Holland har visat att strålning från basstationer
            har påverkat människor i omgivningen med bl.a. symtom som huvudvärk
            och yrsel. Men eftersom forskningen ännu så länge är bristfällig
            och varken har bekräftat eller förkastat möjligheten att strålning
            av denna art har effekter på hälsan måste försiktighetsprincipen
            råda. I avvaktan på ytterligare kunskap om risker och gränsvärden
            krävs det stor restriktivitet när det gäller att bevilja bygglov
            för mobiltelefonmaster.
          </p>
          <p>
            En katastrof för många elöverkänsliga är riksdagens beslut från
            i år om att markägare som inte vill ha en basstation uppsatt på
            sin mark kan tvingas upplåta sin mark. Det innebär att många elöverkänsliga
            blir som flyktingar i sitt eget land. Vänsterpartiet stod inte
            bakom regeringens förslag om ändringar i ledningsrätten och anser
            att konsekvenserna av beslutet måste belysas ur elöverkänsligas
            perspektiv. Regeringen bör därför se över vilka konsekvenser lagändringen
            inneburit för elöverkänsliga och komma med
          </p>
          <pb facs="riksdagen-motions-pdf/data/200405/mot_200405_MJ_367/mot_200405_MJ_367-0005.pdf"/>
          <p>
            förslag på hur dessa funktionshindrade ska kunna få en rimlig
            boendesituation. Detta bör riksdagen som sin mening ge regeringen
            till känna.
          </p>
          <p>
            7 Elöverkänslighet
          </p>
          <p>
            Alltfler människor upplever en elöverkänslighet av varierande
            grad. Orsaken till dessa besvär har diskuterats flitigt och inte
            sällan har den enskilda människan hamnat i kläm och behandlats
            på ett icke värdigt sätt. Det finns ännu inte någon enhetlig och
            samstämmig förklaring till elöverkänsligheten. Många människor
            upplever sig som missförstådda och utsatta samtidigt som arbetsliv
            och familjeliv drabbas av den enskildas ohälsa. Symtomen på överkänslighet
            kan vara huvudvärk, stress, sömnproblem, hudbesvär, smärta och
            muskelbesvär. Enligt Elöverkänsligas förbund (FEB) lider 180 000
            svenskar av = elöverkänslighet i olika hög grad. FEB är en handikapporganisation
            med 2 400 medlemmar och är en organisation inom HSO.
          </p>
          <p>
            8 Är elöverkänslighet en sjukdom?
          </p>
          <p>
            De elöverkänsliga måste ibland lämna sitt arbete på grund av
            omfattande besvär samtidigt som de nekas sjukpenning. Elöverkänsliga
            kan inte vistas i elintensiva miljöer och därmed oftast inte heller
            på sin arbetsplats. De är i regel inte berättigade till sjukpenning
            även om elöverkänsligheten är diagnostiserad och läkare sjukskrivit
            patienten. Dessa människor kan därför hamna mellan två regelverk.
            Flera försäkringskassor godkänner inte elöverkänslighet som sjukdom.
            Inledningsvis kan sjukpenning utgå men efter utredning kan den
            dras in om diagnosen är elallergi. Det betyder att personer som
            inte kan vistas på sin arbetsplats hänvisas = till socialbidrag.
            Enligt en överläkare på försäkringskassan är detta inte ett korrekt
            sätt att förfara då det är arbetsoförmågan som är av vikt och
            inte orsaken till denna. Dessa skillnader i försäkringskassornas
            bedömning är oacceptabla och bör åtgärdas. Den 1 januari 2005
            är de 21 försäkringskassorna inte längre självbestämmande enheter
            utan slås samman till en statlig myndighet ”Försäkringskassan”.
            Ett syfte med det är att bl.a. skapa enhetlighet i bedömningarna.
            Vi menar att i samband med bildandet av en statlig myndighet ”Försäkringskassan”
            bör denna få i uppdrag att se över enhetligheten i bedömningarna
            vad gäller elallergi och elöverkänslighet. Detta bör riksdagen
            som sin mening ge regeringen till känna. Elöverkänsliga personer
            kan inte heller få sin skada bedömd som arbetsskada. Även detta
            är oacceptabelt. Symtomen på elöverkänslighet bör kunna betraktas
            som grund för bedömning av arbetsskada. Detta bör riksdagen som
            sin mening ge regeringen till känna.
          </p>
          <p>
            2004/05:MJ367
          </p>
          <pb facs="riksdagen-motions-pdf/data/200405/mot_200405_MJ_367/mot_200405_MJ_367-0006.pdf"/>
          <p>
            2004/05:MJ367
          </p>
          <p>
            9 Orsaken till elöverkänslighetssymtom
          </p>
          <p>
            Det finns många olika aspekter på frågan om orsaken = till elöverkänslighetssymtomen
            och enligt Olle Johansson, docent vid enheten för experimentell
            dermatologi vid Karolinska Institutet, är det inte troligt att
            ett forskningsfält ensamt skulle kunna besvara frågan om tänkbara
            orsaker. Frågan om elöverkänslighet är för komplex för detta.
            I dag finns det tendenser till att utgå endast från psykologiska
            förklaringsmodeller. Olle Johanssons egen forskning har visat
            att det finns tydliga förändringar i hudens mastceller hos elöverkänsliga.
            Mastceller är en typ av celler som finns i samband med allergier
            och överkänslighet. Vänsterpartiet anser att forskningen om elöverkänslighet
            måste breddas och fördjupas. Det krävs en allsidig forskning där
            tekniker, medicinsk kompetens av alla slag och människor som upplever
            dessa problem samarbetar. Forskningen bör också inriktas mot att
            dokumentera och utvärdera åtgärder för rehabilitering och symtomlindring.
            Det behövs en fortsatt forskning för att vetenskapligt fastställa
            elöverkänslighet. Detta bör riksdagen som sin mening ge regeringen
            till känna.
          </p>
          <p>
            Stockholm den 27 september 2004
          </p>
          <p>
            Ingrid Burman (v) Ulla Hoffmann (v) Kalle Larsson (v) Elina Linna
            (v) Gunilla Wahlén (v)
          </p>
        </div>
      </div>
    </body>
  </text>
</TEI>
