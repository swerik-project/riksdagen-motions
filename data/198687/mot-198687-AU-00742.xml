<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-AU-00742">
  <teiHeader>
    <fileDesc>
      <titleStmt>
        <title>Transfersystemet inom idrotten</title>
        <author corresp="i-QF9w7weamuxjZGtJKPPkwp">Marianne Karlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Transfersystemet inom idrotten</title>
          <idno type="rdwebb">GA02A742</idno>
          <rs type="number">A742</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GA02A742/text</ref>
          <ref type="dokument_url_html">http://data.riksdagen.se/dokument/GA02A742</ref>
          <ref type="dokumentstatus_url_xml">http://data.riksdagen.se/dokumentstatus/GA02A742</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>Marianne Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NVy9SnBbNraq4j2bRnrpyP" type="signed"/>
        <correspContext corresp="i-NVy9SnBbNraq4j2bRnrpyP">
          <note type="signatory" corresp="i-QF9w7weamuxjZGtJKPPkwp"/>
        </correspContext>
        <correspAction xml:id="i-HC6ZdHwX9kLzQ2NpbyxJke" type="assigned">
          <date when="2014-11-19"/>
          <time when="15:35:42"/>
        </correspAction>
        <correspContext corresp="i-HC6ZdHwX9kLzQ2NpbyxJke">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_a_742/mot_198687_a_742-001.pdf"/>
      <div xml:id="i-61DBpSxgMu8hjHHDQPCVtx" type="motHeader">
        <div xml:id="i-RBZYT6NrPzUoRnVFRf3Nrp" type="motTitle"/>
        <div xml:id="i-R2v2yd237Eyp9qmtf6vqMa" type="motSubmissionInfo"/>
      </div>
      <div xml:id="i-868MBcHF2xEsXaiXREaYaR" type="motBody">
        <div xml:id="i-B3Yompc42km1EDFYHdDZtS">
          <p xml:id="i-3D8eDtiizoUQUuqT1GybYr">
            Motion till riksdagen 1986/87:A742
          </p>
          <p xml:id="i-4XWP3Eqtsj79ZyeWcsG9yq">
            Marianne Karlsson (c) Transfersystemet inom idrotten
          </p>
          <p xml:id="i-FFX4BCF9YsyKSgvztENTNM">
            Inom många idrotter och sporter, särskilt lagidrotter, förekommer
            ofta att en klubb som en idrottsman tillhör betingar sig och erhåller
            en större penning- summa för att gå med på att idrottsmannen byter
            klubb. Detta gäller även om orsaken är att idrottsmannen fått
            arbete eller skall studera på annan ort. Vidare har det kommit
            till offentlig kännedom att ej obetydliga övergångs- summor förekommer
            t. o. m. när ungdomar i 12—14-årsåldern byter klubb. Förhållandet
            är alltså inte inskränkt till professionella idrottsmän. Om den
            gamla och den nya klubben inte kan komma överens, får den flyttande
            idrottsmannen ofta finna sig i att han under ett års tid får avhålla
            sig från sin sport eller idrott. Dessa förhållanden kan lämpligen
            jämföras med vad som gäller i arbetslivet. Man kan tänka sig vilken
            våldsam indignation som skulle uppstå, om t. ex. en verktygsmekanikers
            byte av arbetsgivare betingades av att den nya arbetsgivaren skulle
            tvingas betala en lösesumma till den tidigare arbetsgivaren. Ettåriga
            konkurrensklausuler är kanske möjliga, avtalsmäs- sigt, när det
            gäller att skydda företagshemligheter, men i så fall bara om man
            betalar den avgående anställde full lön under tiden. Den idrottsman
            som förvägras byta klubb får naturligtvis inte ett öre. Allt sedan
            mycket lång tid och fram till brottsbalkens införande fanns det
            ett brott som definierades som ”handel med neger eller annan”.
            Enligt min mening är de beskrivna förhållandena närmast att jämföra
            med ren människohandel, omoralisk och faktiskt straffvärd. Enligt
            brottsbalkskom- mentaren rörde det sig om ”numera opraktiska specialstadganden
            om slaveri”. Utvecklingen synes visa att dessa bestämmelser var
            mindre opraktiska än vad man trodde i en oskyldigare tid än vår.
            Artikel 4:1 av Europarådskonventionen om de mänskliga rättigheterna
            och de grundläggande friheterna föreskriver, enligt den svenska
            texten: ”Ingen må hållas i slaveri eller träldom.” I den franska
            och engelska texten används ordet ”servitude”, som översatts med
            ”träldom”. Egentligen borde det kanske översatts med ”livegenskap”,
            men det betyder också ett totalt beroende i någon mening — det
            rör sig om samma ord som vårt svenska ”servitut”, varför det inte
            alls är säkert att inte det personliga beroende som en idrottsman
            står i till sin klubb skall räknas som ”servitude”. Den i Geneve
            den 25 september 1926 upprättade konventionen angående slaveri,
            vilken ratificerats av Sverige den 25 november 1927 (Sö1927:36)
            definierar slaveri som ”det rättsliga tillstånd, vari den person
            befinner sig, å vilken de med äganderätten förbundna befogenheterna
            eller vissa av dem, utövas”. Det synes alltså som om slaveri enligt
            denna konvention faktiskt kan
          </p>
          <p xml:id="i-E1rsjFLimSRbjw5WcXsVuw">
            12
          </p>
          <pb facs="riksdagen-motions-pdf/data/198687/mot_198687_a_742/mot_198687_a_742-002.pdf"/>
          <p xml:id="i-S5fwzN1z9j8iB6Lj3SzVSm">
            vara partiellt, och i så fall faller idrottsmännens ekonomiska
            bindning till sina klubbar tydligen under det förbjudna området.
            Det är i och för sig fullt frivilligt att vara idrottsman. Ändå
            kan man inte låta dessa frågor handhas suveränt av idrottsrörelsen,
            lika litet som man kan låta t.ex. misshandel på en ishockey- eller
            fotbollsplan beivras bara av idrottsorganisationerna. Ett sådant
            tillstånd skulle tydligtvis kränka det allmänna rättssystemet,
            eller, för att använda en juridisk term, strida mot ordre public.
            Oavsett om man vill betrakta idrottsmannen som anställd, vilket
            han är i många fall, eller ej, är tydligtvis detta system med
            övergångsavgifter av betydande belopp oacceptabelt och otillständigt.
            Det brukar försvaras med att ”klubben lagt ned pengar på att få
            fram en talang”. Men många arbetsgivare lägger ned stora pengar
            på att utbilda sin personal. Den blir inte livegen för det. Den
            förkovran man vunnit på huvudets och kroppens vägnar är faktiskt
            ens egen egendom, och en motsatt uppfattning är oförenlig med
            västerländsk civilisation. Särskilt är detta fallet när det gäller
            amatöridrotts- män, som ju i princip inte idrottar mot betalning.
            Transfersystemet inom idrotten måste med hänsyn till det ovanstående
            bringas till upphörande. Detta bör ske genom ett straffsanktionerat
            förbud att begära eller mottaga ersättning för att en idrottsman
            som varit medlem av en idrottsförening skall få utöva sin sport
            eller idrott i en annan förening efter fritt val. Beträffande
            professionella idrottsmän som uppburit en engångs- summa för att
            börja representera en klubb ställer sig saken förstås annorlunda,
            i det att den som betalt en anställd ett arvode i förskott givetvis
            har anspråk på att få skälig valuta för vad som betalts. Detta
            är dock något annorlunda än en livegenskap, i det att ingen kan
            sälja sig till slav till en arbetsgivare. Den arbetsgivare som
            betalt sin anställde i förskott kan förstås inte hindra denne
            från att ta ett annat arbete, men kan då göra gällande ett civilrättsligt
            fordringsanspråk, vars skälighet vid tvist får avgöras av domstol.
            Men om ersättning av denna typ är det ju inte fråga när en idrottsklubb
            begär ersättning för att en amatöridrottare skall få byta klubb.
            Ett dylikt förbud bör vara straffsanktionerat, och brottet bör
            vara underkastat allmänt åtal. Att straffet skall drabba de ansvariga
            i klubben följer av allmänna rättsgrundsatser. Frågan om straffets
            svårighetsgrad bör lämpligen anförtros en utredning, liksom utformandet
            av lämplig lagtext samt avgörande av om den skall upptas i brottsbalken
            eller göras till föremål för särskild lag. Det synes lämpligt
            att anförtro denna utredningsuppgift åt en departementsutredning,
            som kan utarbeta ett förslag till lag.
          </p>
          <p xml:id="i-6XR1QxJD2M5j1NpMyTrA2f">
            Hemställan
          </p>
          <p xml:id="i-Na8of5woj1d6m15h1bdwh8">
            Med stöd av det anförda hemställer jag att riksdagen hos regeringen
            begär förslag till lag innefattande straffsanktioner mot den som
            för en idrottsförenings räkning betingar sig särskild ersättning
            för att medge att en medlem skall få övergå till och representera
            annan idrottsförening.
          </p>
          <p xml:id="i-KJPbPMXSnEn68v1FPmcVfv" type="date">
            Stockholm den 27 januari 1987
          </p>
          <div xml:id="i-WyxyPk76s7MgKE1wpiMtHV" type="signatureBlock">
            <p xml:id="i-3S7T9F8KZX9R6NqVnocpV5" who="i-QF9w7weamuxjZGtJKPPkwp" type="signature">
              Marianne Karlsson (c)
            </p>
          </div>
          <p xml:id="i-FEgR7ofMDKR1unWyiWWy3m">
            Mot. 1986/87 A742
          </p>
          <p xml:id="i-MqTNRHBCcTS8hMKPPqosKg">
            13
          </p>
        </div>
      </div>
    </body>
  </text>
</TEI>
