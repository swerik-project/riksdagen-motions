<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04476">
  <teiHeader>
    <fileDesc>
      <titleStmt>
        <title>med anledning av prop. 2021/22:132 Förskola för fler barn</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4476 av Patrick Reslow m.fl. (SD)</title>
          <idno type="rdwebb">H9024476</idno>
          <rs type="number">4476</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024476/text</ref>
          <ref type="dokument_url_html">http://data.riksdagen.se/dokument/H9024476</ref>
          <ref type="dokumentstatus_url_xml">http://data.riksdagen.se/dokumentstatus/H9024476</ref>
          <ref type="docx">http://data.riksdagen.se/fil/B23200B6-BFFC-48AD-B8A0-06FAB725C42E</ref>
          <ref type="pdf">http://data.riksdagen.se/fil/42FFBA6B-B3A5-4EC4-80E2-A72C6339F1ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WNssDZEbajZqwpbmnVV21o" type="basedOn"/>
        <correspContext corresp="i-WNssDZEbajZqwpbmnVV21o">
          <ref>Proposition 2021/22:132</ref>
        </correspContext>
        <correspAction xml:id="i-7o6NUdhb2ySk7Gnh8k28uo" type="signed"/>
        <correspContext corresp="i-7o6NUdhb2ySk7Gnh8k28uo">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-8fuAhTUhB1eSm1gCzYavgV" type="submitted">
          <date when="2022-03-29"/>
          <time when="16:15:24"/>
        </correspAction>
        <correspAction xml:id="i-7VqucaVsGDHVaWyimP8BtQ" type="dismissed">
          <date when="2022-04-06"/>
        </correspAction>
        <correspAction xml:id="i-6h1vFKsbnTXKdcK95fDBBv" type="reviewed">
          <date when="2022-04-06"/>
          <time when="13:15:44"/>
        </correspAction>
        <correspAction xml:id="i-PeQeAnCUZL5APyH76QD6ab" type="referred">
          <date when="2022-04-07"/>
        </correspAction>
        <correspAction xml:id="i-N1zucgnxCks1KskfVwFjUw" type="assigned">
          <date when="2022-10-12"/>
          <time when="11:35:18"/>
        </correspAction>
        <correspContext corresp="i-N1zucgnxCks1KskfVwFjUw">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-J2yh6CHA1KLdnP75QcvmXh" type="behandlas_i"/>
        <correspContext corresp="i-J2yh6CHA1KLdnP75QcvmXh">
          <ref type="uppgift">2021/22:UbU24</ref>
          <ref type="ref_dok_id">H901UbU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU24</ref>
          <ref type="ref_dok_titel">Förskola för fler barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-17TrPNrbHzmBqCZ5Uy3zLt" type="motHeader">
        <div xml:id="i-QKa1u1mEYWPda2V4P5Lk65" type="motTitle">
          Motion till riksdagen 2021/22:4476 av Patrick Reslow m.fl. (SD)
          med anledning av prop. 2021/22:132 Förskola för fler barn
        </div>
      </div>
      <div xml:id="i-AxeGZoC5pJ3aUPrHgMyxSt" type="motBody">
        <div xml:id="i-MgNkzbMcJrdGJ9SJGc3YNe" type="motProposal" subtype="förslag">
          <head xml:id="i-2vDKw8MFY8FaA8UJNqApGc">
            Förslag till riksdagsbeslut
          </head>
          <list xml:id="i-TzhLFxPMaYvwu75SAjpVVF" style="ol">
            <item xml:id="i-96C6kJpNAEiadLQ5ZtjTbV">
              Riksdagen avslår propositionen.
            </item>
            <item xml:id="i-AMWoF7znxgfyUpW2m8rabL">
              Riksdagen ställer sig bakom det som anförs i motionen om förskola
              för en lyckad integration och tillkännager detta för regeringen.
            </item>
            <item xml:id="i-NTvmVqN5qAUh8CcL2Q9rz7">
              Riksdagen ställer sig bakom det som anförs i motionen om avsteg
              från den uppsökande verksamheten vid extraordinära händelser och
              tillkännager detta för regeringen.
            </item>
            <item xml:id="i-NPnaEyHuvqfqe3Ad7yatjZ">
              Riksdagen ställer sig bakom det som anförs i motionen om vikten
              av att använda det svenska språket i förskolan och att all förskolepersonal
              ska ha certifiering i svenska språket för att få anställning och
              tillkännager detta för regeringen.
            </item>
            <item xml:id="i-W5A1k9Zn9nMKPsGSoU6ST6">
              Riksdagen ställer sig bakom det som anförs i motionen om att
              utvärdera lagstiftningens konsekvenser för personalen inom den
              pedagogiska omsorgen och tillkännager detta för regeringen.
            </item>
            <item xml:id="i-SVfsd6bjXLhkwabHweDbdS">
              Riksdagen ställer sig bakom det som anförs i motionen om ekonomisk
              kompensation för att minska propositionens negativa effekter och
              tillkännager detta för regeringen.
            </item>
          </list>
        </div>
        <div xml:id="i-TRuvF2zbqjCtTpyU71vGJH" type="motContent">
          <head xml:id="i-DurxRoiFfvvmC32rCUtdvT" type="h1">
            Motivering
          </head>
          <p xml:id="i-PKLpu7QgjLhNc3BXbztM1B">
            I händelse av att regeringens proposition vinner riksdagens bifall
            riskerar det att vara dödsstöten för den pedagogiska omsorgen.
            Regeringen skriver att ”för vissa enskilda huvudmän inom pedagogisk
            omsorg kan det få betydande ekonomiska konsekvenser” och ”regeringens
            förslag kan leda till att vissa vårdnadshavare väljer att deras
            barn ska gå i förskola i stället”.
          </p>
          <p xml:id="i-QFQa4Y8UsB2gdAWCWQjh9g">
            Sverigedemokraterna identifierar utöver ovan även ett flertal
            andra problem med regeringens proposition. För det första förekommer
            redan den uppsökande verksam­heten varför förslaget i sig är att
            slå in öppna dörrar. Att reservera en förskoleplats som sedan
            kan komma att avböjas innebär ökade kostnader för Sveriges kommuner
            då höjd behöver tas för exempelvis dimensionerade lokaler, inköp,
            utökade upphandlingar eller fler pedagoger och personal. Ekonomiska
            satsningar som med stor sannolikhet riskerar att gå ut över bl.a.
            den pedagogiska omsorgen.
          </p>
          <p xml:id="i-S3emFugfhfPG8zVRXkCAeX">
            Regeringen föreslår i sin proposition att kontakt ska tas varje
            höst och vår avseende alla barn som inte är inskrivna i förskolan,
            men att det endast ska ske varje höst för de barn som tilldelas
            en plats för bättre språkutveckling. Detta ter sig lite konstigt
            då just dessa barn borde vara det yttersta syftet med hela propositionen
            sett till hur förslaget har kommunicerats och vilka problem propositionen
            syftar till att åtgärda. Sverigedemokra­terna ser att de problem
            som regeringen identifierar, och som regeringen till största del
            själva varit med om att skapa, kan åtgärdas med en helt annan
            politik än den som föreslås i regeringens proposition.
          </p>
          <p xml:id="i-3s64G5VMvS7tqGm51JiSd7">
            Som namnet avslöjar så syftar propositionen till att primärt
            öka deltagandet i förskolan. Utgångspunkten för val av omsorg
            ska dock alltid vara barnets bästa. Alla barn är inte redo att
            vid exempelvis ett års ålder möta omvärlden i förskolan i en större
            barngrupp med begränsad uppmärksamhet. Därför är pedagogisk omsorg
            vid sidan av förskola eller hemmavistelse ett viktigt alternativ
            för att upprätthålla valfrihet för varje barn. Sverigedemokraterna
            menar att den pedagogiska omsorgen i mångt och mycket motsvarar
            förskolan, och därmed kan uppfylla samma mål som propositionen
            syftar till i sin ambition att öka deltagandet i förskolan. För
            att säkerställa att den pedagogiska omsorgen når samma mål som
            förskolan och därmed kan kvarstå som omsorgsalternativ finns behov
            av att inrätta nationella riktlinjer som tar fasta på jämförbara
            krav på hur den pedagogiska omsorgen ska bedrivas och på att verksamheten
            ska erbjudas lik­värdiga möjligheter oavsett var omsorgen bedrivs.
            Vårdnadshavare ska känna sig trygga och säkra med att deras barn
            får den bästa tänkbara omsorgen oavsett om det är i den kommunala
            eller privata förskolan eller inom den pedagogiska omsorgen.
          </p>
          <p xml:id="i-F1MD434jK6wCYaKzLYRFS2">
            Enligt Skolverket ska förskolans läroplan vara vägledande. Den
            är alltså inte bindande för pedagogisk omsorg. Skollagen (2010:800)
            tar i kapitel 25 upp vissa premisser som ska gälla pedagogisk
            omsorg. Det finns allmänna råd daterade 2012 för pedagogisk omsorg,
            vilka förmedlas via Skolverket. Råd är bra, men otillräckliga.
            Större likvärdiga möjligheter behöver ges. I enlighet med en av
            slutsatserna i Utred­ningen om fritidshem och pedagogisk omsorg
            (U 2018:08) anser Sverigedemokraterna att de allmänna råd som
            Skolverket ger ska förtydligas och göras om till föreskrifter
            av närmast berörd myndighet. På så vis behöver inte nödvändigtvis
            deltagandet i förskolan öka, vilket propositionen föreslår. Målsättningen
            måste ändå vara att barnen når de uppsatta målen och därmed erhålla
            positiva effekter såväl för barns utveckling och lärande som för
            samhället, inte exakt vilken omsorgsform som avses.
          </p>
          <p xml:id="i-ZU81eWDaDvJFKbd8YqzFf">
            Barn och personal mår bra av att dagarna och verksamheten på
            förskolan är trivsamma, trygga och givande och att det finns utrymme
            för lek och kreativ aktivitet. Föräldrar är också måna om att
            deras barn får bra förutsättningar på förskolan. Få barn per förskolepersonal
            är en viktig sak för att alla barn ska få den uppmärksamhet och
            omsorg som krävs. En maximal gräns på fem barn per förskolepersonal
            behöver sättas. Detta skulle i så fall innebära ett tak. Det är
            givetvis ännu bättre med färre än fem barn per förskolepersonal.
            Vinner propositionen riksdagens bifall kan vi förvänta oss en
            ökning av antalet barn inskrivna i förskolan, varför ett tak behöver
            sättas för att garantera en trygg och säker barnomsorg.
          </p>
          <p xml:id="i-Sqft2EKsWgEam3pHr37qP9">
            Sverige har en väl fungerande barnomsorg – så pass god att andra
            länder ser till svensk förskoleverksamhet som en inspirationskälla
            och ett föredöme eftersom alla barn oavsett sina sociala och ekonomiska
            förutsättningar har rätt till barnomsorg. Vardagen för de pedagoger
            och den personal som varje dag arbetar för att våra barn ska kunna
            erhålla denna omsorg lämnar dock en del övrigt att önska. En mycket
            hög arbets­belastning, underbemanning, för många bisysslor och
            mycket begränsade ekonomiska förutsättningar för den löpande verksamheten
            utgör tyvärr en del av verkligheten inom förskolan. Detta har
            inte enbart lett till ökat antal sjukskrivningar, utbränd personal,
            hög personalomsättning samt till försämrad trygghet och kontinuitet
            hos barnen. Det har gått så pass långt att förskolepersonal i
            ett nätverk över hela landet gått samman i det som benämns ”Förskoleupproret”
            för att tillsammans kämpa för förbättrade villkor och förbättrad
            arbetssituation. Personalengagemang är positivt, men utökat stöd
            behövs också.
          </p>
          <p xml:id="i-58o8DEZ2GqTLJX3WNTTkzo">
            Regeringen behöver i sitt arbete sätta ett större fokus på personalens
            förutsättningar och aktivt arbeta med att minska belastningen,
            öka bemanningen och motverka antalet sjukskrivingar. Våra förskolebarn
            ska ges bästa möjliga förutsättningar. Där spelar personalen en
            avgörande roll. Därför behöver ett större fokus riktas mot en
            förbättrad arbetsmiljö och goda villkor för personalen inom förskolan.
            Vinner propositionen riksdagens bifall kan vi förvänta oss en
            ökning av antalet barn inskrivna i förskolan, vilket i sin tur
            innebär en ökad arbetsbelastning för en redan mycket ansträngd
            yrkes­grupp. Av den anledningen måste en god arbets- och vistelsemiljö
            garanteras för att undvika utbränd personal och sjukskrivningar
            och få en trygg miljö för barnen med en kontinuitet i den grupp
            av vuxna som barnen dagligen möter och knyter an till.
          </p>
          <p xml:id="i-NZfZPXXnSA4uHbLZy8nXch">
            Regeringens proposition syftar till att ge positiva effekter
            för barns framtida utveckling. Här måste således jämställdhet
            vara en central aspekt. Den värderingsstyrda slöjan innebär motsatsen
            till jämställdhet eftersom den innebär förtryck mot det kvinnliga
            könet. I annat fall skulle även pojkar och män använda samma sorts
            slöja i samma syfte som flickor och kvinnor. Beslöjning strider
            mot barns och de båda könens lika värde och rättigheter, mot svenska
            grundläggande värderingar och dessutom mot FN:s barnkonvention.
          </p>
          <p xml:id="i-9ZbLm215KJkNKX9qT3HBzv">
            I en hederskultur är vikten av flickors och kvinnors kyskhet
            central. Små flickor är barn, inte objekt som behöver skyla sig
            för andras blickar. Kvinnlig personal ska inte bära slöja som
            innebär signalerande till förskolebarn att kvinnor ska döljas.
          </p>
          <p xml:id="i-5A6FekMPhqRrQRDWR1xozi">
            Demokrati, jämlikhet och jämställdhet är grundläggande principer
            i Sverige. Värderingsstyrd könsbunden slöja med syftet att skyla
            just flickor och kvinnor står i uppenbar strid med detta. Små
            flickor är barn som inte ska styras in i diskriminerande, icke
            jämställda mönster. Värderingsstyrd slöja signalerar ett icke
            jämställt förhållnings­sätt. Små flickor ska ges chansen att leva
            utan de värderingar där kvinnan ses som ofri, osjälvständig och
            som en ägodel av män. Detta bör vara ett självklart ställningstagande
            i ett jämställt samhälle där förskolan utgör en viktig del av
            introduktionen till, och integreringen i, det svenska samhället.
          </p>
          <p xml:id="i-TjoqRsniTbJx1g4SoPmQUs">
            Enligt statistik från Skolverket 2017 råder kraftig snedfördelning
            i personalstyrkan där andelen män utgör drygt 4 procent av de
            anställda och resterande 96 procent utgörs av kvinnor. Det råder
            inget tvivel om att det är en kvinnodominerad bransch. Utan att
            vara för kvotering ser Sverigedemokraterna utrymme för fler män
            i förskolan. Då regeringens proposition syftar till att vara en
            del av en samhällsintegration är det av yttersta vikt att såväl
            manliga som kvinnliga förebilder förekommer i verksamheten. Fördelen
            med en könsblandad personalstyrka är att barn, som behöver både
            kvinnliga och manliga förebilder, då får tillgång till detta och
            lättare kan identifiera sig med de vuxna.
          </p>
          <p xml:id="i-5edDCkENXZohtvrHLEwm9f">
            Sverigedemokraterna värnar valfriheten och utgångspunkten ska
            alltid vara barnets bästa. Alla barn är inte redo att vid exempelvis
            ett års ålder möta omvärlden i en större barngrupp med begränsad
            uppmärksamhet. Därför är pedagogisk omsorg vid sidan av förskola
            eller hemmavistelse ett viktigt alternativ för att upprätthålla
            valfrihet för varje barn. Regeringen ska därför aktivt verka för
            att skapa förbättrade förutsättningar för den pedagogiska omsorgen,
            varför denna proposition ska avslås. Propositionen lyfter som
            ett av sina huvudsakliga syften fram att förskolan ska bidra till
            en bättre språkutveck­ling. Sverigedemokraterna delar i grunden
            denna uppfattning men ser att det kan och bör ske på annat vis
            än det som regeringen föreslår. Många barn med utländsk härkomst
            växer upp i utsatta områden utan att ta del av den svenska kulturen
            eller svenska värderingar. Det förekommer att de växer upp med
            hederskultur och andra värderingar än de traditionellt svenska.
            Inom hederskultur fostras flickor och pojkar av sin släkt i värderingar
            som senare i livet för med sig stora problem och stort lidande,
            exempelvis föreställningen att män och kvinnor inte är lika mycket
            värda. I utsatta områden är även kriminaliteten hög och utbredd.
          </p>
          <p xml:id="i-kGjWZq2R1ymy98jrnZQBR">
            För att motverka denna utveckling föreslår Sverigedemokraterna
            som ett alternativ gentemot propositionens förslag som syftar
            till att främja språkutveckling att barn fr.o.m. tre års ålder
            som växer upp i dessa utsatta eller särskilt utsatta områden och
            har två utländska föräldrar obligatoriskt ska gå i förskola. Det
            möjliggör i större utsträck­ning kontakter med andra barn och
            vuxna, utanför familjen och barnens närmiljö. Det möjliggör även
            delaktighet i svenska språket, i pedagogisk verksamhet med svenska
            normer och värderingar, delaktighet i lekar, spel, kreativ och
            social verksamhet och bättre möjligheter att bli delaktiga i det
            svenska samhället.
          </p>
          <p xml:id="i-2DqvQhgtsC4UJxMEmU2wGT">
            I början av 2020 drabbades Sverige och världen av en pandemi
            på grund av coronaviruset. Samtidigt som Folkhälsomyndigheten
            uppmanade till distansering och att stanna hemma vid minsta symtom
            var landets förskolor fortsatt tvingade att ta emot barn minst
            15 timmar per vecka i enlighet med rådande lagstiftning.
          </p>
          <p xml:id="i-XB52Syt6JK78h9rGt5UpNJ">
            I händelse av att propositionen erhåller riksdagens bifall kan
            vi förvänta oss en ökning av antalet barn inskrivna i förskolan,
            varför det behöver tydliggöras i skollagen under vilka förutsättningar
            huvudmannen kan och bör göra avsteg från uppdraget om den uppsökande
            verksamheten. Sverigedemokraterna föreslår att den uppsökande
            verksamheten tillfälligt och på initiativ av huvudmannen inte
            ska behöva tillämpas under en tid och att detta beslut ska kunna
            gälla så länge som allmän smittspridning råder enligt Folkhälsomyndigheten.
            Detta innebär ett minskat tryck på barnomsorgen och en minskad
            risk för smittspridning.
          </p>
          <p xml:id="i-EvNh9SVDA4gKjeqM3XuWVA">
            Samtalsspråket i förskolan ska vara svenska. Språket är den enskilt
            viktigaste faktorn för lyckad integration och språkutvecklingen
            är ett tydligt mål i regeringens proposition. Den vuxna personalen
            utgör förebilder för barnen. Därför ska alla som anställs och
            arbetar i svenska förskolor tala godkänd svenska för att få anställning.
            En nationell språkkravsmodell i svenska ska skapas och certifiering
            införas för pedagogisk förskolepersonal för att på så vis säkerställa
            att förskolan uppfyller de mål om bättre språkutveckling som föreslås
            i propositionen.
          </p>
          <p xml:id="i-DRjJQiS3Z6J6LDm5bnkK8G">
            I händelse av att regeringens proposition vinner kammarens bifall
            kan det leda till att personal inom den pedagogiska omsorgen plötsligt
            står utan arbete. Mot den bak­grunden bör regeringen utvärdera
            konsekvenserna av lagstiftningen för personalen inom den pedagogiska
            omsorgen. Vi anser även att regeringen i ett sådant läge aktivt
            bör stödja denna grupp och skapa möjligheter att fortsätta sitt
            arbete med barnomsorg inom den svenska förskolan i stället. Att
            läsa till förskollärare tar i normalfallet cirka tre och ett halvt
            år, vilket motsvarar 210 högskolepoäng. Det råder stor brist på
            förskollärare i Sverige och att sätta sig i skolbänken i två och
            ett halvt till tre och ett halvt år för att erhålla en relativt
            låg lön attraherar inte när andra utbildningar av samma längd
            resulterar i andra yrken med bättre lön och villkor.
          </p>
          <p xml:id="i-LRA5XbnwEaXQWSxrLk4gNM">
            Precis som många behöriga lärare väljer att arbeta som annat
            än just lärare, väljer många personer som vore mycket lämpliga
            att arbeta som förskollärare ett annat yrke på grund av de långa
            studierna. För att öka sannolikheten att personalen inom den pedago­giska
            omsorgen söker sig till förskolan i händelse av att denna proposition
            vinner riksdagens bifall föreslår Sverigedemokraterna att man
            utreder möjligheten till en förkortad förskollärarutbildning som
            ändå håller samma kvalitet. På samma sätt som Linnéuniversitetet
            i Växjö kan erbjuda en ett år kortare utbildning om du tidigare
            arbetat som barnskötare i minst fem år, kan ett personligt test
            och utvärdering av kandidaten konstatera vilka förkunskaper som
            finns för utformning av en individanpassad utbildning på distans.
            Med individanpassad studietakt av samma kvalitet som den ordinarie
            kan kandidaten i slutändan erhålla en examen som förskollärare
            på betydligt kortare tid än tre och ett halvt år och därmed enklare
            ta steget från pedagogisk omsorg till förskola.
          </p>
          <p xml:id="i-AVcPbLpWT54UkS3123AR8E">
            Avslutningsvis bör kommuner och berörda huvudmän kompenseras
            för de ökade kostnader som denna proposition förväntas leda till,
            detta för att minimera de negativa ekonomiska effekter som annars
            riskerar att slå dels mot den pedagogiska omsorgen, dels mot kommunens
            ekonomi som helhet.
          </p>
        </div>
        <div xml:id="i-EtDDgwgGquNBp9ditwe66w" type="signatureBlock">
          <list xml:id="i-3FnPGFpgKS8A8HHghm41pa">
            <item xml:id="i-5n2ujZCSpH3beaCmsZ9ewe" type="signature">
              Patrick Reslow (SD)
            </item>
            <item xml:id="i-8KEYVHRXGAV6CuUeBjAE1v" type="signature">
              Michael Rubbestad (SD)
            </item>
            <item xml:id="i-XyDEJ81gSmk8mzigmsjJ9V" type="signature">
              Robert Stenkvist (SD)
            </item>
            <item xml:id="i-96Fpp94CVQm4h57mVD5Yut" type="signature">
              Jörgen Grubb (SD)
            </item>
            <item xml:id="i-Hvzgz4RiStZz757A6N1SS5" type="signature">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
