<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--ak--00245">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__245/mot_1921__ak__245-001.pdf"/>
      <fw xml:id="i-BBMS2qLjuf6ehohARUykgG">
        Motioner i Andra kammaren, Nr 245. 25
      </fw>
      <div xml:id="i-TeRGf9f2dv7s5ffLZp2ZK5" type="motHeader">
        <div xml:id="i-7zuCCi9UTHRhx7zDsJdGgu" type="motTitle"/>
        <div xml:id="i-9qVQWx3zdr4cnN5VthV62U" type="motSubmissionInfo"/>
      </div>
      <div xml:id="i-Nqx2L1zFngkS7iJPTZZpUR" type="motBody">
        <div xml:id="i-CDyu12ohQuxCGjZKUCUbCC">
          <p xml:id="i-PSyCNjRVQkfHqBBEpY7GMz">
            Nr 245.
          </p>
          <p xml:id="i-RsCvZVUiaXXM24MkJesgN3">
            Av herr Alexandersson, om skrivelse till Kungl. Maj:t i fråga
            om vissa avskilt belägna samhällens skyldighet att er- lägga vägskatt.
          </p>
          <p xml:id="i-LSfYBTjCKyRp4cTERvbeQm">
            Enligt nu gällande väglag är hela befolkningen inom ett vägdistrikt,
            oavsett om vissa delar av densamma hava något gagn av vägen eller
            icke, skyldig att erlägga vägskatt. Över orättvisan i detta avseende
            förspörjes också ofta klagomål. Jag vill särskilt framhålla ett
            fall, då gällande bestämmelser härutinnan verka synnerligen orättvist.
            Det finns nämligen utmed landets kuster ett stort antal samhällen
            belägna på holmar och små öar, vilka hava så gott som ingen nytta
            av den väg- skatt de erlägga. De skattskyldiga på dylika orter
            erlägga årligen sin vägskatt, men färdas sällan eller aldrig på
            vägarna och hava ej heller något behov därav. Ofta bo de på små
            öar, där det ej finns möjlighet till anläggande av vägar av den
            beskaffenhet väglagen avser. Det kan ej väcka förvåning, om befolkningen
            på sådana ställen med en viss tyngd i sinnet betala sin ofta ganska
            betungande vägskatt. Som exempel på samhällen av här ifrågavarande
            slag vill jag i främsta rummet fram- hålla fiskelägena särskilt
            i Göteborgs och Bohus län men även på övriga delar av landets
            kust. I sitt år 1916 avgivna betänkande har 1911 års vägkommission
            visserligen föreslagit en allmän bestämmelse av innehåll, att
            köpingar och sådana municipalsamhällen, för vilka lagen angående
            stadsplan och tomtindelning äger tillämpning, icke skola i avseende
            å den allmänna väghållningen tillhöra landsbygden. Men det förefaller,
            som om kom- missionen därvid ej haft sin uppmärksamhet riktad
            på de många fiske- lägen av växlande storlek, som ej hava behov
            av att bilda municipal- samhälle och ännu mindre att tillämpa
            lagen angående stadsplan och tomtindelning, men som säkerligen
            med större rätt än många av de nämnda municipalsamhällena, vilka
            oftast hava direkt förbindelse med de stora landsvägarna, skulle
            kunna göra anspråk på att de medel, som nu utbetalas i form av
            vägskatt och som enligt nu gällande lag ej Bihang till riksdagens
            protokoll 1921. 4 saml. 89 häft. (Nr 243— 246.) 4
          </p>
          <pb facs="riksdagen-motions-pdf/data/1921/mot_1921__ak__245/mot_1921__ak__245-002.pdf"/>
          <fw xml:id="i-CVqPktYpKTxtPieWfqw2sc">
            26 Motioner i Andra kammaren, Nr 245.
          </fw>
          <p xml:id="i-JTgm8xhJ7BT2WZwngqWWvt">
            kunna komma till användning inom nu avsedda samhällen, dock borde
            kunna användas till anläggning och underhåll av sådana gångvägar
            och andra kommunikationsmedel, som för dessa samhällen äro erforderliga.
            Det må nämligen erinras om, att befolkningen på ifrågavarande
            orter ha behov av helt andra kommunikationsmedel än vägar, såsom
            bryggor, mindre hamnar och fiskefyrar, vilket allt befolkningen
            nu ofta själv får bekosta. Det är givetvis för dessa samhällen
            angeläget att i främsta rummet kunna sätta dessa kommunikationsmedel
            i tidsenligt skick, och därför krävas betydande utgifter. Det
            synes därför vara i överens- stämmelse med billighet och rättvisa,
            att dessa samhällen ställas utanför vägdistrikten och således
            befrias från skyldighet att erlägga nu utgående vägskatt, varigenom
            de skulle få större möjlighet att tillgodose sina nämnda egna
            kommunikationsbehov. På grund av det anförda får jag hemställa,
          </p>
          <p xml:id="i-PErN5ZHDPsFWfufA9d9TEM">
            att riksdagen måtte besluta att i skrivelse till Kungl. Maj:t
            anhålla, att vid den fortsatta utredningen om ändringen av väglagen
            det också måtte utredas, huruvida och på vilket sätt den orättvisa,
            som i fråga om erläggande av skatteutskylderna enligt nu gällande
            väglag drabbar avskilt belägna fiskelägen och liknande samhällen,
            måtte kunna undanröjas; samt att i de förslag till ny lagstiftning
            angående vägar, som av Kungl. Maj:t må komma att förelägvas riksdagen,
            intaga de stadganden, vartill en sådan ut- redning kan giva anledning.
          </p>
          <p xml:id="i-BLamCaiUMmziE4kVFm9WC9">
            Stockholm den 31 januari 1921. Adolf Alexandersson.
          </p>
          <p xml:id="i-22g8cykuHsp7VoczkPuBvd">
            I motionens syfte instämmer:
          </p>
          <p xml:id="i-KmupTXB6kQUssAwtBkxPQj">
            B. Corneliusson.
          </p>
        </div>
      </div>
    </body>
  </text>
</TEI>
