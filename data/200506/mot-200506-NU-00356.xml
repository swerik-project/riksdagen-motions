<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-NU-00356">
  <teiHeader>
    <fileDesc>
      <titleStmt>
        <title>Innovationsbefrämjande åtgärder</title>
        <author corresp="i-7KBbQxMwamQ8aEQRXJRw1j">av Henrik Westman (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Innovationsbefrämjande åtgärder</title>
          <idno type="rdwebb">GT02N356</idno>
          <rs type="number">N356</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GT02N356/text</ref>
          <ref type="dokument_url_html">http://data.riksdagen.se/dokument/GT02N356</ref>
          <ref type="dokumentstatus_url_xml">http://data.riksdagen.se/dokumentstatus/GT02N356</ref>
          <ref type="doc">http://data.riksdagen.se/fil/1A968179-990D-4950-9424-8B6ECE427D7F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7KBbQxMwamQ8aEQRXJRw1j</idno>
            <name>Henrik Westman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XqJPgKmyLjTBGejGMCFfur" type="signed"/>
        <correspContext corresp="i-XqJPgKmyLjTBGejGMCFfur">
          <note type="signatory" corresp="i-7KBbQxMwamQ8aEQRXJRw1j"/>
        </correspContext>
        <correspAction xml:id="i-KTrrAysZze5zxaosfnuw94" type="referral">
          <date when="2005-10-13"/>
        </correspAction>
        <correspAction xml:id="i-CUeN44XeCS2WFnpFbPA3ip" type="dismissal">
          <date when="2005-10-13"/>
        </correspAction>
        <correspAction xml:id="i-7ouY3WgxD5wT6sEZrtRBZ8" type="submission">
          <date when="2005-10-05"/>
        </correspAction>
        <correspAction xml:id="i-2P8PatqhNaMdJQSVyApeyn" type="assigned"/>
        <correspContext corresp="i-2P8PatqhNaMdJQSVyApeyn">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_N_356/mot_200506_N_356-0001.pdf"/>
      <div xml:id="i-MoHajyhGqjbzZqpMu6DRBY" type="motHeader">
        <div xml:id="i-UwQPswQX2Af2G5X1UwkiYT" type="motTitle"/>
        <div xml:id="i-5Jeq4gkFpuhmBUN4erQLn6" type="motSubmissionInfo"/>
      </div>
      <div xml:id="i-QbLeUMFApMdPr4LGHY6xeQ" type="motBody">
        <div xml:id="i-HS3uNjHJZNkzaeS6gwGpsm">
          <p xml:id="i-5oQjJLWTE2Z38pqvaRkshB">
            2005/06 mnr: N356 pnr: m1625
          </p>
          <p xml:id="i-QHAsCwZghw4v9Yvkaka1VC">
            Motion till riksdagen 2005/06:N356
          </p>
          <p xml:id="i-5h84pkFExVz3V4C3N5bP35">
            av Henrik Westman (m)
          </p>
          <p xml:id="i-VmpE3sftCJDsqXye1YNp42">
            Innovationsbefrämjande åtgärder
          </p>
          <p xml:id="i-KcDSdPv52VYNmEhvRTQL2H">
            Förslag till riksdagsbeslut
          </p>
          <p xml:id="i-YZBC7mFKxm7m39vdCchv7t">
            Riksdagen tillkännager för regeringen som sin mening vad i motionen
            anförs om innovationsbefrämjande åtgärder.
          </p>
          <p xml:id="i-R76JFVyYrrVBpn7wZvcHBJ">
            Motivering
          </p>
          <p xml:id="i-JwVM5Ngqzj3jcxhrAtH2He">
            Regeringen lär för närvarande samla sig till beslut om hur innovationspolitiken
            skall formas i framtiden. Det är lovvärt och nödvändigt. Det kommer
            att krävas att regeringen tar vara på alla goda idéer och tankar.
            De flesta ekonomer är överens om att innovationer är den viktigaste
            faktorn för tillväxt och välstånd. Sverige utvecklades från ett
            av världens fattigaste länder i slutet av 1800-talet till världens
            tredje rikaste land 1972 (enligt OECD) till stor del beroende
            på just detta. Antalet svenska patentansökningar minskar nu, medan
            utländska patentansökningar ligger på oförändrad nivå. Detta minskar
            möjligheterna för Sverige att klara sig i den internationella
            konkurrensen och ytterst att behålla vår sociala välfärd. Det
            är mycket angeläget att stimulera uppfinnare att fullfölja sina
            idéer och hjälpa dem att göra dessa till framgångsrika produkter
            som kan skapa nya industrier och arbetstillfällen. Följande åtgärder
            skulle hjälpa upp situationen betydligt. De organisationer som
            i dag finns för att finansiera och stödja innovationer bör slås
            ihop till en enda organisation. Det skulle säkerställa att en
            innovation inte skulle kunna hamna mellan olika organisationer
            i sin utvecklingsfas. Det ger också möjlighet till värdefulla
            administrativa besparingar genom samordningsfördelar, vilka i
            stället kan användas för finansiering av nya uppfinningar. För
            närvarande kan flera organisationer utreda samma ärende. Med en
            organisation blir det också mycket lättare att föra pengarna dit
            där de gör störst nytta och den form av revirtänkande mellan organisationer
            som nu förekommer skulle kunna elimineras.
          </p>
          <pb facs="riksdagen-motions-pdf/data/200506/mot_200506_N_356/mot_200506_N_356-0002.pdf"/>
          <p xml:id="i-4DDvGgnyG8fcvFafJWUw4F">
            2005/06:N356
          </p>
          <p xml:id="i-MfPzmrENKFW8rBjtB2ebsY">
            I dagsläget finns geografiska begränsningar som gör att disponibla
            medel inte kan användas på ett optimalt sätt. Skall man bedriva
            regionalpolitik skall det inte bekostas av medel avsedda för uppfinnare
            och innovatörer. Avskaffa prioriteringarna av bidragsområden.
            Det går inte att förutsäga att en uppfinning kommer att bli mer
            framgångsrik bara för att den är inom IT eller medicin eller kommer
            från en högskola. Man bör helt förutsättningslöst bedöma inkomna
            förslag, oavsett vad de tillhör för område, eller var de kommer
            ifrån. Resultatet av begränsningar av den här typen blir att man
            inte alltid kan satsa på de mest lovande uppfinningarna, vilket
            är att betrakta som slöseri med de begränsade resurser som står
            till buds. Innovationer som ger arbetstillfällen och lönsamma
            produkter kommer i dagsläget i försvinnande liten grad från universitet
            och högskolor. Därför bör en ansökan om forskningsbidrag i möjligaste
            mån bedömas med avseende på kommersialiserbarhet inom överskådlig
            tid. Exempelvis kan en stor del av forskningsbidragen delas ut
            av den ovan föreslagna innovationsorganisationen, då i konkurrens
            med andra innovationsprojekt som inte kommer från universitet
            och högskolor. Blir det framgångsrika projekt skall respektive
            läroanstalt få behålla en betydande del av avkastningen, för att
            framöver använda den för andra forskningsprojekt, enligt deras
            eget gottfinnande. Respektive universitet eller högskola bör själv
            få ta ansvar så att tilldelade medel fördelas mellan grundforskning
            och målinriktad forskning med eventuell kommersialisering. Det
            är bästa sättet att ge respektive läroanstalt möjlighet till framtida
            avkastning och därigenom möjlighet att framgent driva en framgångsrik
            forskning på hög nivå. Det är också angeläget att göra en utvärdering
            om fördelningen av anslagen till forskning respektive uppfinningar
            är optimal för ett ekonomiskt framgångsrikt Sverige. I dag går
            storleksordningen max 1-2 4 till utveckling av uppfinningar. En
            satsning på en uppfinning låter sig lätt utvärderas efter några
            år. Forskningsresultaten bör utvärderas av någon oberoende part
            för att se hur resurserna använts och om resultatet stod i rimlig
            proportion till kostnaden. Som det nu är, så är det tryggare att
            ge bidrag till forskning än till utveckling av uppfinningar, eftersom
            då ingen får veta om det var bortkastade pengar. Därför ska en
            översyn göras om fördelningen av medel mellan forskning och uppfinningar
            är optimal. Även andra innovationsbefrämjande åtgärder behövs.
            Den tidigare nämnda organisationen för innovationsfinansiering
            bör även kunna ställa ut garantier som gör det möjligt för en
            uppfinnare att låna pengar i bank för att utveckla och marknadsföra
            sin uppfinning. En statlig innovationsgaranti av typen bankgaranti,
            kan vara till hjälp vid finansieringar av uppfinningar. Förslagsverksamheten
            inom såväl företagen som den offentliga sektorn kan rätt hanterad
            ge mycket stora vinster. En generös och bra hanterad förslagsverksamhet
            ger inte bara direkt synliga vinster, utan skapar också en positivare
            attityd inom företagen, vilket i sig är produktionsbefrämjande.
            Det finns många exempel på företag som gjort betydande vinster
            genom att målmedvetet utveckla förslagsverksamheten. Olika former
            för att stödja förslagsverksamheten bör övervägas.
          </p>
          <pb facs="riksdagen-motions-pdf/data/200506/mot_200506_N_356/mot_200506_N_356-0003.pdf"/>
          <p xml:id="i-C4QbpSBfSZv1JLkaZDWXuu">
            Det är mycket angeläget att stimulera uppfinnare att fullfölja
            sina idéer och hjälpa dem att göra dessa till framgångsrika produkter
            som kan skapa nya industrier och arbetstillfällen. Ett litet steg
            som skulle underlätta för många uppfinnare vore att, åtminstone
            vad beträffar patentkostnader, ge dem likvärdiga förhållanden
            som gäller för aktiebolag, dvs. att de kan få dra av patentkostnaderna
            från den beskattningsbara inkomsten. Det är värt att notera att
            arbetsgivaravgifter då redan erlagts för detta av arbetsgivaren.
            Ett stort problem och en stor källa till berättigad oro för en
            uppfinnare är risken att bli berövad sitt verk genom patentintrång.
            I och med de dramatiskt ökade möjligheterna till informationsspridning
            och därmed piratkopiering gäller det således att skydda satsningarna
            på innovationer. Utan ett väl fungerande patentsystem skulle det
            vara meningslöst med satsningar på långsiktig forskning och utveckling.
            I teorin har vi ett bra internationellt patentsystem, men verkligheten
            är helt annorlunda. Det går att bevisa att den som sitter med
            patent på ett ”guldägg” i realiteten med mycket stor sannolikhet
            riskerar att bli ruinerad. Anledningen är de mycket stora kostnaderna
            det innebär att försvara patenten i civilrättsliga processer och
            vissa länders ovilja att respektera utländska patent. Den statliga
            administrationen bör naturligtvis normalt inte lägga sig i enskilda
            fall, men bryr man sig inte om de enskilda fallen kan man lika
            gärna glömma principerna. Det finns fler exempel, men jag vill
            särskilt framhäva en av Sveriges mest framträdande innovatörer,
            dr Håkan Lans, och hans kamp med amerikanska domstolar och byråkrati
            då det gäller hans grundläggande patent för färggrafik i våra
            datorer. Jag vet att såväl den svenska regeringen som Europaparlamentet
            har varit engagerade i frågan, men trots det har han nu förlorat
            i amerikansk domstol. Vinnovas generaldirektör föreslog för något
            år sedan att staten i någon form skulle ta initiativ i frågan
            om patentskydd. Det har talats om att t.ex. Kammarkollegiet skulle
            kunna få en roll, dock utan att närmare ange hur detta skulle
            ske. Jag tror att det är nödvändigt att staten tar denna fråga
            på större allvar och engagerar sig mera så att större företag,
            och för all del andra stater, skräms och avstår från att ”köra
            över” patent ägda av småföretag och uppfinnare. En oberoende utredning
            gärna med internationell anknytning och internationell publicitet
            skulle kanske ändra situationen och vara av betydelse för patentsystemet.
            Regeringen bör till att börja med även kraftfullt verka inom EU,
            för att ett enda patent skall bli giltigt i hela Europa, ett s.k.
            Europapatent som inte kräver orimliga översättningskrav och kostnader.
            En uppfinnare som kanske redan haft stora kostnader, ofta av beskattade
            medel, för utveckling och patentsökning av sin uppfinning har
            svårt att bekosta beivrandet av ett patentintrång, speciellt som
            det ofta görs av företag med betydande ekonomisk styrka. En mycket
            god hjälp skulle kunna vara att tillsätta en ombudsman för patenträttsfrågor
            för att bistå uppfinnarna vid patentintrång. Ett annat alternativ
            kan vara att inrätta en intressenämnd inom PRV med denna uppgift.
            Ombudsmannen alternativt nämnden bör vid en klar överträdelse
            kunna ge villkorslån för en eventuell process om så erfordras.
            Detta vore ett bra steg på vägen för att förbättra rättssäkerheten
            för uppfinnarna. Som det är nu kan ett
          </p>
          <p xml:id="i-SWYsqiNDNrkyhydAA5p6ew">
            2005/06:N356
          </p>
          <pb facs="riksdagen-motions-pdf/data/200506/mot_200506_N_356/mot_200506_N_356-0004.pdf"/>
          <p xml:id="i-HkWaww286Xvb79qnPcZ9JE">
            2005/06:N356
          </p>
          <p xml:id="i-VVBdAUPnF342GcQkJrhiVt">
            företag beröva en uppfinnare hans eller hennes livsverk utan
            att samhället ger minsta stöd till den drabbade. Uppfinnarombudsmannen,
            alternativt nämnden, bör även efter prövning kunna ge villkorslån
            till uppfinnare, för att ge dem möjlighet att försvara sina uppfinningar
            mot patentintrång. Dyra advokatkostnader och kostsamma domstolsprocesser
            är ett problem för många uppfinnare som ser sina idéer stulna.
            Förutom ett bra ekonomiskt incitament för det juridiska ombudet,
            skulle ett regelverk för provisionsbaserade ersättningar till
            advokaten vid patenttvister kunna möjliggöra juridisk hjälp vid
            patentintrång. Att stimulera uppfinnarna genom ovanstående åtgärder
            skulle ge en välbehövlig signal om att deras arbete är viktigt
            för Sverige och öka deras benägenhet att föra fram idéer till
            framgångsrika produkter, vilka kan bidra till att bredda Sveriges
            industriella bas och skapa många nya välbehövliga arbetstillfällen.
          </p>
          <p xml:id="i-tFXmcEqJuocQd62aE5wzn" type="date">
            Stockholm den 4 oktober 2005
          </p>
          <div xml:id="i-T7pEYqbfkUcBG6n2x8dXto" type="signatureBlock">
            <p who="i-7KBbQxMwamQ8aEQRXJRw1j" type="signature">
              Henrik Westman (m)
            </p>
          </div>
        </div>
      </div>
    </body>
  </text>
</TEI>
