<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__192/mot_1919__ak__192-001.pdf"/>
      <div type="motHeader" xml:id="i-XhHvUENbCuD7GxuCQsDQvV">
        <div type="motTitle" xml:id="i-Rk3MeJJKGbPJdhr24gKPsP"/>
        <div type="motSubmissionInfo" xml:id="i-STMD28LUECQBy2o9JSNYRR"/>
      </div>
      <div type="motBody" xml:id="i-RimvLHiikQ8F5fQL1DQJY7">
        <div xml:id="i-9HYA2WcUhFT2TdheuMrTbC">
          <p xml:id="i-PkKBbKcend4Pc8RF6shrfB">
            Motioner 1 Andra kammaren, Nr 192. 3
          </p>
          <p xml:id="i-KZgZfHGzKmZDjP8oHY1GxH">
            Nr 192.
          </p>
          <p xml:id="i-7tv7ykqW72Q58jeQzN138M">
            Av herr Edberg, om skrivelse till Kungl. Maj:t i fråga om med-
            givande, att trampsax må användas för fångande av räv
          </p>
          <p xml:id="i-C5XWPzSRr3qfsodmbfU8K9">
            i Norrland och Dalarna.
          </p>
          <p xml:id="i-MWzeUtdJwtqL1UhSSDAehK">
            En gång i tiden var jakten en av vårt folks huvudnäringar. I
            våra dagar betraktas den dock endast som en binäring, ehuru icke
            såsom den obetydligaste. Särskilt under kristiden har folket mer
            än vanligt lagt an på fångst av småvilt, utgörande en värdefull
            tillökning i det dagliga brödet. Detta förhållande har i viss
            mån verkat därhän, att tillgången på småvilt i Norrland på senaste
            tid hastigt minskats. Största orsaken till denna minskning torde
            dock få tillskrivas den mängd rovdjur, vilka ock alltjämt föröka
            sig. Särskilt uppträda hökar, ugglor, hermelin (lekatt) m. fl.
            i stor myckenhet. Den största fienden till allt matnyttigt småvilt
            är dock säkerligen den sluge mickel räv. Den skada räven åstadkommer
            i det hänseendet är rent av häpnadsväckande. Man skulle kunna
            tro, att räven i sina fångster stannade vid måttliga gränser,
            men så är icke fallet. Motio- nären har genom att följa en rävs
            nattspår efter nyfallen snö kunnat kon- statera, att icke mindre
            än tre harar på en enda natt fått släppa livet till för en räv.:
            Att räven också är fågelns värste fiende, behöver väl knappast
            påpekas. "Sedan våra myndigheter utfärdat förbud att i trampsax
            fånga räv i Norrland, har djuret i denna del av landet förökats
            i oroväckande grad. Försök ha verkställts att fånga räv i s. k.
            halsjärn, men detta fångstsätt lyckas sällan, enär räven är alltför
            slug att låta sig fångas på dylikt sätt. Och att jaga räv för
            hund i de norrländska bergiga skogsbygderna är som att spela på
            lotteri. Räven går nämligen i de flesta fall flera mil till skogs
            och gömmer sig i sina lyor bland bergen. Enda sättet att i någon
            mån hämma rävens tillväxt är enligt mitt förmenande ett upphävande
            av förbudet att fånga räv i trampsax. Häremot kan invändas: |
            1) Det finns andra medel, t. ex. gift, varmed man kan taga död
            på
          </p>
          <pb facs="riksdagen-motions-pdf/data/1919/mot_1919__ak__192/mot_1919__ak__192-002.pdf"/>
          <p xml:id="i-T9ZVnAEV4xuH6nnFGaMgoj">
            4 Motioner i Andra kammaren, Nr 192.
          </p>
          <p xml:id="i-9pyEFXoVH1oRpbRVsQSut6">
            räven. Detta sätt är i de norrländska trakterna förenat med älltför
            stor risk, enär giftet, som utlägges, lätt kan av kreaturen förtäras,
            när de äro ute på bete. Likaså ha fall förekommit, då människor
            nära nog fått släppa livet till vid förtäring av bär, som antagligen
            blivit förgiftade av dylikt gift. 2) Fångst av räv i trampsax
            är förenat med alltför stort djurplågeri. Detta kan också i viss
            mån ha sitt berättigande. Motionären har fångat ett 50-tal rävar
            i trampsax, varvid jag haft tillfälle att göra mina iakttagelser.
            Den första tiden använde jag mig av trampsaxar med båge av 5 mm.
            tjocklek och 15 cm. båghöjd. På grund av att bågen var smal och
            hög, hände det någon gång, att benpipan på räven gick av. Jag
            skaffade mig då trampsaxar med en tjocklek av 8 mm. och en båghöjd
            av 10 em. Vid fångst med dessa bågar hände det aldrig, att något
            ben slogs av, och detta på grund därav, att bågen slog ned på
            rävens fot, där den var stark och mjuk. Som exempel på dessa bågars
            oförmåga att åsamka onödiga plågor kan jag nämna, att tvenne av
            mina hundar gingo i saxen. Den ena hunden bekom detta ej ett grand.
            Den andra hunden var något ofärdig strax efter losstagandet, men
            redan dagen därpå var den fullt färdig och återställd. Påståendet
            att det skulle vara så stort djurplågeri att fånga räven i sax
            tror jag sålunda icke på. Man måste även i detta fall taga i betrak-
            tande, att även räven åsamkar djurplågeri och det icke av lindrigaste
            slag. På våren t. ex. träffar en räv på fågelkullar med 10 å 15
            ungar. Då modern sätter sig till motvärn för att försvara sina
            ungar, faller hon offer för rävens mordlusta. Ungarna rädda sig
            så gott de kunna och krypa in under stenar och snår samt äro dömda
            att ömkligt svälta ihjäl. Vi måste tänka på, att här är det många
            små värnlösa liv, som långsamt plågas ihjäl. Räven förökar sig
            i oroväckande grad i Norrland och hotar att göra slut på allt
            småvilt, försåvitt det icke tillåtes att fånga räv i trampsax.
            På grund av vad som ovan anförts får jag härmed hemställa,
          </p>
          <p xml:id="i-NDTWJazLHvmfZ3daYEAfGT">
            att riksdagen måtte i skrivelse till Kungl. Maj:t anhålla om
            sådan ändring i jaktstadgan, att tramp- sax må användas för fångande
            av räv i Norrland och Dalarna; dock under villkor, att bågar av
            8 mm. tjock- lek användas samt att bågens höjd icke överstiger
            10 cm.
          </p>
          <p xml:id="i-74aRLCJcVrz2znTXDtAyCP" type="date">
            Stockholm den 21 januari 1919.
          </p>
          <p xml:id="i-BbmT3vNLSsCsNRVAQSoDMn">
            P. J. Edberg i Erikslund.
          </p>
        </div>
      </div>
    </body>
  </text>
</TEI>
