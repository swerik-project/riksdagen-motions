<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00242">
  <teiHeader>
    <fileDesc>
      <titleStmt>
        <title>Strategi för att rädda ålen</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (FP, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strategi för att rädda ålen</title>
          <idno type="rdwebb">GZ02MJ242</idno>
          <rs type="number">MJ242</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ242/text</ref>
          <ref type="dokument_url_html">http://data.riksdagen.se/dokument/GZ02MJ242</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ242</ref>
          <ref type="doc">http://data.riksdagen.se/fil/3ECE9F96-07FC-44E2-91FD-54C5ACD31B9A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4LFkSD6n72F11kBuqAgZk8" type="signed"/>
        <correspContext corresp="i-4LFkSD6n72F11kBuqAgZk8">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-YVn7bHWq33ziBuqm8fKFGq"/>
        </correspContext>
        <correspAction type="numbering" xml:id="i-RR1CeqkwafXkFSgdhwGKR5">
          <date when="2011-10-03"/>
        </correspAction>
        <correspAction type="submission" xml:id="i-SrNfQqpbhujKvuivqPNRPN">
          <date when="2011-09-29"/>
        </correspAction>
        <correspAction type="transfer" xml:id="i-PJsvAk7GQUmEDBzmynNoeZ">
          <date when="2011-09-29"/>
        </correspAction>
        <correspAction type="assigned" xml:id="i-QNyoDWLd9nBkvvXwjkYvND"/>
        <correspContext corresp="i-QNyoDWLd9nBkvvXwjkYvND">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TfgDoFnw1rWZoSwfX7VxCL">
            Förslag till riksdagsbeslut
          </head>
          <p xml:id="i-F3TasAnJyFUHd2zXZiFqDP">
            Riksdagen tillkännager för regeringen som sin mening vad som
            anförs i motionen om behovet av ett handlingsprogram för ålens
            överlevnad.
          </p>
        </div>
        <div type="motContent">
          <head type="h1" xml:id="i-8U1tHuT5o25Wpg3iTij6rk">
            Motivering
          </head>
          <p xml:id="i-BmkkGZNZXZNUt9agF2JPYe">
            Det berättas att Norrgölen var så kuslig att somliga ansåg att
            den saknade botten. Men en man gick trots allt ut i vattnet och
            lyckades få tag på den stora besten, hornålen. Ålen var enorm.
            Det blev en kamp, en brottningsmatch på liv och död.
          </p>
          <p xml:id="i-MDfPLm8vWSLZZXC43MnzgL">
            Ålen slet sig och försvann tillbaka ner i den bottenlösa gölen.
            Men kvar på stranden låg det ena hornet. Frithiof sparade trofén
            och visade det senare för en naturvetare, som påstod att det var
            ett vanligt horn från en ko. Sedan den dagen misstrodde Frithiof
            naturvetare.
          </p>
          <p xml:id="i-Gpbdsz3uJCyGfQonspExhq">
            Frithiof i berättelsen är naturligtvis Frithiof Nilsson Piraten.
            Den kanske främste skildraren av Skåne och den skånska kultur
            som finns runt ålen. Ålen är Skånes landskapsfisk och det är ingen
            tvekan om att ålen är viktig för Skåne för fiskare, men också
            för kulturen och turistnäringen.
          </p>
          <p xml:id="i-CUTfptbtY7mmHPLMan9rqT">
            Men ålen är mer än så. Det handlar om en gammal fisk som överlevt
            tusentals år av förändring i klimat, geografi och biologi. Denna
            uråldriga djurart är nu utrotningshotad. Ålen är rödlistad av
            Världsnaturfonden. Färre ålar når Sargassohavet. Antalet glasål
            i Europa har minskat kraftigt de senaste 30 åren och är idag knappt
            5 procent av tidigare nivåer. Det vilar ett stort ansvar på mänskligheten
            att vidta åtgärder för att rädda ålen.
          </p>
          <p xml:id="i-4j7mdEn1ke34ME54dr2Ye1">
            I debatten blir det ofta så att man griper efter enkla lösningar.
            Är det ont om ål? Ja, då är det väl viktigast att omedelbart stoppa
            svenskt fiske och bojkotta den på julbordet. Men verkligheten
            är inte så enkel att bojkott eller fiskeförbud skulle rädda situationen
            för ålen. Ska man rädda ålen måste man göra rätt analys av varför
            den är utrotningshotad.
          </p>
          <p xml:id="i-9hJ9BMd3LBe5F8pf3m9rGG">
            Svenskt ålfiske i Östersjön har redan kraftigt begränsats. Ålfisket
            i Sverige är dessutom småskaligt och kustnära. Det innebär lågintensiva
            metoder som är vänliga mot såväl artens fortlevnad som kustbygden.
            Det innebär små energisnåla båtar som inte går längre än 800 meter
            från kusten. Det behövs inga konstgjorda hamnar, bara sandstranden
            eller enkla bryggor.
          </p>
          <p xml:id="i-DC3g42yjrRX5WRmn9YG8Hm">
            Ålforskare menar att den långsiktiga minskningen av ålbeståndet
            har flera orsaker. Det handlar om klimatförändringar, naturliga
            variationer, men också om överfiske och vattenkraft. Fettlösliga
            miljögifter, parasiter, rovfiske och klimatförändringar är tänkbara
            bidragande orsaker. Man kan dock notera att där ålyngel satts
            ut i sjöar har utvecklingen varit positiv.
          </p>
          <p xml:id="i-YQ2J3DDB66vFcYXDDeFys5">
            Hotet mot ålens fortlevnad beror i mycket liten grad på det kustnära
            fisket i Sverige. Ålfiskaren i Östersjön måste släppa tillbaka
            all ål som är kortare än 70 cm, i vårt grannland Danmark är gränsen
            38 cm. Det är i sig märkligt att man inte har gemensamma riktlinjer
            i länderna vid Öresund, men problemet är än större eftersom man
            i andra europeiska länder har ännu svagare reglering.
          </p>
          <p xml:id="i-JcCWEdMxS8YLtp8pww8Nqj">
            En annan avgörande orsak till att ålen är utrotningshotad är
            de hinder som vattenkraftverk skapar. Vattenkraften är förvisso
            på många sätt en ren och bra kraftkälla. Vattenkraften är klimatvänlig,
            men det faktum att lax och ål förstörs av kraftverken gör den
            naturovänlig. Sveriges ålförvaltningsplan, som godkändes av EU-kommissionen
            2009, innehåller därför som en huvudkomponent ökad överlevnad
            vid passage av vattenkraftverk. Året därefter undertecknades en
            avsiktsförklaring mellan Fiskeriverket och sex större kraftbolag,
            där bolagen åtar sig att vidta åtgärder vid elva vattensystem
            som är särskilt prioriterade.
          </p>
          <p xml:id="i-K5XeQLFRNekRmUJ7v5mEeV">
            Åtgärder mot den dödlighet som ålen drabbas av vid uppvandring
            och utvandring skulle behöva genomföras vid ungefär 2000 vattenkraftverk.
          </p>
          <p xml:id="i-V6yPhYVb8sVowBwtb5qZqN">
            Potentialen hos sådana åtgärder visas i ett försök vid Ätrafors
            kraftverk. Vid kraftverket satt ursprungligen ett galler med 20
            mm spaltvidd. Sju av tio ålar (72 procent) klämdes fast och dog
            när de försökte ta sig nedströms förbi kraftverket. Genom att
            ändra spaltvidden och lutningen på gallret samt anlägga flyktöppningar
            i gallrets övre del minskade dödligheten till 10 procent. En tämligen
            enkel åtgärd som fick stor effekt på ålens överlevnadsmöjligheter.
            Dessa förändringar behöver inte nödvändigtvis innebära minskad
            effekt i kraftverken. Det kan till och med vara så att ombyggnaden
            höjer verkets effekt.
          </p>
          <p xml:id="i-V7TRcH8djSP4V2tVB2GVYc">
            Det är viktigt att notera att detta inte bara rör ålen. Enligt
            Älvräddarna, som särskilt arbetar för att värna laxen, är det
            tekniskt sätt möjligt att bygga fiskvägar vid kraftverk i vilken
            damm eller vilket kraftverk som helst. Relativt små förändringar
            skulle kunna innebära runt 95 procents överlevnad både vid uppvandring
            och utvandring. För att nå dit behövs emellertid mer forskning
            och utvecklingsarbete på området.
          </p>
          <p xml:id="i-Ts6ic2kyvYdP4yrYaepFru">
            Ålens överlevnad kan bara säkras med hjälp av akuta åtgärder.
            Därför bör regeringen skyndsamt utarbeta en strategi för att rädda
            ålen och andra vandringsfiskar. En sådan strategi kan innehålla
            flera komponenter, till exempel:
          </p>
          <list style="ul">
            <item xml:id="i-AkWQ3KVg7LRjsqFfJUPafa">
              Försök med Fish &amp; save. Ålakademin har tagit fram ett förslag
              som syftar till att motverka det faktum att länderna i Öresund
              tillämpar olika regelverk för vilken ål som är lovlig att fånga.
              Förslaget går i korthet ut på att man fiskar upp levande ål, tillfälligt
              förvarar dem levande i vattentankar och transporterar dem till
              västkusten där de sätts ut för vidare vandring till Sargassohavet.
              Huruvida en sådan metod skulle fungera i verkligheten vet man
              ännu inte. Man kan till exempel tänka sig att åtgärden påverkar
              ålens förmåga att navigera sig till Sargassohavet. Men med den
              akuta situation som nu råder är en av forskare kontrollerad försöksverksamhet
              väl värd att pröva. Kostnaderna torde vara relativt små, inte
              minst jämfört med de vinster som kan nås. Försök planeras till
              hösten 2011 med mindre utsättning av ål enligt Fish &amp; Save. Skulle
              försöket visa sig lyckosamt bör metoden snabbt kunna användas
              i stor skala.
            </item>
            <item xml:id="i-AuiK8Tvgdb41svAWvcgXEZ">
              Ökat tryck på kraftbolagen att bygga vandringsleder, såväl för
              uppvandring som för utvandring i våra vattendrag för ål. Som konstaterats
              ovan är vattenkraftverk ett avgörande skäl till att ålen är utrotningshotad.
              Regeringen bör därför på olika sätt öka trycket på kraftbolagen
              att vidta åtgärder som gör det möjligt för vandringsfisk att oskadd
              ta sig förbi kraftverk. Regelverk bör skärpas vad gäller vandringsvägar
              och vite bör kunna utkrävas när så inte sker. Vidare bör regeringen
              som ägarrepresentant i statligt ägda Vattenfall agera för skyndsamma
              insatser. Värt att notera är att Vattenfall på sin egen hemsida
              anger 7090 procent dödlighet per turbin för utvandrande ål.
            </item>
            <item xml:id="i-WbPZYVTq5pwAW2yf52eaPf">
              Ökad forskning om ålens och laxens vandringsmönster. Vandringsfisken
              utsätts för särskilda prövningar. Därför behövs också särskild
              forskning på området.
            </item>
            <item xml:id="i-5d3LPXY2JTMjocputnXzap">
              Ökad utplacering av ålyngel i Östersjön och i svenska vattendrag.
            </item>
            <item xml:id="i-M1QgQPxKbMt2CCCwoLWbcU">
              Ökat internationellt samarbete. Idag finns på såväl Östersjönivå
              som EU-nivå ett samarbete kring ålen. EU-kommissionen arbetar
              till exempel för gemensam förvaltning med krav på gemensamma mål,
              krav på lägesrapporter och ramverk för lokal skötsel av ålfiske.
              Bland Östersjöländerna finns en strävan att se ålen som en gemensam
              resurs och ett gemensamt ansvar. Sveriges regering bör lägga ökad
              tyngd på att höja målen för dessa samarbeten och också arbeta
              för kännbara sanktioner.
            </item>
          </list>
        </div>
        <div type="motSignatures">
          <list>
            <item xml:id="i-JbvGryqTqFFxoozaJW3XN3">
              Christer Nylander (FP)
            </item>
            <item xml:id="i-W9EuDoQHncz6TZSUcRh1Mf">
              Johan Linander (C)
            </item>
            <item xml:id="i-8ZaMDgoFnSWAhitFukuZGT">
              Ulf Nilsson (FP)
            </item>
            <item xml:id="i-9zBcnBHR3Cf9viD3oF8TDu">
              Per-Ingvar Johnsson (C)
            </item>
          </list>
        </div>
      </div>
    </body>
  </text>
</TEI>
