<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-01061">
  <teiHeader>
    <fileDesc>
      <titleStmt>
        <title>Mental hälsa och flickors utbildning i det svenska biståndet</title>
        <author corresp="i-3kfmGYErmuJ81cgi8Cwy88">av Aylin Nouri (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1061 av Aylin Nouri (S)</title>
          <idno type="rdwebb">HB021061</idno>
          <rs type="number">1061</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB021061/text</ref>
          <ref type="dokument_url_html">https://data.riksdagen.se/dokument/HB021061</ref>
          <ref type="dokumentstatus_url_xml">https://data.riksdagen.se/dokumentstatus/HB021061</ref>
          <ref type="pdf">https://data.riksdagen.se/fil/4F2AD18F-B5E0-45C9-B9CE-135ECD2F9E88</ref>
          <ref type="docx">https://data.riksdagen.se/fil/5CCCD752-0F0D-492C-9525-F89D86C20B6A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3kfmGYErmuJ81cgi8Cwy88</idno>
            <name>Aylin Nouri</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5js3BELNAaG8nG5M6KMGEN" type="signed"/>
        <correspContext corresp="i-5js3BELNAaG8nG5M6KMGEN">
          <note type="signatory" corresp="i-3kfmGYErmuJ81cgi8Cwy88"/>
        </correspContext>
        <correspAction xml:id="i-4MPxj8QGDEQyXny6srgzXW" type="submitted">
          <date when="2023-10-03"/>
          <time when="17:04:41"/>
        </correspAction>
        <correspAction xml:id="i-6CvgmJeNAXwKi9BQsrmg8f" type="reviewed">
          <date when="2023-10-03"/>
          <time when="18:13:09"/>
        </correspAction>
        <correspAction xml:id="i-DeJU37Zsw4ngDHz5FucVEH" type="referred">
          <date when="2023-10-17"/>
        </correspAction>
        <correspAction xml:id="i-UqzTzGVj7vTuQQhUnBQcww" type="assigned">
          <date when="2024-05-02"/>
          <time when="15:54:17"/>
        </correspAction>
        <correspContext corresp="i-UqzTzGVj7vTuQQhUnBQcww">
          <ref type="assignedTo">Utrikesutskottet</ref>
        </correspContext>
        <correspAction xml:id="i-HoXih9E4jh9qWmgHZNahE9" type="behandlas_i"/>
        <correspContext corresp="i-HoXih9E4jh9qWmgHZNahE9">
          <ref type="uppgift">2023/24:UU8</ref>
          <ref type="ref_dok_id">HB01UU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU8</ref>
          <ref type="ref_dok_titel">Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Er3mXwJE6NeVfdoFBbfyNL" type="motHeader">
        <div xml:id="i-4ay5tYwWxgm43tHRZC9r4a" type="motTitle">
          Motion till riksdagen 2023/24:1061 av Aylin Nouri (S) Mental
          hälsa och flickors utbildning i det svenska biståndet
        </div>
      </div>
      <div xml:id="i-W6unL2cijEGwXqj2JEw8Ym" type="motBody">
        <div xml:id="i-8MVWURfyan8zscYuQk1FRQ" type="motProposal" subtype="förslag">
          <head xml:id="i-SawkTEi6cQcxofKK8wsNxk">
            Förslag till riksdagsbeslut
          </head>
          <list xml:id="i-KYVBzzgTNyX4pv1LnwFi7G">
            <item xml:id="i-8sjYz74N1RdcbwqYbAiMQS" sortKey="Yrkande 1">
              Riksdagen ställer sig bakom det som anförs i motionen om att
              mental hälsa i relation till flickors rätt till utbildning behöver
              större uppmärksamhet och prioritet i det framtida biståndet och
              tillkännager detta för regeringen.
            </item>
          </list>
        </div>
        <div xml:id="i-DQ88HEm6S9Xu2k2r3Wjv4g" type="motContent">
          <head xml:id="i-B61eC952d72CkJgywaHr5P" type="h1">
            Motivering
          </head>
          <p xml:id="i-7TUPo2WjpUPq1y9RceN9r5">
            Barns rätt till utbildning är en mänsklig rättighet. Tyvärr är
            det en rättighet som inte uppfylls för hundratals miljoner barn
            runt om i världen. Totalt är 258 miljoner barn utan skolgång.
            Att hindra barn från att gå i skolan är ett effektivt sätt att
            beslagta dem på friheten att använda sina politiska, civila och
            ekonomiska rättigheter. Dessutom får bristen på skolundervisning
            långtgående konsekvenser för hela världssamfundet.
          </p>
          <p xml:id="i-FDkRtHpK13DgxRQ8x81qeK">
            Barns rätt till god hälsa är också en mänsklig rättighet. Även
            detta är en rättighet som inte uppfylls för hundratals miljoner
            barn runt om i världen. Mental hälsa har en direkt koppling till
            en individs förmåga att koncentrera sig, lära sig och prestera
            i skolan. Om flickor lider av mentala hälsoproblem kan det negativt
            påverka deras utbildning och deras möjlighet att bygga en bättre
            framtid. Sverige kan spela en viktig roll i detta sammanhang i
            ett globalt perspektiv.
          </p>
          <head xml:id="i-EmX7pMrzAxwoMLoC7UjUj5" type="h2">
            Risker för mental hälsa
          </head>
          <p xml:id="i-BMs1Lk3LSgR4ButAPRKenC">
            Dessvärre finns det stora risker för flickors mentala hälsa och
            rätt till utbildning när de kommer in i puberteten. När flickor
            får sin menstruation innebär det risker för deras psykiska välbefinnande.
            En ung flickas första mens kan utlösa flera kränkningar av mänskliga
            rättigheter, inklusive barnäktenskap, sexuellt våld, oönskad tonårsgraviditet
            och avbrott i eller avslutande av deras utbildning.
          </p>
          <p xml:id="i-WJRxWcz9fw59Ma476VLNSa">
            Barnäktenskap drabbar flickor hårt och påverkar deras psykiska
            och fysiska hälsa under resten av livet. Den fysiska hälsan hos
            unga flickor i ett barnäktenskap står inför flera hot. Ofta blir
            de utsatta för våld i hemmet och förlorar sin möjlighet att föra
            sin egen talan. Det påverkar dels deras mentala hälsa, dels deras
            möjligheter att fortsätta sina studier.
          </p>
          <p xml:id="i-FBnZos6RrzoUfmWLsk9BBa">
            Kvinnlig könsstympning kan påverka flickors och unga kvinnors
            psykiska hälsa långt efter ingreppet och in i vuxenlivet. Flickor
            och kvinnor som utsatts för kvinnlig könsstympning visar ofta
            tecken på psykologiskt trauma: ångest, depression, post­traumatisk
            stress och andra humörsjukdomar. Jämfört med män, drabbas kvinnor
            i alla åldrar oproportionerligt hårt av nödsituationer och alla
            former av könsbaserat våld för­värras i dessa sammanhang. Detta
            påverkar även deras skolgång och kan leda till avbrott i eller
            avslutande av deras utbildning.
          </p>
          <head xml:id="i-JcPDPcy9eiPauHpfNv7RsM" type="h2">
            Biståndet
          </head>
          <p xml:id="i-TF1eiahSi64hyYS1KBqvb">
            Många flickor lider i tysthet på grund av stigma kring mental
            hälsa i deras samhällen. Genom att inkludera mental hälsa i biståndsprojekt
            kan vi arbeta för att bryta ned dessa kulturella hinder och öka
            medvetenheten om vikten av mental hälsa. Det bidrar till att minska
            stigmat kring mentala hälsoproblem.
          </p>
          <p xml:id="i-LPSdogk5VkLLqjGca8HLo2">
            Att integrera mental hälsa i utbildningsbiståndet är en del av
            en holistisk strategi för att förbättra livskvaliteten för flickor
            och kvinnor. Välbefinnande handlar inte enbart om fysisk hälsa,
            utan även om mentalt och känslomässigt välbefinnande. Det kommer
            att gynna deras utbildning men också deras övergripande välbefinnande.
            Flickor och kvinnor som mår bra mentalt har större chans att vara
            produktiva och delaktiga sam­hällsmedlemmar.
          </p>
          <p xml:id="i-PNn5B51ndxpUJkaGWT32Lf">
            Att investera i flickors mentala hälsa har långsiktiga effekter
            på samhällen och ekonomier. När flickor får rätt stöd för sin
            mentala hälsa utvecklar de sina färdigheter och potential, genom
            att kunna fokusera på sin utbildning. En ökad utbildningsnivå
            bland flickor ökar deras arbetskraftsdelaktighet och konkurrenskraft
            på arbets­marknaden, vilket i sin tur kan driva ekonomisk tillväxt
            genom att tillföra utbildad arbetskraft till ekonomin. Utbildning
            fungerar också som ett kraftfullt medel för att bryta ned könsbaserade
            ojämlikheter och traditionella normer som kan begränsa flickors
            och kvinnors egenmakt. Dessutom ökar utbildning och mental hälsa
            möjligheterna till ekonomisk egenmakt. När kvinnor är utbildade
            och har god mental hälsa, är de mer benägna att hitta och behålla
            arbete, starta egna företag och ta kontroll över sina ekonomiska
            resurser.
          </p>
          <p xml:id="i-N2DBXYsccMezqvgfdvezim">
            Regeringen har konstaterat att psykisk ohälsa är ett globalt
            ökande problem och att portföljens sammansättning inom utbildning
            och forskning behöver justeras. Men ingen koppling har gjorts
            mellan dem. Att fokusera på en integrerad strategi som kopplar
            samman mental hälsa och utbildning inom biståndet är ett effektivt
            sätt att adressera de globala utmaningarna med psykisk ohälsa
            samtidigt som man främjar rättvisa utbildnings­möjligheter. Genom
            att rikta bistånd mot mental hälsa för kvinnor och flickor kan
            regeringen aktivt bidra till att överbrygga könsbaserade klyftor
            och främja en mer jämställd och rättvis samhällsutveckling, i
            linje med de deklarerade målen för biståndet.
          </p>
        </div>
        <div xml:id="i-37fF5U3r8JoiiC23nDcrbc" type="motSignatures">
          <list xml:id="i-Q7XvTrWKqWdqEQsQBEAGyf">
            <item xml:id="i-TjJxXrUCBTFsnyaP9v5uqi" who="i-3kfmGYErmuJ81cgi8Cwy88">
              Aylin Nouri (S)
            </item>
          </list>
        </div>
      </div>
    </body>
  </text>
</TEI>
