<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00588">
  <teiHeader>
    <fileDesc>
      <titleStmt>
        <title>om vissa nedrustningsfrågor</title>
        <author>av Olof Palme m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vissa nedrustningsfrågor</title>
          <idno type="rdwebb">G202588</idno>
          <rs type="number">588</rs>
          <ref type="dokument_url_text">http://data.riksdagen.se/dokument/G202588/text</ref>
          <ref type="dokument_url_html">http://data.riksdagen.se/dokument/G202588</ref>
          <ref type="dokumentstatus_url_xml">http://data.riksdagen.se/dokumentstatus/G202588</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PiA69Zron44x5fF1pHdUBo</idno>
            <name>INGEMUND BENGTSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-DKX1MP4aaNtFZSpMKXCwY</idno>
            <name>OLOF PALME</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2ze5QGGJAsCoqCn8nthhnj</idno>
            <name>ERIK ADAMSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7ugPcnmZ6J6FiS44UnXL54</idno>
            <name>GÖRAN KARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WYkrZExE7jfwHjmfH1DPwg</idno>
            <name>INGVAR CARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-7dXgNidaggTRBb3qPDta9j</idno>
            <name>ANNA LISA LEWÉN-ELIASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>HANS GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NLBMxEvbLF63U4eqdbsfQX</idno>
            <name>BENGT GUSTAVSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9C6mLQs4QzU7geZ2uSMUpe</idno>
            <name>ESSEN LINDAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8rjVavTFp7UjLy1RbrHnia</idno>
            <name>THAGE PETERSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VCvTvXsC55jUM9HExWg374" type="signed"/>
        <correspContext corresp="i-VCvTvXsC55jUM9HExWg374">
          <note type="signatory" corresp="i-PiA69Zron44x5fF1pHdUBo"/>
          <note type="signatory" corresp="i-PQWJzhaevKGbSNtPqoUeSA"/>
          <note type="signatory" corresp="i-DKX1MP4aaNtFZSpMKXCwY"/>
          <note type="signatory" corresp="i-2ze5QGGJAsCoqCn8nthhnj"/>
          <note type="signatory" corresp="i-7ugPcnmZ6J6FiS44UnXL54"/>
          <note type="signatory" corresp="i-WYkrZExE7jfwHjmfH1DPwg"/>
          <note type="signatory" corresp="i-7dXgNidaggTRBb3qPDta9j"/>
          <note type="signatory" corresp="r-0"/>
          <note type="signatory" corresp="i-NLBMxEvbLF63U4eqdbsfQX"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="i-SySN6qMqpcrxHXHJgwvJdT"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-9C6mLQs4QzU7geZ2uSMUpe"/>
          <note type="signatory" corresp="i-KpoF1wWb4vZchJUXXg8UDL"/>
          <note type="signatory" corresp="i-8rjVavTFp7UjLy1RbrHnia"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-SMtXkX9rqc6Nj3SiUsn8gT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__588/mot_197879__588-001.pdf"/>
      <fw xml:id="i-Lrmt3TrrkeV1THNkapf5SE">
        Mot. 1978/79:588 7
      </fw>
      <div xml:id="i-QRpEez8TH63ZnaYGk2LmsN" type="motHeader">
        <div xml:id="i-6GsynkDUdsskw6wwDPa8up" type="motTitle"/>
        <div xml:id="i-5omJyaaQdh1k2TT5EDTAy1" type="motSubmissionInfo"/>
      </div>
      <div xml:id="i-4souxJLbQ6qAJDv468BFD8" type="motBody">
        <div xml:id="i-KGJnJszUEtKYNTiuqrPgY">
          <p xml:id="i-7temUhUrFgMmXoAZA5Z2Gu">
            Motion
          </p>
          <p xml:id="i-3ozmKPzjoB9dS9jKzeWsg5">
            1978/79:588
          </p>
          <p xml:id="i-PUz5FuwSTsF6vZt4EFC4Ry">
            av Olof Palme m. fl. om vissa nedrustningsfrågor
          </p>
          <p xml:id="i-CKgfMCnBmDuqP7H2s5W8XV">
            Den socialdemokratiska partimotionen 1977/78:423 behandlade några
            centrala nedrustningsfrågor och möjliga svenska bidrag för att
            lösa dem. Rustningsläget i världen beskrevs i korthet och ställdes
            i relation till de skriande utvecklingsbehoven i de fattiga länderna.
            Den allmänna bild som tecknades i fjolårets motion har inte förändrats.
            Motionen 1977/78:423 utgör därför utgångspunkten för en framskrivning
            av den internationella utveck- lingen och för de förslag till
            svenska initiativ som denna utveckling motiverar. Den socialdemokratiska
            partimotionen om försvarspolitiken berör de internationella nedrustningsfrågornas
            samband med vårt lands säkerhetspolitik. En partimotion om den
            svenska vapenexporten berör frågor med anknytnijng till den internationella
            vapenhandeln.
          </p>
          <p xml:id="i-JeHQvaszvoWaLw65iXUB7D">
            FN:s särskilda generalförsamling
          </p>
          <p xml:id="i-SjrnJe7ZGq73B3M6cDydes">
            FN:s särskilda generalförsamling om nedrustning under maj-juni
            1978 bör —- trots frånvaron av konkreta nedrustningsbeslut — värderas
            positivt. 'Generalförsamlingen med dess närmare 150 stater är
            inget förhandlingsorgan utan mer ett forum för utbyte av åsikter
            och för överläggningar. Den särskilda sessionen var det bredaste
            och mest representativa mötet hittills kring nedrustningsfrågorna.
            Speciellt betydelsefullt var det aktiva intresse som de två kärnvapenstaterna
            Kina och Frankrike visade. Som ett direkt resultat av den särskilda
            sessionen kommer Frankrike i januari 1979 att inta sin plats vid
            förhandlingsbordet i den något utvidgade permanenta nedrustningskonfe-
            rensen i Genéve. Kinas deltagande vid dessa förhandlingar är dock
            tills vidare en öppen fråga. Den särskilda sessionens slutdokument
            antogs enhälligt (konsensus). Tillkommen efter utdragna kompromissöverläggningar
            kan texten sägas utgöra en minsta gemensamma nämnare för världens
            stater i nedrustnings- frågorna. Den anger målsättningar för det
            internationella nedrustningsar- betet under de närmaste åren.
            En andra särskild session med generalförsam- lingen skall hållas
            år 1982. FN-sekretariatets resurser för arbete med nedrustningsfrågorna
            förstärks och fler FN-studier kring centrala nedrust- ningsproblem
            planeras. Det nordiska förslaget om en FN-utredning kring sambandet
            mellan nedrustning och social och ekonomisk utveckling antogs.
            Denna utredning har redan inlett sitt arbete under Inga Thorssons
            ordför- andeskap.
          </p>
          <pb facs="riksdagen-motions-pdf/data/197879/mot_197879__588/mot_197879__588-002.pdf"/>
          <p xml:id="i-EPAV1fuGNtkXd8i3DsYnKs">
            Det aktuella förhandlingsläget
          </p>
          <p xml:id="i-HRGAPKGLWu7Qw6UWKfs7jX">
            De bilaterala samtalen mellan USA och Sovjet om en kvantitativ
            begränsning av de strategiska kärnvapensystemen (SALT) kan under
            våren 1979 leda till ett nytt avtal, SALT 2. Även om därmed vissa
            tak sätts för supermakternas rustningar kommer detta nya avtal
            knappast att lägga några hinder i vägen för den kvalitativa kapprustningen
            eller för anskaffande av fler strategiska kärnvapenstridsspetsar.
            Den amerikanske presidenten förutser svårigheter att få SALT 2
            ratificerat av senaten. Relationerna mellan supermakterna har
            inte förbättrats. Både NATO och Warszawapakten (WP) har under
            1978 beslutat att ytterligare höja sina rustningskostnader i reala
            termer. Vid nedrustningskonferensen i Geneve har huvudfrågan varit
            ett avtal om fullständigt provstopp för kärnvapen (CTB). Förhandlingarna
            har i huvudsak förts i en trepartskommitté bestående av Sovjet,
            USA och Storbritannien. Den internationella kontrollen av ett
            sådant avtal utreds av en seismologisk expertgrupp under svenskt
            ordförandeskap. Även om vissa framsteg gjorts förefaller främst
            i USA de politiska hindren för ett CTB snarast ha ökat än minskat
            under det gångna året. Frankrikes hittills negativa hållning till
            ett CTB kommer nu dessutom mer direkt att påverka förhandlingarna
            sedan den franska regeringen intagit sin plats vid konferensen
            i Genéve. Trots dessa politiska svårigheter är det av yttersta
            vikt att arbetet med ett CTB-avtal drivs vidare eftersom ett fullständigt
            provstopp skulle utgöra en viss broms på den kvalitativa kapprustningen
            och bli ett värdefullt komplement till icke- spridningsfördraget
            (NPT). Den svenska demarchen i några huvudstäder mot slutet av
            1978 bör följas av ytterligare initiativ i denna fråga under 1979.
            Förhandlingar om de kemiska vapnen har under det gångna året i
            huvudsak förts bilateralt mellan USA och Sovjet inom Genévekonferensens
            ram. Några framsteg har inte rapporterats. Däremot tycks stormakternas
            modernisering av utrustning för kemisk krigföring ha intensifierats.
            Förhandlingarna i Wien om rustningsbegränsningar i Centraleuropa
            (MBFR) har heller inte lett till några resultat. Även om en viss
            flexibilitet i förhandlingspositionerna förmärktes under våren
            1978 har några framsteg i avgörande frågor inte gjorts. De internationella
            förhandlingarna om förbud mot s. k. inhumana vapen förs vidare
            och en särskild FN-konferens i frågan senare i år förbereds. Samtidigt
            som rustningsspiralen vrids uppåt pågår inga egentliga förhand-
            lingar om begränsningar av de konventionella rustningarna, den
            internatio- nella vapenhandeln, de taktiska kärnvapnen (exempelvis
            neutronvapnen), satellitkrigföring, högenergistrålvapen etc. Ser
            man till de samlade kostna- derna berör de internationella förhandlingarna
            i praktiken endast ganska
          </p>
          <p xml:id="i-BhRGWFRpatLnYoM3kb6yUi">
            snäva avsnitt av de totala rustningarna. Sverige har under 1978
            pekat på behovet att låta nedrustningsförhandlingarna även omfatta
            de taktiska kärnvapensystemen.
          </p>
          <pb facs="riksdagen-motions-pdf/data/197879/mot_197879__588/mot_197879__588-003.pdf"/>
          <fw xml:id="i-LKxdrz8AS6uFXHCr8fgBqi">
            Mot. 1978/79:588 8
          </fw>
          <p xml:id="i-XBLxfjcSTZ7CFsGFwPjPi5">
            Rustningstrender inför 1980-talet
          </p>
          <p xml:id="i-J8HrrVrf6XNFAYyeFGwMbm">
            Sammantaget blir bilden av rustningarnas utveckling under år
            1978 dyster. Man förväntar sig allmänt en period av fortsatta
            stormaktsmotsättningar och höjda rustningsnivåer. NATO beslutade
            våren 1978 om reala ökningar av medlemmarnas militärutgifter för
            att möta vad man anser vara ett ökat WP- hot främst i Centraleuropa.
            Öststaterna har under hösten beslutat om en motsvarande real ökning
            av sina militärutgifter för att möta vad de anser vara ett ökat
            hot från väst. Både i USA och Sovjet konstaterar statsledningarna
            öppet att de ökade försvarskostnaderna medför begränsningar av
            medbor- garnas sociala välfärd. De nya vapensystem som nu utvecklas
            av de två supermakterna tenderar genom sin blotta storlek och
            de enorma kostnaderna att monopolisera den vapentekniska utvecklingen
            i händerna på dessa båda stater. Det gäller bland annat nya typer
            av kärnvapen och nya, mindre sårbara robotsystem som med stor
            precision kan träffa målen med dessa kärnvapen, högprecisionsvapen
            av konventionellt slag bland annat för stridsvagnsbekämpning,
            högenergivapen av lasertyp för bland annat satellitbekämpning,
            mer avancerade satellit- system och andra projekt i USA:s och
            Sovjets militära forskningslaboratorier. Dessutom ökar nu supermakternas
            förmåga att transportera stora mängder trupp och materiel över
            långa avstånd mycket påtagligt. Denna förmåga att ingripa militärt
            med stora insatser var som helst i världen accentuerar ytterligare
            dessa båda staters överlägsenhet inom den vapentekniska utveck-
            lingen. Nya vapensystem förändrar givetvis också det strategiska
            tänkandet. Dels blir rustningskapplöpningen ett huvudinslag i
            det strategiska spel som alltmer tycks syfta till att parera utpressningssituationer
            och till förskjut- ningar i intressesfärerna mellan supermakterna.
            Dels har bl. a. specialise- ringen av kärnvapen (bl. a. neutronvapnen)
            medfört att man nu allt oftare möter resonemang om ett begränsat
            krig i Europa. Supermakterna skulle enligt dessa doktriner kunna
            genomföra en i tid och rum begränsad ”duell” — även med kärnvapen
            —i Europa utan att de amerikanska respektive sovjetiska hemmabaserna
            behövde utsättas för angrepp. Intresset för kärnvapen enbart avsedda
            för slagfältet har ökat markant. Den utveckling som kan skönjas
            inför 1980-talet innebär att supermak- ternas dominans inom deras
            respektive militärallianser förstärks. Det finns uppenbar risk
            för att den vapentekniska utvecklingen inte leder till ökad stabilitet
            i supermaktsbalansen utan tvärtom ökar riskerna vid överraskande
            händelser som inte planerats av statsledningarna. En av de möjliga
            reaktio- nerna på supermakternas ökade inflytande och förmåga
            att ingripa militärt överallt i världen kan bli att fler stater
            anser det nödvändigt att anskaffa egna kärnvapen. Det anses allmänt
            att NPT-fördraget utgör en bräcklig spärr mot kärnvapenspridningen.
          </p>
          <pb facs="riksdagen-motions-pdf/data/197879/mot_197879__588/mot_197879__588-004.pdf"/>
          <fw xml:id="i-WRX3Z3u7FfjZXS2TetiCJh">
            Mot. 1978/79:588 9
          </fw>
          <p xml:id="i-5mnU7tGbx6bBfukmBP6HuB">
            Läget i Europa
          </p>
          <p xml:id="i-54fny1yAEcETDB31ybc4Hk">
            I Europa finns den starkaste koncentrationen av soldater, kärnvapen
            och annan militär utrustning. NATO:s och WP:s aktuella planer
            syftar till att ytterligare höja rustningsnivån i vår världsdel.
            Väst hävdar att öst på senare år genomfört en väsentlig kvalitetshöjning
            av sina stridsberedda styrkor i Centraleuropa och därmed radikalt
            förkortat förvarningstiden inför ett angrepp. NATO rustar nu för
            att möta detta ökade hot. WP-regeringarna däremot menar att NATO:s
            rustningar motiverar ytterligare försvarsförbere- delser och talar
            om västs militära hot mot de östeuropeiska samhällssyste- men.
            I vårt eget närområde tycks den militära öst-väst-uppladdningen
            öka på Nordkalotten och den permanenta stationeringen av sovjetiska
            kärnvapen- ubåtar i Östersjön under år 1978 måste värderas negativt.
            Det långsiktiga målet att göra Europa kärnvapenfrit förefaller
            mer avlägset än tidigare. Samtalen i Wien om rustningsbegränsningar
            i Centraleuropa (MBFR) är liksom andra nedrustningsförhandlingar
            ytterst beroende av de politiska stämningarna inom stormaktsblocken.
            De avspänningsförsök som ledde fram till Helsingforsavtalet år
            1975 fortsätter och kan komma att utgöra basen för konstruktiva
            initiativ i Europa. En koppling mellan Wien- förhandlingarna och
            ESK-förberedelserna inför Madridmötet år 1980 kan möjligen ge
            nya öppningar. Det stora intresse som från svensk sida visats
            s. k. förtroendeskapande åtgärder (CBM) vid tidigare ESK-förhandlingar
            bör utvecklas ytterligare. Wienförhandlingarna har hittills kört
            fast på parternas oförenliga krav på reduktioner av trupper och
            vapen. Man har sökt enighet om statiska lägen på lägre nivåer.
            En satsning på att skapa system av finförgrenade förtroendeskapande
            åtgärder kunde kanske visa sig vara en lämplig metod att stabilisera
            ständigt föränderliga förhållanden. Riksdagen har uttalat (UU
            1977/78:12) att Wienförhandlingarna bör uppmärksamt följas från
            svensk sida och att en eventuell svensk närvaro som observatör
            vid dessa förhandlingar bör aktualiseras när så bedöms lämpligt.
            En viss samordning av arbetet inom ESK och MBFR kan motivera ett
            sådant svenskt engagemang. Vid genomförande av överenskommelser
            om förtroendeskapande åtgärder kan insatser av personal från neutrala
            stater vara önskvärda. Sverige bör överväga att förbereda sådan
            medverkan.
          </p>
          <p xml:id="i-4FAkSZaxteauWDKDQfm1WH">
            Svenska nedrustningsinsatser
          </p>
          <p xml:id="i-UES2xwi8jC1672GhJ9JajE">
            Genévekonferensen (Committee on Disarmament, CD) får efter den
            särskilda FN-sessionen några nya deltagare och delvis nya arbetsformer.
            Den är det enda globala förhandlingsorganet för nedrustning. Sverige
            har sedan starten år 1962 spelat en framträdande roll bland de
            alliansfria staterna vid denna konferens. Det är av stor vikt
            att Genévekonferensens multilaterala karaktär bevaras och förstärks.
            Supermakternas ambitioner att föra alla väsentliga förhandlingar
            på bilateral bas måste motverkas. Sverige har som
          </p>
          <pb facs="riksdagen-motions-pdf/data/197879/mot_197879__588/mot_197879__588-005.pdf"/>
          <fw xml:id="i-CpWodLUKHxLTWuTvQUoLPW">
            Mot. 1978/79:588 10
          </fw>
          <p xml:id="i-WvLqppcqvf6Ks75LkdJ7ay">
            icke paktanslutet, högt utvecklat industriland med kapacitet
            att följa den vapenteknologiska utvecklingen och göra självständiga
            utredningar ett speciellt ansvar i detta sammanhang. De svenska
            insatserna vid Genévekon- ferensen bör planeras mer än hittills.
            Det finns nu behov av att formulera en svensk strategi för det
            internatio- nella nedrustningsarbetet på längre sikt. Den bör
            bli styrande för forsknings- och utredningsarbetet på nedrustningsområdet.
            Det tar tid och krävs en permanent organisation om man vill bygga
            upp kompetens på detta område. Sveriges förmåga att påverka förhandlingsarbetet
            i Geneve och i FN bygger i hög grad på att sådan kompetens finns
            inom den grupp som förbereder svenska förhandlingsinitiativ. Bortsett
            från det seismiska observatoriet i Hagfors har den vetenskapliga
            kompetensen inom den svenska nedrustningsdelegationen i huvudsak
            uppstått som spinn-off från forskning som utförts inom FOA för
            andra ändamål. Om försvarsplaneringen inriktas på att angrepp
            mot Sverige med ABC-vapen bedöms som osannolika och skyddsforskningen
            mot sådana angrepp därför prioriteras ned kan ”vita fläckar” i
            kompetensen på området uppstå. Därmed blir det också mindre spinn-off
            för nedrustningsdelegatio- nen. En fortsatt hög ambitionsnivå
            i Geneve kräver att kompetensen inom ABC-området inte försvagas.
            Viss försvarsforskning bör därför fortsätta som fredsforskning.
            En mer långsiktig planering av våra insatser vid nedrust- ningsförhandlingarna
            kan dessutom komma att kräva fleråriga forsknings- insatser på
            områden där nedrustningsdelegationen hittills inte tagit nämn-
            värda initiativ exempelvis beträffande s.k. konventionella vapen,
            den internationella vapenhandeln, satellitkrigföring, submarin
            krigföring samt olika kontrollmetoder. Det vore vidare önskvärt
            att samarbete etablerades med den freds- och konfliktforskning
            som håller på att växa fram vid universiteten i Uppsala, Göteborg
            och Lund. Nedrustningsdelegationens arbete bör dessutom ta sikte
            på ett vidgat samarbete och samordning av utredningsresurserna
            med övriga nordiska länder. Det torde i framtiden bli allt svårare
            att bedriva nedrustningsdelega- tionens arbete på ad hoc-basis.
            Uppgiften att formulera en strategi och ett handlingsprogram för
            insatserna vid de internationella nedrustningsförhand- lingarna
            bör därför ges hög prioritet.
          </p>
          <p xml:id="i-YCS2ePeaoAte3ubB2YSLUo">
            Vidgade uppgifter
          </p>
          <p xml:id="i-DMiVY82Yxv631cKQ1eVfVb">
            De internationella nedrustningsförhandlingarna kräver större
            arbetsin- satser om Sverige även i fortsättningen skall kunna
            spela en aktiv och ledande roll. Riksdagen har uttalat sig mot
            en sänkning av ambitionerna på detta område (UU 1976/77:16). Närmast
            som en självklar konsekvens av FN:s särskilda generalförsamling
            vidgas nu det internationella förhandlings- och utredningsarbetet.
            Hösten 1978 antog FN:s ordinarie generalförsamling inte mindre
            än 42 resolutioner i nedrustningsfrågorna. Det är avsevärt fler
            än
          </p>
          <pb facs="riksdagen-motions-pdf/data/197879/mot_197879__588/mot_197879__588-006.pdf"/>
          <fw xml:id="i-Jymh5Fn1gxUL2pu8fAhX7d">
            Mot. 1978/79:588 fi
          </fw>
          <p xml:id="i-9ZBsJwgvcdUcuTD4DdAdtZ">
            tidigare år. FN kommer att under år 1979 på nytt inkalla sin
            Disarmament Commission under några veckor. FN-utredningen om sambandet
            nedrust- ning-utveckling är resultatet av svenska framstötar vid
            den särskilda generalförsamlingen vilket skapar förväntningar
            på aktiva svenska arbetsin- satser. Det svenska ordförandeskapet
            i denna utredning innebär ytterligare anspråk på förhandlingsresurserna.
            Sverige har vid höstens generalförsam- ling drivit igenom krav
            på en ny kärnvapenstudie i FN-regi. Det förväntas nu att vårt
            land skall spela en aktiv roll vid genomrörandet av denna studie.
            Samtidigt måste ett grundligt förberedelsearbete föregå vårt deltagande
            vid den andra granskningskonferensen rörande NPT-fördraget 1980.
            Även avtalet om förbud mot biologiska vapen skall bli föremål
            för en gransknings- konferens. I september 1979 skall en FN-konferens
            om inhumana vapen genomföras. Dessutom bör de säkerhetspolitiska
            aspekterna på Madridkon- ferensen 1980 om europeiska säkerhets-
            och samarbetsfrågor bli föremål för ingående förberedelser. Detta
            är endast några av de aktuella nya arbetsupp- gifterna vid sidan
            av det reguljära arbetet vid den nu vidgade Genévekon- ferensen.
            Till detta kommer det ovan redovisade behovet av en mer långsiktig
            planering av de svenska insatserna och ett forsknings- och utredningsarbete
            som bygger på denna planering. När arbetsuppgifterna ökar på sätt
            som här redovisats innebär oförändrade personella resurser och
            reellt oförändrade forskningsanslag oundvikligen en uttunning
            av den svenska kapaciteten och framtvingar en sänkning av ambitionerna.
            Vårt land arbetade för att den särskilda FN-sessionen skulle betyda
            en ökad aktivitet för internationell nedrustning. Nu gäller det
            att möta denna ökade aktivitet med en större svensk insats. De
            nuvarande personella resurserna inom den byrå på UD:s politiska
            avdelning som handlägger nedrustningsfrågorna bör förstärkas.
            Vi föreslår att denna byrå tillförs ytterligare två handläggartjänster
            och en biträdestjänst och att en därmed motsvarande uppräkning
            sker av anslaget A I. Utrikesför- valtningen med 330 000 kr. Anslaget
            E 5. Vissa åtgärder för rustningsbegränsning och kontroll bör
            uppräknas med ytterligare 300 000 kr. för att öka kapaciteten
            inom intern- programmet T 3: Vetenskaplig underlagsverksamhet.
          </p>
          <p xml:id="i-ZVwfNom6E1MdfLSqjL2dw">
            SIPRI
          </p>
          <p xml:id="i-M5xkdbHwU9GTJLATn4jYPm">
            Stockholms internationella fredsforskningsinstitut, SIPRI, har
            en unik position bland internationella nedrustningsförhandlare
            och andra som arbetar med dessa frågor. Inte minst vid den särskilda
            generalförsamlingen uppmärksammades SIPRI:s insatser. Att SIPRI
            är en självständig stiftelse som leds av en internationell styrelse
            bidrar till förtroendet för dess verksamhet. Det är av vikt att
            oberoendet gentemot den svenska regeringen både reellt och formellt
            inte kan ifrågasättas.
          </p>
          <p xml:id="i-7kmxfYZrpTmiCzK9LQvAsJ">
            Sveriges riksdag ger genom sina årliga anslag den ekonomiska
            ram inom
          </p>
          <pb facs="riksdagen-motions-pdf/data/197879/mot_197879__588/mot_197879__588-007.pdf"/>
          <fw xml:id="i-UHvqBNCs272ZMy5iQgYHXW">
            Mot. 1978/79:588 12
          </fw>
          <p xml:id="i-MxMMouv499VTrtZyt6WBtu">
            vilken SIPRI verkar. Institutet har för nästa budgetår begärt
            en ökning av statsbidraget med 1425 000 kr. Regeringen föreslår
            en uppräkning med 435 000 kr. vilket enligt föredraganden kan
            beräknas tillåta en oförändrad ambitionsnivå. I sin framställning
            till regeringen har SIPRI för särskilda projektkostnader begärt
            780 000 kr. i ökat anslag. Därav skulle huvuddelen användas för
            utåtriktade projekt som skulle ge ökad spridning i andra länder
            åt institutets forskningsresultat som exempelvis SIPRI:s årsbok,
            nya böcker, översättningar till andra språk än engelska, sammanfattningar
            och broschyrer på flera spårk för gratisdistribution och konferensdeltagande.
            Det är angeläget att SIPRI:s hittills framgångsrika verksamhet
            kan byggas ut ytterligare och att dess publikationer kan ges en
            bredare spridning internationellt. Vi föreslår därför att SIPRI:s
            anslag uppräknas med 400 000 kr. utöver regeringens förslag.
          </p>
          <p xml:id="i-8pbwi9DaihhBk7CXKK7F1M">
            Informationsfrågor
          </p>
          <p xml:id="i-Ecv2v2RuitaDQMLSkZWNET">
            Ett brett och aktivt folkligt engagemang i nedrustningsfrågorna
            är en annan viktig förutsättning för effektiva svenska insatser
            vid de internationella nedrustningsförhandlingarna. Det gäller
            att i första hand engagera våra stora folkrörelser och andra ideella
            organisationer för en aktiv informationsverk- samhet inom vårt
            land och internationellt. För att stödja en sådan verksamhet krävs
            en bättre statlig samordning av den allmänna utrikespo- litiska
            informationsverksamheten med särskild inriktning på nedrustnings-
            problematiken. För närvarande utgår vissa anslag för liknande
            syften bl. a. över UD:s budget (E 3. Information om mellanfolkligt
            samarbete och utrikespolitiska frågor). Dessa medel går dock i
            huvudsak till forskning och publicistisk verksamhet inom angränsande
            ämnesområden. Målsättningen bör vara att få med de stora organisationerna
            i informations- arbetet för internationell nedrustning. Omfattningen
            av det statliga organi- sationsstödet i dessa frågor bör stegvis
            byggas upp till ett belopp motsvarande en promille av militärutgifterna.
            Ett särskilt anslag bör i detta syfte föras upp på UD:s huvudtitel
            benämnt förslagsvis Bidrag till information om interna- tionell
            nedrustning. En promille av kostnaderna för det mili försvaret
            utgör för 1979/80 ca 14 milj. kr. För att få en effektiv användning
            av informationsresurserna inom folkrörelserna krävs en god planering
            av kampanjer och andra aktiviteter. Det kan därför vara rimligt
            att steget mot ett promilleanslag tas i etapper under två tre
            budgetår. Vi föreslår att 4 milj. kr. avsätts för detta ändamål
            under budgetåret 1979/80.
          </p>
          <p xml:id="i-2f6iuvHq2S8RYdffRHAGfN">
            Hemställan
          </p>
          <p xml:id="i-P9XmwMXK7DEpAwLCJXzLQa">
            Med hänvisning till vad som anförts hemställs 1. attriksdagen
            som sin mening ger regeringen till känna vad som i
          </p>
          <pb facs="riksdagen-motions-pdf/data/197879/mot_197879__588/mot_197879__588-008.pdf"/>
          <p xml:id="i-9m1Xkh5AY4gWeAtUT5xn44">
            NH Lr
          </p>
          <fw xml:id="i-XG53fxdNYgNJv6JY7F3UhF">
            Mot. 1978/79:588 13
          </fw>
          <p xml:id="i-PEMcdEt3bv8X1GAVkxm4cW">
            motionen anförts angående en långsiktig planering av de svenska
            insatserna i det internationella nedrustningsarbetet, 2. attriksdagen
            som sin mening ger regeringen till känna vad som i motionen anförts
            beträffande initiativ för att främja avspänning och nedrustning
            i Europa, 3. att riksdagen till Utrikesförvaltningen (A 1, Utrikesdepartemen-
            tet) för budgetåret 1979/80 anvisar ett i förhållande till rege-
            ringens förslag med 330000 kr. förhöjt förslagsanslag av 406 730
            000 kr., 4. att riksdagen till Vissa åtgärder för rustningsbegränsningar
            och kontroll (E 5, Utrikesdepartementet) för budgetåret 1979/80
            anvisar ett i förhållande till regeringens förslag med 300 000
            kr. förhöjt förslagsanslag av 5 470 000 kr., 5. att riksdagen
            till Bidrag till Stockholms internationella fredsforsk- ningsinstitut
            (E 4, Utrikesdepartementet) anvisar ett i förhållande till regeringens
            förslag med 400 000 kr. förhöjt reservationsan- slag av 7430 000
            kr., 6. attriksdagen till Bidrag till information om internationell
            nedrust- ning (Utrikesdepartementet) för budgetåret 1979/80 anvisar
            ett reservationsanslag av 4 000 000 kr.
          </p>
          <p xml:id="i-72XW7Zbt1WA4xhbDL8p1Ln" type="date">
            Stockholm den 22 januari 1979
          </p>
          <p xml:id="i-FwoeogdqxGszTnk4LSM498">
            OLOF PALME (s)
          </p>
          <p xml:id="i-JLfmNgWLfRwRXq5fCDbi95">
            ERIK ADAMSSON (s) GÖRAN KARLSSON (s) INGEMUND BENGTSSON (s) VALTER
            KRISTENSON (s) INGVAR CARLSSON (s) ANNA LISA LEWÉN-ELIASSON (s)
            HANS GUSTAFSSON (s) ESSEN LINDAHL (s) BENGT GUSTAVSSON (s) LISA
            MATTSON (s) LILLY HANSSON (s) THAGE PETERSON (ts) LENA HJELM-WALLÉN
            (s) ANNA-GRETA SKANTZ (s) PAUL JANSSON (s) INGVAR SVANBERG (s)
          </p>
          <pb facs="riksdagen-motions-pdf/data/197879/mot_197879__588/mot_197879__588-009.pdf"/>
          <pb facs="riksdagen-motions-pdf/data/197879/mot_197879__588/mot_197879__588-010.pdf"/>
          <pb facs="riksdagen-motions-pdf/data/197879/mot_197879__588/mot_197879__588-011.pdf"/>
          <p xml:id="i-D9D31Vg91qLbaHAwRpr3JQ">
            GOTAB 61128 Stockholm 1979
          </p>
        </div>
      </div>
    </body>
  </text>
</TEI>
