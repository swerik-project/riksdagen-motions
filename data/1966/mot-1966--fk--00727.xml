<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00727">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__727/mot_1966__fk__727-001.pdf"/>
      <fw xml:id="i-PHnUvBKWFGTjwtFJGmj3CH">
        Motioner i Första kammaren, nr 727 år 1966 7
      </fw>
      <div xml:id="i-VbDW7tMaNrtSss5mo7nw8C" type="motHeader">
        <div xml:id="i-89Kuiiuy85QyjQAD7rYiKJ" type="motTitle"/>
        <div xml:id="i-Dio6qppMSxxeLbAVyYAHM6" type="motSubmissionInfo"/>
      </div>
      <div xml:id="i-WjnybYN4esqvKADnCXG8fu" type="motBody">
        <div xml:id="i-Udb37Z7Bt8xGSMCKZMKyRi">
          <p xml:id="i-3r5Qqb2E7JgemwAiHGYJTk">
            Nr 727
          </p>
          <p xml:id="i-2KhXx8QfvKcifZuv6KXp8Q">
            Av herr Andersson, Torsten, och herr Gustafsson, Nils-Eric, i
            anledning av Kungl. Maj:ts proposition nr 100, med förslag till
            lag om föreläggande av ordningsbot m.m.
          </p>
          <p xml:id="i-3f8rmSsNanp9kz7inqVHkB">
            (Lika lydande med motion nr 897 i Andra kammaren)
          </p>
          <p xml:id="i-VQyxBG7j8LFkmy9XC8v3Uu">
            Trafiklagstiftningen har främst två uppgifter, nämligen att främja
            säkerheten i trafiken, samt att efter inträffat trafikolycksfall
            sörja för en fullgod utredning om orsaken till olyckshändelsen.
            Det är mot denna bakgrund man har att bedöma de genom Kungl. Maj:ts
            proposition nr 100 framförda förslagen till lag om föreläggande
            av ord- ningsbot samt ändringar i rättegångsbalken och lagen om
            vissa trafikbrott. Vid prövning av förslagen har man också att
            beakta det under de senaste tjugo åren ständigt stegrade antalet
            olyckor i trafiken. Antalet trafikskade- fall, som anmäldes till
            trafikförsäkringsföretagen, utgjorde år
          </p>
          <p xml:id="i-BK4YcB3NjLk7nRwbCAMfAa">
            1956 56 900 1962 ca 278 100 1964 ca 320 000 1965 ca 363 000
          </p>
          <p xml:id="i-9RcCv22jm98vAe6ZKk82x2">
            De svåra personskadorna och dödsolyckorna har trots ett intensivt
            trafik- säkerhetsarbete — särskilt under senare år — icke minskat.
            Sålunda redovisar Trafikförsäkringsföreningen följande siffror
            för 'de tre första månaderna under åren 1965 och 1966.
          </p>
          <p xml:id="i-PM5PYN6agMEJTXRnu8v4Eh">
            1965 dödade skadade 1966 dödade skadade januari 104 1606 januari
            92 1529 februari 78 1247 februari 89 1453 mars 62 1152 mars 68
            1422 244 4 005 249 4 404
          </p>
          <p xml:id="i-Qevpv2Pf1X6A1NqGi2c4B2">
            Utvecklingen beträffande trafikolyckorna kan betecknas som otillfreds-
            ställande, och en lindring i samhällets reaktion mot ovarsamhet
            i trafiken synes därför i dagens situation icke böra komma i fråga.
            Varje eftergift åt dem som sätter sig över trafikföreskrifter
            och trafikregler eller på
          </p>
          <pb facs="riksdagen-motions-pdf/data/1966/mot_1966__fk__727/mot_1966__fk__727-002.pdf"/>
          <fw xml:id="i-8RoeJH3iv5kXZS4yNJQ6cY">
            8 Motioner i Första kammaren, nr 727 år 1966
          </fw>
          <p xml:id="i-3r2fUsYKNoLHtaWMnVrZAp">
            annat sätt visar bristande hänsyn mot andras säkerhet är ägnad
            att minska respekten för trafiklagstiftningen. Beträffande de
            skilda förslagen i propositionen vill vi framföra föl- jande.
          </p>
          <p xml:id="i-WmhDAfPHr8vu7S3GE6cyzC">
            Förslaget till lag om föreläggande av ordningsbot
          </p>
          <p xml:id="i-XShqixjjc5QjWaZPunpNvV">
            Det har sedan gammalt varit en ledande princip i svenskt rättsväsende
            att frågan om straffpåföljd skall prövas av domstol. Från denna
            regel skedde som bekant ett viktigt undantag när man på sin tid
            i 48 kap. rätte- gångsbalken införde institutet strafföreläggande,
            enligt vilket åklagare fick behörighet att i viss begränsad omfattning
            skriftligen förelägga den misstänkte ett bötesstraff. Om föreläggandet
            godtogs, behövde således någon förhandling inför domstol inte
            förekomma. Nu innebär förslaget till lag om föreläggande av ordningsbot
            att man vill gå ett steg längre och anförtro åt polisman att bestämma
            straffpå- följden vid ett trafikbrott. Såsom det redovisas i propositionen,
            har antalet trafikförseelser ökat i sådan grad att det är nödvändigt
            att söka finna nya enklare former för beivrande av det stora antalet
            ordningsförseelser. Annars blir rättsväsendet alltför betungat
            av dessa förseelser av främst ordningskaraktär. Det torde sålunda
            av praktiska skäl bli nödvändigt att i princip godtaga det föreslagna
            institutet föreläggande av ordningsbot i förhoppning att den snabba
            reaktionen från trafikpolisens sida skall visa sig kunna bidraga
            till att främja trafiksäkerheten. Å andra sidan är det utomordentligt
            ange- läget — när det här gäller en nyhet i vår rättsordning —
            att man går fram med största varsamhet och skapar garantier för
            att det förenklade för- farandet inte inverkar menligt på rättssäkerheten.
            Det är vidare av syn- nerlig vikt att befogenheten ges endast
            åt polispersonal med tillräcklig utbildning och erfarenhet, samt
            att befogenheten utövas på sådant sätt att trafikant icke utsättes
            för otillbörlig påtryckning. För att skapa garantier för att föreläggandet
            av ordningsbot handhaves på ett för rättssäkerheten betryggande
            sätt bör därför dels av Kungl. Maj:t uppställas bestämda krav
            i fråga om utbildning och dokumenterad lämplighet beträffande
            den polispersonal, som får ge före- läggande av ordningsbot, dels
            i instruktioner och vid utbildning av polispersonal kraftigt inskärpas
            att den misstänkte icke får utsättas för obehörig påtryckning
            i syfte att förmå honom att godtaga föreläggandet — något som
            ju kan framställas som förmånligt av bekvämlighetsskäl. Förfarandet
            med föreläggande av ordningsbot medför besvärliga komp- "likationer
            så snart en trafiköverträdelse medfört skada på person eller egendom,
            för vilken vederbörande kan begära ersättning att betalas av
          </p>
          <pb facs="riksdagen-motions-pdf/data/1966/mot_1966__fk__727/mot_1966__fk__727-003.pdf"/>
          <fw xml:id="i-VSo5dTrR4fMvsKd72Tq46J">
            Motioner i Första kammaren, nr 727 år 1966 9g
          </fw>
          <p xml:id="i-5N6RY8UAkQNRRpXWMnekec">
            den som varit vållande till skadan eller av hans försäkringsgivare.
            I alla sådana fall kan ju ett godtagande av polismans föreläggande
            av ordnings- bot tolkas som ett erkännande och åberopas, när sedan
            ersättningskravet framställes. Den som godtog polismannens föreläggande
            hade säkert inte förstått att godkännandet kunde få sådana konsekvenser
            för ersättnings- frågan, som i regel för vederbörande är av större
            betydelse än den begrän- sade utgiften i form av böter. Den här
            framförda synpunkten har i viss mån beaktats i förslaget genom
            att det i 3 $ stadgas att föreläggande icke får utfärdas om det
            föreligger anled- ning att antaga »att talan om enskilt anspråk
            kommer att föras». Men det kan ju ofta vara svårt att redan på
            olycksplatsen få klarhet i frågan om det inträffade kommer att
            ge anledning till ersättningskrav från den ena eller andra sidan.
            Därför vore det riktigare att begränsa användningen av före- läggande
            av ordningsbot till sådana tillfällen, då någon skada till person
            eller egendom icke uppkommit genom trafikförseelsen och således
            ett föreläggande av ordningsbot inte kan medföra komplikationer
            för ett senare framställt anspråk på ersättning. En bestämd rågång
            skulle med andra ord dragas upp mellan å ena sidan trafikförseelser
            utan samband med skada på person eller egendom, samt å andra sidan
            trafiköverträ- delser, som medfört skada och kan ge anledning
            till tvist om ersättning. Förslaget skulle i detta syfte behöva
            ändras därhän, att undantaget i 3 $ skulle avse alla fall, där
            talan om enskilt anspråk kan föras.
          </p>
          <p xml:id="i-9G4qUeNWbNUVet7vyaqrkJ">
            Ändring i 48 kap. 1 $ rättegångsbalken angående strafföreläggande
          </p>
          <p xml:id="i-QJ36N4oLKZKfx7C8nqDpWx">
            För närvarande får strafföreläggande ej användas, om »anledning
            före- kommer, att målsägande finnes». Enligt förslaget skulle
            denna bestämmelse ändras därhän att »Strafföre- läggande må ej
            utfärdas, om målsägande förklarat att han ämnar föra talan om
            enskilt anspråk i anledning av brottet, eller begärt, att åtal
            skall väckas». Därmed vill man vidga möjligheten att begagna strafföreläggande,
            även då olyckshändelsen givit upphov till ersättningsanspråk.
            Det kan vara riktigt att utvidga området för strafföreläggande,
            men det synes riktigare att föreskriva att åklagaren skall göra
            sig underrättad om all enskilda ersättningsanspråk är eller blir
            reglerade i godo, innan straff- föreläggande utfärdas. Annars
            kan ju målsägaren komma i efterhand och plötsligt stå i den situationen
            att ansvarsfrågan är avklarad genom straff- föreläggande, trots
            att det enskilda anspråket är oreglerat med motparten celler dennes
            försäkringsgivare. Visserligen har den som fordrar ersättning
            möjlighet att föra särskild talan om sitt krav, men detta är en
            betydligt besvärligare, dyrbarare och långsammare väg än att inträda
            som målsägare i ett åklagarmål. Det måste därför vara riktigare
            att åklagaren skall göra
          </p>
          <pb facs="riksdagen-motions-pdf/data/1966/mot_1966__fk__727/mot_1966__fk__727-004.pdf"/>
          <fw xml:id="i-2sVhv4FEsxWV5ibAZDDW3S">
            10 Motioner i Första kammaren, nr 727 år 1966
          </fw>
          <p xml:id="i-QhZtMX3oEpK45x8qgnqEQB">
            sig underrättad om att de enskilda anspråken är uppklarade, innan
            an- svarsfrågan får prövas genom strafföreläggande. Den i förslaget
            upptagna ändringen i 48 kap. 1 $ rättegångsbalken skulle eljest
            medföra en betydande försämring i den ställning, som målsägare
            har vid trafikolycksfall enligt den nu gällande ordningen. Förenklingen
            i för- farandet kan vara önskvärd men synes inte rimligen böra
            ske på bekostnad av målsägarens intressen, som vid trafikolyckor
            ofta kan gälla betydande belopp.
          </p>
          <p xml:id="i-Tbz41Tk9o5DiB45e2xhdg4">
            Ändring i1 $i trafikbrottslagen
          </p>
          <p xml:id="i-3fDJ99AQ5TqHoDWjVSwhe6">
            Förslaget går ut på att straffpåföljden för vårdslöshet i trafik
            — för när- varande dagsböter eller fängelse i sex månader — skall
            ändras att endast gälla dagsböter. Trafikmålskommittén har i sitt
            betänkande velat gå ännu längre i strafflindring och önskade ändra
            1 $ trafikbrottslagen så att endast allvar- ligare fall av trafikovarsamhet
            eller vad kommittén betecknade som » väsentlig ovarsamhet»&gt;
            skulle falla inom det straffbara området. Departementschefen har
            inte velat följa kommitténs förslag att minska det straffbara
            området men däremot godtagit förslaget att utesluta frihets- straff
            som påföljd vid vårdslöshet i trafik. Här möter en för trafiksäkerhetsarbetet
            utomordentligt viktig fråga, nämligen om verkligen situationen
            på olycksfronten i dag är sådan att det är tillrådligt att samhället
            minskar sina möjligheter att reagera mot vårds- löshet i trafik.
            Det är ingen tvekan om att en strafflindring i enlighet med förslaget
            i propositionen kommer att uppfattas som ett uttryck för en mildare
            bedömning från samhällets sida av trafikbrotten i gemen. En utveckling
            i den riktningen vore ytterst ovälkommen i ett ögonblick, då en
            skärpt inställning mot trafikbrotten skulle ge ett värdefullt
            stöd åt trafik- .säkerhetsarbetet och åt dem som i våra bilskolor
            och i andra sammanhang söker bibringa nya bilförare, och då särskilt
            de unga, en klar insikt om vad en god trafikkultur innebär i fråga
            om ansvar för och hänsyn mot andra trafikanter. Under remissbehandlingen
            har ett stort antal myndigheter och organisa- tioner givit uttryck
            åt liknande synpunkter, redovisade på flera ställen i propositionen.
            Såsom ett ytterligare skäl mot den föreslagna ändringen i 1 $
            trafik- brottslagen kan åberopas, att just nu överläggningar pågår
            i syfte att söka uppnå nordisk enhet inom trafiklagstiftningen
            i alla viktigare punkter. Dit hör främst utformningen av det straffbara
            området för vårdslöshet i tra- fik samt straffpåföljderna vid
            detta brott. En ändring i den svenska tra- fikbrottslagen redan
            nu — utan att avvakta de internordiska överlägg- ningarna i frågan
            — skulle binda de svenska representanterna och försvåra
          </p>
          <pb facs="riksdagen-motions-pdf/data/1966/mot_1966__fk__727/mot_1966__fk__727-005.pdf"/>
          <fw xml:id="i-FJenasdAmYFfZnijoobQoq">
            Motioner i Första kammaren, nr 727 år 1966 11
          </fw>
          <p xml:id="i-KWRnrJmtrrMq5ynJCw6Yv8">
            den enhet i nordisk lagstiftning, som blivit av särskild betydelse
            när vårt land står i begrepp att inom något mer än ett år ansluta
            sig till de andra nordiska ländernas högertrafik. Några bärande
            skäl att föregripa nor- disk vägtrafikkommittés förslag kan inte
            anföras, utan det enda naturliga är att låta förslaget om ändring
            i 1 $ trafikbrottslagen få vila tills nordisk vägtrafikkommitté
            avgivit sitt betänkande. Det torde vara att förvänta redan inom
            ett par månader. Det bör tilläggas att tendensen i andra länder
            går mot en skärpning av påföljderna vid ovarsamhet i trafik. Sålunda
            infördes en betydligt strängare trafiklag i Österrike den 1 januari
            1961. I Tyskland skärptes påföljderna vid trafikbrott genom en
            ny lag i november 1964. Både i Österrike och i Tyskland har antalet
            svåra trafikolyckor sjunkit markant efter införandet av den skärpta
            trafiklagstiftningen — något som inte kan tolkas på annat sätt
            än att samhällets reaktion i form av stränga påföljder vid vårdslöshet
            har påtaglig effekt och utgör ett verksamt medel bland andra i
            trafik- säkerhetsarbetet. För vårt lands del bör vi draga nytta
            av de utländska erfarenheterna och således inte i dagens allvarliga
            läge på olycksfronten vidtaga någon åtgärd, som skulle innebära
            en strafflindring mot vårdslöshet i trafik.
          </p>
          <p xml:id="i-Ebey1JFqXDXrvCQwxYnR46">
            Med hänvisning till det anförda får vi hemställa,
          </p>
          <p xml:id="i-TNFK7WnwbunNpSuPbhTJ8S">
            att riksdagen vid behandlingen av proposition nr 100 måtte dels
            besluta att strafföreläggande skall få utfärdas endast om de enskilda
            anspråken i anledning av brottet blivit regle- rade eller målsägaren
            förklarat att han icke har något att erinra mot att strafföreläggande
            utfärdas, dels besluta att förslaget om ändring av 1 $ trafikbrotts-
            lagen måtte avslås i avvaktan på resultatet av internordiska överläggningar
            om en gemensam nordisk trafiklagstiftning, dels ock uttala att
            befogenheten att förelägga ordningsbot bör anförtros endast polispersonal
            med viss bestämd utbild- ning och erfarenhet inom trafikpolisen,
            och att från polisens sida icke får utövas påtryckning för att
            förmå den misstänk- te att godtaga ordningsbot, samt att vederbörande
            utskott måtte ges i uppdrag att utarbeta erforderlig författningstext.
          </p>
          <p xml:id="i-2jJXrvpFRWLn8WXHorJqfL" type="date">
            Stockholm den 26 april 1966
          </p>
          <div xml:id="i-4yzefprdesssVgwx6Nuxpq" type="signatureBlock">
            <p who="i-Lr6SgKhYd2CyYMfVp5ZboP" type="signature">
              Torsten Andersson (cp)
            </p>
            <p who="i-GLno3eQa9T5zWF3tzFnibf" type="signature">
              Nils-Eric Gustafsson (cp)
            </p>
          </div>
        </div>
      </div>
    </body>
  </text>
</TEI>
