<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0311/mot_199900_MJ_0311-0001.pdf"/>
      <div type="motHeader" xml:id="i-Uso3HN5uJJHdBRhvr34vNR">
        <div type="motTitle" xml:id="i-8rZXH9CkBMdjsxirgs5pzE"/>
        <div type="motSubmissionInfo" xml:id="i-9eCHtHwuML9HXezjLkkjF6"/>
      </div>
      <div type="motBody" xml:id="i-DLSDXrzANH8Q1rTpGPcawE">
        <div xml:id="i-R3twpoWMDsRYpZLRqAD8kc">
          <p xml:id="i-EsiBffhzbGWhwcga88FEjB">
            1999/2000 mnr: MJ311 pnr: c110
          </p>
          <p xml:id="i-Aa9dH9s1sBHrDVFTH3GGcv">
            Motion till riksdagen
          </p>
          <p xml:id="i-PYjJuVznLVRBCGhVytXZE4">
            1999/2000:MJ311 av Eskil Erlandsson m.fl. (c) Äganderätten
          </p>
          <p xml:id="i-FzKRAc5GMxrdLuUd4VHhDc">
            Värna äganderätten till skog och mark
          </p>
          <p xml:id="i-bBoBkzb1bR9o814LNSbGB">
            I samband med riksdagens behandling av förslaget till en samlad
            miljö- lagstiftning, miljöbalken, var Centerpartiet mycket kritiskt
            till de oklarheter som finns vad gäller äganderätten och ersättningsreglerna.
            Enligt Lagrådets tolkning av det nuvarande rättsläget kan ingripande
            av miljöskyddsskäl inte vara grund till ersättning, även om det
            försvårar pågående markanvändning, såvitt den aktuella användningen
            av marken var olaglig redan när den påbörjades. Tolkningsproblemen
            uppkommer i de fall då en markanvändning inte stred mot någon
            norm när den påbörjades, men en senare tillkommen reglering medför
            att markanvändningen blir olaglig. Centerpartiet anser att det
            är synnerligen otillfredsställande att en majoritet i riksdagen
            beslutat om en samlad miljölagstiftning i fullt medvetande om
            att lagen innehåller allvarliga oklarheter i en mycket central
            lagstiftningsfråga. Det faktum att det råder en motsättning mellan
            grundlag och vanlig lag medför att t.ex. ersättningsfrågor även
            i framtiden kommer att behöva avgöras i domstol. Det tolkningsutrymme
            som finns riskerar att medföra att domarna inte blir enhetliga,
            utan kan komma att variera från domstol till domstol. Centerpartiet
            anser att ett förtydligande av lagstiftningen bör ske med syfte
            att äganderätten även i fortsättningen skall ges ett mycket starkt
            skydd — samtidigt som det inte förhindrar de åtgärder som är motiverade
            på grund av skyddet av miljön. Det bör vara utgångspunkten för
            den utredning som getts i uppdrag att utreda huruvida RF 2:18
            bör ges en ny lydelse. Det vore mycket olyckligt om denna översyn
            resulterar i ett urholkat egendomsskydd. Detta bör ges regeringen
            till känna. Centerpartiet har i tidigare motioner påpekat de oklarheter
            som finns vad gäller äganderätten och ersättningsreglerna. Tyvärr
            finner vi anledning att upprepa denna kritik. Centerpartiet kräver
            klara och tydliga ersättningsregler. Kompensation skall utbetalas
            för begränsningar av pågående markanvänd- ning som är att betrakta
            som mer än bagatellartade. Detta bör ges regeringen till känna.
          </p>
          <pb facs="riksdagen-motions-pdf/data/199900/mot_199900_MJ_0311/mot_199900_MJ_0311-0002.pdf"/>
          <p xml:id="i-WwKVZYmauSA437hZczsejM">
            Kommersiellt missbruk av allemansrätten
          </p>
          <p xml:id="i-TE1PdCokH3g9iH2cwgEdgi">
            Genom den nya miljöbalken ställs inte några krav på att organiserat
            friluftsliv av betydelse skall meddelas markägaren. Däremot skall
            det anmälas till naturvårdsmyndigheten för samråd. I realiteten
            innebär detta att samrådsmyndigheten och organisatören av friluftsverksamheten,
            som oftast är en annan person än markägaren, över markägarens
            huvud kan bestämma hur dennes mark lämpligen skall användas för
            det tilltänkta friluftsända- målet. I de fall den organiserade
            friluftsverksamheten sker i kommersiellt syfte är det stötande
            att det blir möjligt att organisera verksamhet på annans mark
            utan att fastighetsägaren behöver informeras eller ge sin tillåtelse
            till verk- samheten. Än mindre kan fastighetsägaren ställa några
            krav på ersättning eller del i vinsten av den kommersiella verksamheten.
            Detta är fallet även om verksamheten är av mer permanent art.
            Möjligheten att vistas fritt i naturen är en mycket stor tillgång.
            I och med EU-medlemskapet och en förhoppningsvis ökande turismverksamhet
            kom- mer fler människor än i dag att i framtiden utnyttja allemansrättens
            möjligheter. Regeringens förslag, som innebär att markägaren inte
            ges några möjligheter att påverka organiserad kommersiell friluftsverksamhet
            på sin mark, riskerar att leda till att allemansrätten hamnar
            i vanrykte. En sådan utveckling måste undvikas eftersom det skulle
            vara mycket illa om den en- skilde skulle gå miste om de privilegier
            som allemansrätten innebär.- Utgångspunkten skall vara att även
            markägarens intressen skall ges utrymme vid tillåtelse av organiserat
            friluftsliv. Centerpartiet anser att en förutsättning för organiserat
            friluftsliv i kommersiellt syfte skall vara att ett avtal har
            slutits med markägaren. Detta bör ges regeringen till känna.
          </p>
          <p xml:id="i-6Wh5yvL1GNQ36pKyvEFX5o">
            Hemställan
          </p>
          <p xml:id="i-QYboQo5r1ghGaJmVWf1ryz">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att äganderätten till skog och mark inte får urholkas, 2. att
            riksdagen som sin mening ger regeringen till känna vad i motionen
            anförts om behovet av klara och tydliga ersättningsregler, 3.
            att riksdagen som sin mening ger regeringen till känna vad i motionen
            anförts om kommersiellt missbruk av allemansrätten.
          </p>
          <p xml:id="i-7mbWQMVEGdQuxjKNy1Sg6q">
            Stockholm den 1 oktober 1999 Eskil Erlandsson (c) Sven Bergström
            (c) Birgitta Carlsson (c)
          </p>
          <p xml:id="i-4oBd36PsPyGRAD25TZkEEV">
            Viviann Gerdin (c) Åke Sandström (c)
          </p>
          <p xml:id="i-LDn9BwPcDkktrvJuL8Ntko">
            Mot. 1999/2000 MJ311
          </p>
        </div>
      </div>
    </body>
  </text>
</TEI>
