<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00359">
  <teiHeader>
    <fileDesc>
      <titleStmt>
        <title>Handlingsplanen för handikappolitiken</title>
        <author corresp="i-GuqTA1ryPxMT4VhaTEcYK3">av Anne Marie Brodén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Handlingsplanen för handikappolitiken</title>
          <idno type="rdwebb">GU02So359</idno>
          <rs type="number">So359</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So359/text</ref>
          <ref type="dokument_url_html">http://data.riksdagen.se/dokument/GU02So359</ref>
          <ref type="dokumentstatus_url_xml">http://data.riksdagen.se/dokumentstatus/GU02So359</ref>
          <ref type="doc">http://data.riksdagen.se/fil/C0B2F715-4258-4A15-A9E1-4C467F798AB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XjFYuQgkKWe1aZDrL856F2" type="signed"/>
        <correspContext corresp="i-XjFYuQgkKWe1aZDrL856F2">
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-NBPrGaJiK38CMNyCYmDWuq" type="referral">
          <date when="2006-11-07"/>
        </correspAction>
        <correspAction xml:id="i-MM2x8Cvtxv91ZKfxCon6Bc" type="dismissal">
          <date when="2006-11-07"/>
        </correspAction>
        <correspAction xml:id="i-3fLQ44JF9c9HHpFcdshjxH" type="numbering">
          <date when="2006-11-01"/>
        </correspAction>
        <correspAction xml:id="i-G56n7grJCwa9EtHr2oGMZh" type="submission">
          <date when="2006-10-31"/>
        </correspAction>
        <correspAction xml:id="i-VfhawE2X9CMF75YbuCDsiV" type="transfer">
          <date when="2006-10-30"/>
        </correspAction>
        <correspAction xml:id="i-PPH8377Gy7z9rkrsUQyBtB" type="assigned"/>
        <correspContext corresp="i-PPH8377Gy7z9rkrsUQyBtB">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GFo6F6uA5UBtjYHiRMFwNc" type="motBody">
        <div xml:id="i-CN4mqFKMJKKGmLLYak6bFo" type="motProposal" subtype="förslag">
          <head xml:id="i-9dZ31oWZYQJtTksyPj7ukd">
            Förslag till riksdagsbeslut
          </head>
          <p xml:id="i-MSLfvQPVWkH6dwLvNPji4N">
            Riksdagen tillkännager för regeringen som sin mening vad i motionen
            anförs om att förbättra för människor med funktionshinder.
          </p>
        </div>
        <div xml:id="i-5MWFGTNrxMVZdUtKQ58j8n" type="motContent">
          <head xml:id="i-UzjdzBHe1tGPHaLv1YnbQH" type="h1">
            Handlingsplanen för handikappolitiken
          </head>
          <head xml:id="i-AY6aFoDeq1NNpPiyA7UAAq" type="h1">
            Motivering
          </head>
          <p xml:id="i-KCp2ogZAcYvSSRK4BfLGQn">
            Det har gått sex år sedan riksdagen beslutade om en nationell
            handlingsplan för handikappolitiken Från patient till medborgare.
            Handlingsplanen spänner över alla samhällsområden och markerar
            därigenom att handikappolitiken är ett sektorsövergripande politikområde.
          </p>
          <p xml:id="i-R6DNwAAttp8iTpqYvLWXh">
            Flickor och pojkar samt kvinnor och män med funktionshinder skall
            ha samma rättigheter och skyldigheter som andra medborgare. Inriktningen
            av det handikappolitiska arbetet är att ta bort de hinder som
            finns för full delaktighet och jämlikhet i samhället för personer
            med funktionshinder.
          </p>
          <p xml:id="i-GFe9NxewqFiXinonN4gLoy">
            I skrivelse 2005/06:110 Uppföljning av den nationella handlingsplanen
            för handikappolitiken konstateras att samhället ännu inte är tillgängligt
            för alla. Personer med funktionshinder behandlas inte som alla
            andra och diskriminering förekommer i olika sammanhang.
          </p>
          <p xml:id="i-CXq5yibahsJzSZdWnSG1aG">
            Skrivelsen pekade på att målen i många fall är långt ifrån uppfyllda.
            Socialstyrelsen konstaterar att bristande ekonomiska resurser
            i kommuner och landsting kan komma att leda till en ökad polarisering
            genom att olika gruppers behov ställs mot varandra. Likaså kan
            kraven på anhörigas roll i omsorgen om funktionshindrade fortsätta
            att öka på samma sätt som redan har skett inom äldreomsorgen.
          </p>
          <p xml:id="i-Egrh2WD6vVQvtLdZTNEUeh">
            Kritik riktas också mot bristen på samordning mellan olika myndigheter.
            Här behövs det tydliga förslag om utökad finansiell samordning
            för att komma till rätta med detta.
          </p>
          <p xml:id="i-gWhLdBv7JiQQ9VKQa2YQu">
            Även Skolverket pekar på att funktionshindrades rättigheter ofta
            åsidosätts. Framför allt handlar det om brist på resurser till
            särskilt stöd och anpassning och att resurserna inte används på
            ett effektivt sätt.
          </p>
          <head xml:id="i-HcZiTVBPmdFLDC3PK42Qa1" type="h1">
            Diskrimineringslagstiftning behövs
          </head>
          <p xml:id="i-3bgC8B6P9ihRQv9SB8RFPd">
            För att diskriminering i samhället ska kunna bekämpas på ett
            effektivt sätt krävs en förbättrad samordning av arbetet mot diskriminering.
            Att de fyra ombudsmannafunktionerna samordnas är bra och ett steg
            i rätt riktning.
          </p>
          <p xml:id="i-88tBP3CQedY3jjpmhYyd9A">
            Takten i genomförandet av planen måste nu skruvas upp. Rättigheterna
            för personer med funktionshinder måste tydliggöras genom lagstiftning,
            enskildas makt och inflytande måste öka och bekämpandet av diskriminering
            i alla former intensifieras. Det är märkligt att handikappanpassningen
            av skolor går så långsamt, trots att kort tid återstår. Rehabilitering
            sker ofta inte inom föreskriven tid eller inte alls, och ansvar
            flyttas över från myndigheter till enskilda eller deras arbetsgivare.
          </p>
          <p xml:id="i-TFnXT6oAvFfA6Z8HFUxLFv">
            Den ekonomiska situationen för personer med funktionshinder är
            ofta prekär, och avgifter för hjälpmedel och annat stöd skiljer
            sig kraftigt mellan olika landsting. Hälsosituationen för personer
            med funktionshinder är också påtagligt sämre än för befolkningen
            i allmänhet. Särskilt notabel är den dåliga hälsosituationen för
            personer med psykiska funktionshinder.
          </p>
          <head xml:id="i-7c3ru5BbTi4vE4jzPWi9sQ" type="h1">
            Arbete ett viktigt steg för ökad delaktighet
          </head>
          <p xml:id="i-8dNEYzgDPPoyH9siU18Cuc">
            År 1998 uppgick arbetskraftsdeltagandet för personer med nedsatt
            arbetsförmåga på grund av funktionshinder till 62 procent. 2004
            hade denna andel sjunkit till 55 procent. En av de mest utsatta
            grupperna är personer med psykiska funktionshinder som endast
            hade en deltagandefrekvens på 35 procent.
          </p>
          <p xml:id="i-VpfHCQHM3rqjJWXNJrrbtW">
            Sveriges kommuner och landsting redovisar att alltfler människor
            ställs utanför arbetsmarknaden på grund av den tidigare regeringens
            beslut att överföra 15 procent av kostnadsansvaret för sjukpenningen
            till arbetsgivarna. Reformen gör det dyrare att anställa personer
            som riskerar att bli sjukskrivna och leder därför till större
            utanförskap. Detta gäller förstås i särskilt stor utsträckning
            personer med funktionshinder som ofta har en svag förankring på
            arbetsmarknaden. Det är därför glädjande att den nya regeringen
            nu är överens om att återställa denna reform och kommer på detta
            sätt att förbättra förutsättningarna för personer med funktionshinder
            att få ett arbete.
          </p>
          <head xml:id="i-GYUrmBpVvaweTDqTNP5Vu2" type="h1">
            Vård och hjälpmedelsgaranti behövs
          </head>
          <p xml:id="i-CFFBTCjN4yt3cGtDX6JmnA">
            Personer med funktionshinder konsumerar i regel mer sjukvård
            än genomsnittet och har ofta sammansatta behov. Vi moderater vill
            införa så kallade vårdvisare som ska fungera som en lots och en
            fast kontaktpunkt för patienten. Jag tror att vårdvisarna kan
            vara av särskilt stor betydelse för många människor som har funktionshinder.
            Det är också viktigt att stärka primärvården och skapa en sammanhållen
            vårdkedja samt ha en tydlig vårdgaranti som garanterar vård i
            tid. Samarbetet mellan öppen och sluten vård bör också stärkas.
            En förebild kan i detta avseende vara det borgerligt styrda Hallands
            län.
          </p>
          <p xml:id="i-7h3JD3kxjLddJQuvxzByjB">
            Jag anser att man skall införa en hjälpmedelsgaranti som ger
            personer med funktionshinder rätt att välja hjälpmedel från godkända
            leverantörer. I dagens system omyndigförklaras individen och utlämnas
            till offentliga monopol på hjälpmedelsområdet.
          </p>
          <p xml:id="i-LU6WuEkb9ipWn45aAAaf8L">
            Vidare vill jag föra över ansvaret för assistansersättningen
            till staten. Färre huvudmän och en samlad behovsbedömning ger
            bättre rättssäkerhet och mindre krångel.
          </p>
          <head xml:id="i-TUpNP3vujUmTzp4a5dqAEB" type="h1">
            Myndigheternas och kommunernas arbete med handlingsplanen
          </head>
          <p xml:id="i-LzcHphaX81t1hWAZ52piFF">
            En central del av den nationella handlingsplanen är de olika
            myndigheternas etappmål. Framgången för myndigheterna är dock
            blandad. Endast 39 etappmål av 105 är i dag uppfyllda, trots att
            det endast återstår fyra år tills handlingsplanen ska vara uppfylld.
            Av de uppfyllda etappmålen står Post- och telestyrelsen för 17
            stycken, vilket i och för sig är imponerande. Även Kulturrådet
            och Riksantikvarieämbetet har lyckats väl med sitt uppdrag. Mer
            beklagligt är att tunga myndigheter som Försäkringskassan, Socialstyrelsen,
            Konsumentverket, Boverket, Arbetsmarknadsstyrelsen och Skolverket
            alltjämt befinner sig långt från de uppsatta målen. Drygt 300
            myndigheter har ännu inte tagit fram handlingsplan för tillgänglighetsskapande
            åtgärder.
          </p>
          <p xml:id="i-GUJAvCSttUtFXKHaZ7EDoB">
            Även bland kommunerna brister det i genomförandet. En kartläggning
            som Handikappförbundens samarbetsorgan har genomfört visar att
            arbetet med den nationella handlingsplanen framskridit olika långt.
            Det finns kommuner som har ett långsiktigt och strategiskt upplagt
            arbete för att uppnå dess målsättningar, men det finns tyvärr
            också de som inte varit medvetna om att planen angår dem.
          </p>
          <p xml:id="i-Jz1nqPgkQFGmHNqb3WXDAD">
            Av 72 undersökta kommuner är det bara 20 som behandlat den nationella
            handlingsplanen i kommunstyrelsen. Elva av de 72 kommunerna har
            inte gjort några åtgärder över huvud taget med anledning av planen,
            mer än fem år efter att riksdagen har antagit den.
          </p>
          <p xml:id="i-BdFs2mwVThv9TT8GFbJ18i">
            Om handlingsplanen ska kunna förverkligas till 2010 krävs det
            både morot och piska.
          </p>
          <p xml:id="i-PFmU2arT6AQcWpJpzrmU76">
            Jag anser att regeringen bör vidta kraftfulla åtgärder för att
            förverkliga målen i den handikappolitiska handlingsplanen.
          </p>
        </div>
        <div xml:id="i-RkSTMGjPdU6GgUeXYFWg3k" type="motSignatures">
          <list xml:id="i-M6TTDeTMUhkwg9ci6XZAGh">
            <item xml:id="i-CQfvToxHSZqt6p1FAN93aS" who="i-GuqTA1ryPxMT4VhaTEcYK3">
              Anne Marie Brodén (m)
            </item>
          </list>
        </div>
      </div>
    </body>
  </text>
</TEI>
