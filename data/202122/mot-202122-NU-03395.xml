<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-03395">
  <teiHeader>
    <fileDesc>
      <titleStmt>
        <title>Elbristen i Skåne</title>
        <author corresp="i-8xM6U2UEMYF2ek1xU2cetn">av Ulrika Heindorff m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3395 av Ulrika Heindorff m.fl. (M)</title>
          <idno type="rdwebb">H9023395</idno>
          <rs type="number">3395</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9023395/text</ref>
          <ref type="dokument_url_html">http://data.riksdagen.se/dokument/H9023395</ref>
          <ref type="dokumentstatus_url_xml">http://data.riksdagen.se/dokumentstatus/H9023395</ref>
          <ref type="docx">http://data.riksdagen.se/fil/6DE83E08-16A3-48C0-9748-D35A798ADAA7</ref>
          <ref type="pdf">http://data.riksdagen.se/fil/9A421327-7B2B-4727-A1F2-43F50CD3F33F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5Uo768iUCKpWweNbRatbtH" type="signed"/>
        <correspContext corresp="i-5Uo768iUCKpWweNbRatbtH">
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-3yGB8i2p5vZhm4Sy536rgC"/>
        </correspContext>
        <correspAction type="submitted" xml:id="i-FVQ6f1funjswNCDyJFKtpV">
          <date when="2021-10-04"/>
          <time when="18:01:56"/>
        </correspAction>
        <correspAction type="reviewed" xml:id="i-KQznjN1Ef9yHzgVa4spYso">
          <date when="2021-10-05"/>
          <time when="10:45:54"/>
        </correspAction>
        <correspAction type="referred" xml:id="i-9bMSQAAs7m3go99TRMynfG">
          <date when="2021-10-14"/>
        </correspAction>
        <correspAction type="assigned" xml:id="i-G4PrdsnCdXhio1VuBr6pmU">
          <date when="2022-10-18"/>
          <time when="15:58:54"/>
        </correspAction>
        <correspContext corresp="i-G4PrdsnCdXhio1VuBr6pmU">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-XGJeTQkVY2pjK5LAAV3v7T"/>
        <correspContext corresp="i-XGJeTQkVY2pjK5LAAV3v7T">
          <ref type="uppgift">2021/22:NU21</ref>
          <ref type="ref_dok_id">H901NU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU21</ref>
          <ref type="ref_dok_titel">Genomförande av elmarknadsdirektivet när det gäller nätverksamhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Qf7Fh69BoESDotvht1YpTv"/>
        <correspContext corresp="i-Qf7Fh69BoESDotvht1YpTv">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3395 av Ulrika Heindorff m.fl. (M) Elbristen i Skåne</div>
      </div>
      <div type="motBody">
        <div type="motProposal" subtype="förslag">
          <head xml:id="i-DAoRtrBrn8VLLeQa8fuG1w">
            Förslag till riksdagsbeslut
          </head>
          <list style="ol">
            <item xml:id="i-4Phj8t2smXAJtespgnaubE">
              Riksdagen ställer sig bakom det som anförs i motionen om att
              undersöka möjligheten till en lokal effektreserv i södra Sverige
              och tillkännager detta för regeringen.
            </item>
            <item xml:id="i-Y1kCNLzkvS5L27RHsB2DiE">
              Riksdagen ställer sig bakom det som anförs i motionen om elområdesindelningen
              och dess effekter samt om att utreda möjligheterna att återgå
              till ett elprisområde och tillkännager detta för regeringen.
            </item>
            <item xml:id="i-PQktcGzrpTqpST9dBcAS3m">
              Riksdagen ställer sig bakom det som anförs i motionen om att
              det är viktigt att utbyggnaden av överföringskapacitet inom Sverige
              fortsätter och tillkännager detta för regeringen.
            </item>
            <item xml:id="i-2u7W679rDofM9LoAdibmtG">
              Riksdagen ställer sig bakom det som anförs i motionen om att
              regeringen, om möjligheten till ett elområde är utesluten, bör
              ge Svenska kraftnät i uppdrag att ändra elområdesindelningen genom
              en sammanslagning till två områden i stället för fyra, i enlighet
              med de förslag som ursprungligen presenterades, och detta tillkännager
              riksdagen för regeringen.
            </item>
            <item xml:id="i-YpagzSoq6Cy3ukAGWSE6k">
              Riksdagen ställer sig bakom det som anförs i motionen om att
              uppdra åt Svenska kraftnät att, så länge fyra elområden finns
              i Sverige, införa ett system med garanterad minimikapacitet i
              överföringen mellan elområde 3 och elområde 4 i enlighet med det
              förslag som en utredning tagit fram, och detta tillkännager riksdagen
              för regeringen.
            </item>
            <item xml:id="i-QJHRuKS41pTEQYc6E1ezXR">
              Riksdagen ställer sig bakom det som anförs i motionen om att
              etablera små modulära reaktorer i Skåne som baskraft och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-JHC9GGv8PASFpWW2Js7oxg">
            Motivering
          </head>
          <p xml:id="i-EKUKjS6zqWpJM5npChQvND">
            ”September kommer sannolikt att bli den dyraste septembermånaden
            någonsin i Sverige”, sa Arne Bergvik (chefsanalytiker på kraftbolaget
            Jämtkraft) om elpriserna i södra Sverige den 15 september i år.
            <ref target="i-UVDEUPcUSsuXYDQUYHLtGR">
              [1]
            </ref>
            Skåne har under lång tid haft högre elpriser än övriga landet,
            men detta eskalerade nyligen med den enskilt dyraste dagen sedan
            2010 och troligtvis dyraste septembermånaden någonsin. Arne Bergvik
            fortsätter: ”Den snabba prisuppgången, från rekordlåga elpriser
            förra året till rekordhöga nu, är mycket uppseendeväckande.” Att
            elpriserna i elområde 4, där Skåne ingår, är mer än dubbelt så
            höga mot elområde 1 är oacceptabelt och orättvist.
          </p>
          <p xml:id="i-DAjGfifZrUcGenYuDHUowz">
            Under 2018 blev också kapacitetsbristen i elnäten ett faktum.
            Detta har påverkat skånska kommuner och företag negativt. Flera
            företag, såsom Pågen i Malmö, Ecolean i Landskrona, Polykemi i
            Ystad och Lindab i Båstad, har inte kunnat bygga ut sin verk­samhet.
            Detta hämmar allvarligt tillväxten för Skåne på både kort och
            långt sikt. Ett Skåne som växer och utvecklas behöver en elförsörjning
            som är stabil och som utveck­las i samma takt som de ökade behoven.
            Därför behövs både en planerbar kraft, såsom kärnkraft, och att
            den väderberoende kraften, såsom vindkraft och solceller byggs
            ut.
          </p>
          <p xml:id="i-JUQW7G1wW7xS3SFjs7F28K">
            Sedan den 1 november 2011 är Sverige indelat i fyra så kallade
            elområden, vilket betyder att elpriset kan variera mellan olika
            delar av landet. Indelningen innebär att elen i genomsnitt är
            dyrare i södra Sverige, vilket drabbar sydsvenska konsumenter
            och påverkar konkurrenskraften negativt för sydsvenska företag.
            Att södra Sveriges elpriser är avsevärt mycket högre än i övriga
            landet är orättvist och skulle avhjälpas genom att återgå till
            ett elprisområde. Per Tryding, vice vd på Sydsvenska Handelskammaren,
            uttalar sig enligt nedan apropå att regeringen argumenterar för
            att det inte går att ha ett elprisområde: ”Det räcker se sig omkring.
            Huvuddelen av EU-länderna, inklusive grannlandet Finland, är inte
            indelade i prisområden.”
            <ref target="i-CAtCRrvWDYF8yCmF2y2sJM">
              [2]
            </ref>
            Det är bara Sverige och Danmark som har elområden enligt Sydsvenska
            Handelskammaren
            <ref target="i-496sQ62kX4hUbFoU1PzDwA">
              [3]
            </ref>
            . De moderata ledamöterna från Skåne tycker att det är rimligt
            att med tanke på effekterna av elprisområdena utreda möjligheterna
            att återgå till ett elprisområde.
          </p>
          <p xml:id="i-YQThPReZmESPNbgd7fMKcM">
            De kommande åren kommer elanvändningen att fortsätta öka kraftigt.
            Detta beror bland annat på elektrifieringen av transportsektorn
            som påbörjats och som kommer att accelerera. Elbehovet förväntas
            öka även i många andra sektorer såsom inom till­verkningsindustrin.
            Utvecklingen är önskvärd för att reducera utsläpp av växthusgaser
            men leder även till att fler använder mer el samtidigt. Effektbehovet,
            elanvändningen per tidsenhet, ökar därmed.
          </p>
          <p xml:id="i-PXbeyXPz2kMUJh1u4aCZjy">
            Svenska kraftnät ansvarar för upphandling av effektreserv, enligt
            lag max 2 000 MW men enligt förordning numera max 750 MW. Det
            står dock i förordningen att denna kan utökas vid särskilda behov.
            Med anledning av förordningens ”särskilda behov” skulle en ansträngd
            situation i Skåne kunna lösas med en lokal sydlig effektreserv
            för att klara den sydsvenska problematiken. Därför anser vi att
            en sådan lösning ska undersökas, och om den är möjlig sättas igång.
          </p>
          <head type="h2" xml:id="i-6t2fMFrkZtAwNMUVY9z1zB">
            Bakgrund till elområdesindelningen
          </head>
          <p xml:id="i-7oj4jfuRSejFXPjTpS4FXJ">
            Åren 1999 och 2005 stängdes Barsebäcks två reaktorer som tillgodosåg
            ungefär hälften av Skånes elbehov. Avvecklingen skapade stor effektbrist
            i hela södra Sverige. Att så blev fallet var ingen överraskning;
            riskerna och de potentiella problemen med en avveckling av Barsebäck
            har diskuterats åtminstone sedan avvecklingsdiskussionerna tog
            fart på 1980-talet. Trots det stora och uppenbara elunderskottet
            gjorde varken dåvarande S‑regering, som borde ha tagit sitt ansvar
            med tanke på att den genomdrev Barsebäcksavvecklingen, eller Svenska
            kraftnät tillräckligt för att lösa problemet.
          </p>
          <p xml:id="i-4UAMuSDdUQDV5JusMyfxCh">
            I stället reglerades problemen med elunderskott i södra Sverige
            genom så kallad mothandel och genom att Svenska kraftnät ibland
            stoppade exporten av el till Danmark. År 2006 anmäldes förfarandet
            av danskarna till EU-kommissionen. Kommissionen gav i sin preliminära
            bedömning danskarna rätt; det svenska agerandet var ett brott
            mot EU:s konkurrensregler eftersom danska kunder diskriminerades
            i syfte att säkerställa leveransen av el till kunder i Sydsverige.
          </p>
          <p xml:id="i-WNw1TLvcE8X1gojP1Q2xAi">
            Sverige riskerade därmed att drabbas av skadeståndskrav om inte
            en hållbar lösning kunde presenteras. Svenska kraftnät gjorde
            bedömningen att det fanns risk för att Sverige skulle fällas och
            att det i så fall kunde bli kostsamt. För att lösa problemet föreslogs
            därför en indelning av Sverige i fyra elområden. EU-kommissionen
            godtog denna lösning våren 2010 och det överenskoms att indelningen
            skulle genomföras från den 1 november 2011. Sverige ansågs därmed
            ha löst frågan, och alla eventuella skadeståndsanspråk bakåt i
            tiden avskrevs.
          </p>
          <head type="h2" xml:id="i-6VmStR7JQKTnpDawNwppeg">
            Så fungerar elområden
          </head>
          <p xml:id="i-Y8WoziXgGWBcceMhVVjY7s">
            Efter indelningen av Sverige i fyra elområden den 1 november
            2011, utgör vart och ett av de fyra områdena i stället ett anbudsområde,
            vilket betyder att priserna kan bli olika beroende på hur utbud
            och efterfrågan ser ut i respektive område. Överförings­kapaci­teten
            mellan områdena är också en faktor i sammanhanget, och dessutom
            kan el föras både in i och ut ur det nordiska systemet genom import
            eller export. Sammantaget är det alltså flera samverkande faktorer
            som avgör priset i ett elområde, men i ett område där produktionen
            är låg, efterfrågan stor och överföringskapaciteten från andra
            områden begränsad – som i elområde fyra – är risken för högre
            elpris större.
          </p>
          <p xml:id="i-VGTy2DgTyxaS5AHhspawQQ">
            Gränsdragningen mellan områdena följer enligt Svenska kraftnät
            de fysiska flaskhalsar som finns i nätet och är alltså ingen godtyckligt
            påhittad gräns. Den har inte heller med elproduktionen att göra
            utan är kopplad till begränsningar i nätet.
          </p>
          <p xml:id="i-Rw5a48twNX3oFpxzHVmZcA">
            På Svenska kraftnäts hemsida
            <ref target="i-7wgAKzcNkhCDBwdbphquNe">
              [4]
            </ref>
            kan man se flödet av el mellan områdena samt se aktuella priser
            i områdena. Extraintäkten (när priset i ett elområde blir högre
            än det så kallade systempriset) tillfaller Svenska kraftnät och
            måste öronmärkas för att användas till nätinvesteringar i syfte
            att bygga bort flaskhalsar i överföringskapaciteten.
          </p>
          <head type="h2" xml:id="i-G8BpWUZcF6BWqQJNbsST2M">
            Miljarder i merkostnader för konsumenterna i Sydsverige
          </head>
          <p xml:id="i-VVAntSZqQr5UzxWiU5grVC">
            Elkonsumenterna i södra Sverige (främst elområde fyra) tvingas
            sedan hösten 2011 betala mer för elen. Detta har i år eskalerat
            med att södra Sverige har de dyraste elpriserna någonsin för södra
            Sverige. Den utvärdering av elområdesreformen som gjordes ett
            par år efter genomförandet visade att prisskillnader mellan elområdena
            saknades under ungefär 86 procent av tiden, men att det under
            vissa timmar kunde vara stora skillnader
            <ref target="i-5z6BxrsFtzWcyjc4WzqUe6">
              [5]
            </ref>
            . Sedan utvärderingen gjordes har prisskillnaderna ökat både
            i tid och i omfattning. Räkneexemplen nedan utgår dock från siffrorna
            i utvärderingen, men underskattar således sannolikt kostnaderna,
            både för enskilda och för företag.
          </p>
          <p xml:id="i-K5wDe42a8wD17ACvHhZtTZ">
            När kostnaderna blir för höga väljer företag till slut att lägga
            ned eller att flytta verksamheten någon annanstans. I det läget
            sker flytten sannolikt inte till norra Sverige utan till helt
            andra delar av världen. Därför är elområdesindelningen inte ett
            problem enbart för södra Sverige utan för hela landet.
          </p>
          <p xml:id="i-K9MD4hAcsqy6A5GZjGSXK4">
            Konsumenternas merkostnad när det uppstår prisskillnader mellan
            olika elområden i det nordiska systemet betalas ut till Svenska
            kraftnät i form av så kallade kapacitets­avgifter, vilka alltså
            motsvarar de totala merkostnader som elkonsumenterna har betalt.
            För 2014 var kapacitetsavgifterna 1 172 Mkr och för 2015 hela
            2 068 Mkr
            <ref target="i-CGTUEmD91VtrkXsovsSoWJ">
              [6]
            </ref>
            . En stor del av detta avser merkostnader för elkonsumenterna
            i södra Sverige (och då huvudsakligen i elområde 4) för brister
            i elnätet som borde ha finansierats solidariskt av elkonsumenter
            i hela landet. Kapacitetsavgifterna har ökat väsentligt, bland
            annat beroende på större och mer förekommande prisskillnader inom
            Sverige.
          </p>
          <p xml:id="i-628hZ7RQ1wVwaxofh7yPfQ">
            Nuvarande problem är skapade av politiska beslut samt av frånvaron
            av nödvändiga följdbeslut. Nedläggningen av Barsebäck skapade
            elunderskottet i Sydsverige. Ansvaret faller mycket tungt på de
            socialdemokratiska regeringar som låg bakom nedläggningen av Barsebäck
            men inte fattade de följdbeslut som krävdes för att lösa de åtföljande
            problemen.
          </p>
          <p xml:id="i-RzdirDpSWXuG2e8rHYArti">
            Människorna i södra Sverige har inte valt – och har inte heller
            önskat – att Barsebäck skulle avvecklas. Därför är irritationen
            nu mycket stor över att tvingas betala högre elpriser och således
            straffas för beslut man aldrig ville ha.
          </p>
          <head type="h2" xml:id="i-MkDX15MfiJeQBWnfNkr27c">
            Fanns det alternativa lösningar?
          </head>
          <p xml:id="i-MDoEHNuNu6RetzsQAr19yH">
            Enligt Svenska kraftnät var det nödvändigt att agera gentemot
            EU-kommissionen för att undvika skadeståndskrav. Affärsverkets
            bedömning är att en så kallad marknadsdelning – indelning i elområden
            – var den enda möjliga lösningen. Andra hävdar att det hade varit
            möjligt att agera annorlunda, exempelvis genom att inte direkt
            acceptera EU-kommissionens bedömning utan i stället slåss hårdare
            för Sveriges sak, försöka dra ut på förfarandet och överklaga
            ett eventuellt negativt beslut.
          </p>
          <p xml:id="i-Vn8Bbu6vGMMoLK5W1PmHTx">
            Det finns kritik mot den valda lösningen – marknadsdelning genom
            indelning i fyra elområden. Problemet hade alternativt kunnat
            lösas genom fortsatt och utökad mot­handel. Enligt Svenska kraftnät
            skulle detta dock kunna bli mycket dyrt, vilket anges som skäl
            till att den modellen valdes bort. Då de flesta andra EU-länder,
            alla länder utom Sverige och Danmark
            <ref target="i-7ViWTH98BNKWjHtkHWaqvS">
              [7]
            </ref>
            , inte har olika elområden så kan ändå med fog antas att en annan
            lösning hade varit möjlig.
          </p>
          <head type="h2" xml:id="i-WWDGNLphK3y4T8Un1Mp9WP">
            Lösning: förstärkt överföringskapacitet
          </head>
          <p xml:id="i-EDJXebh7q1cJRC1xL1TgDE">
            På lång sikt löses problemet med effektbrist genom utbyggnad
            av elproduktionen i söder, främst i elområde fyra, samt genom
            att kraftöverföringskapaciteten norrifrån byggs ut.
          </p>
          <p xml:id="i-6gDSCYFgrgDHbUFrQFjCwG">
            Riksdagen godkände under alliansregeringen rekordstora investeringsbudgetar
            för Svenska kraftnät – exempelvis femton gånger större för 2014
            (drygt 5,5 mdr) än 2005 – för att långsiktigt lösa problemen.
          </p>
          <p xml:id="i-3ELk2JwPQG985aWHTNcryq">
            Sydvästlänken är det viktigaste exemplet på pågående utbyggnad
            av kraftöver­föringskapaciteten inom Sverige. Sydvästlänken blev
            efter många år av förseningar äntligen färdig den 27 juli 2021
            <ref target="i-C5tEUgJq3quA5nJYmBA7mJ">
              [8]
            </ref>
            .
          </p>
          <head type="h2" xml:id="i-JBvYZ84rC1fPPiWTdLUdtv">
            Lösning: alternativ indelning av elområden
          </head>
          <p xml:id="i-MpYioMc9YBdpGqzQmdpdDJ">
            Givet att den av Svenska kraftnät valda lösningen är marknadsdelning,
            det vill säga indelning i olika elområden, skulle det ändå vara
            möjligt att åstadkomma en bättre utformning – nämligen att dela
            in landet i två områden i stället för fyra. Denna lösning är också
            den som förordades i den så kallade Pompeutredningen som presenterades
            2007. Bakom utredningen stod Energimarknadsinspektionen, Svenska
            kraftnät, Svensk Energi och Svenskt Näringsliv
            <ref target="i-8AnkMR9wuvFL88RsHPDS8j">
              [9]
            </ref>
            .
          </p>
          <p xml:id="i-Cq1ENNQbrvREwyQnntanSd">
            I utredningen sägs bland annat ”att en prisområdesindelning i
            snitt 4 inte bör komma ifråga”. I stället förordas en gräns enbart
            längs snitt 2. En sådan indelning – i två områden i stället för
            fyra – skulle jämna ut prisskillnaderna avsevärt och dämpa problemen
            i Skåne och resten av södra Sverige. Några hållbara argument för
            varför den inriktningen övergavs har inte presenterats. Med anledning
            av detta vill vi, i det fall en utredning visar att återgången
            till ett elområde inte är möjlig, att två elområden ska införas
            istället för fyra.
          </p>
          <head type="h2" xml:id="i-EDM2Q8CGexJ48GdseNzD9Q">
            Lösning: garanterad minimikapacitet
          </head>
          <p xml:id="i-5pWTWQW9NWUyBWySDGE5mZ">
            Alliansregeringen lät göra en snabbutredning av möjliga lösningar
            på problemen. Utredarens viktigaste förslag handlade om att ge
            Svenska kraftnät i uppdrag att garantera en minimikapacitet i
            överföringen mellan elområde tre och elområde fyra motsvarande
            4 000 MW. Nord Pool Spot har gjort beräkningar på hur det skulle
            påverka priserna under de 29 dygn då prisskillnaderna varit som
            störst. Körningen visar att en sådan åtgärd skulle minska prisskillnaden
            drastiskt, framför allt genom lägre pris i elområde fyra, till
            förhållandevis låg mothandelskostnad för Svenska kraftnät. Den
            samlade prissänkningen i exemplet skulle för elkunderna i elområde
            fyra vara drygt 12 miljoner euro.
          </p>
          <head type="h2" xml:id="i-iwsPCgGKzq8nF6XRnLntS">
            Skånes el- och effektbehov i framtiden
          </head>
          <p xml:id="i-2FKodiqSjKs5Uq336pmVai">
            Region Skåne har tagit fram en rapport
            <ref target="i-GLY4xaTQtWcUc8BNufuMAS">
              [10]
            </ref>
            som presenterades i september 2020 med hjälp av Sweco som beskriver
            hur Skånes el- och effektbehov 2030 och 2040 skulle se ut. I rapporten
            skriver man bland annat:
          </p>
          <p xml:id="i-VaAku14T9wHvo3i16FSLWS">
            Transportsektorn bedöms vara den sektor som enskilt kommer bidra
            mest till det ökade el- och effektbehovet. Transportsektorn svarar
            idag för en liten del av den totala elanvändningen, cirka 1 procent
            i Skåne. Sektorn står dock inför ett paradigmskifte i takt med
            att elfordon blir allt billigare. Transportsektorn förväntas stå
            för hela 10 procent av elanvändningen i Skåne 2040, genom att
            totalt växa med 0,8 TWh till 2030 och med ytterligare 0,9 TWh
            till 2040. Den ökade elanvändningen i transportsektorn drivs framförallt
            av elektrifieringen av personbilar och lätta lastbilar. Endast
            2 procent av dagens personbilar är laddbara, men de tar snabbt
            fler marknadsandelar och utgör cirka 30 procent av nybilsförsäljningen.
            Om tillväxttakten håller i sig är andelen elbilar och laddhybrider
            uppe i 25 procent av fordonsflottan om tio år, och 2040 är hela
            75 procent av samtliga personbilar laddbara. Samma utveckling
            väntas, med viss eftersläpning, också för lätta lastbilar.
          </p>
          <p xml:id="i-6fwwph5jkLgvEPE8kPwNVz">
            Region Skåne tog initiativ till och startade en effektkommission
            som började arbeta i februari 2021
            <ref target="i-7roXkMkruS5LaZxbHTYsuf">
              [11]
            </ref>
            . Effektkommissionen leds av Region Skåne med stöd från Skånes
            kommuner, Öresundskraft, Eon och Kraftringen. Arbetet görs i dialog
            med Energimark­nadsinspektionen, EI, och successivt kommer övriga
            nätägare i regionen att bjudas in i arbetet.
          </p>
          <p xml:id="i-TuyCr8eRyVxJN9nvxfJZgC">
            Region Skåne, som är aktiva i elfrågan, tar fram prognoser för
            framtida elbehov. De driver också frågan att det måste bli möjligt
            att bygga ut kapaciteten på välgrundade framtidsprognoser och
            inte bara ett nuvarande behov
            <ref target="i-2aFpmnDKnTWuZgKyb7WBpb">
              [12]
            </ref>
            .
          </p>
          <head type="h2" xml:id="i-Qwr2JnUmg9TngmdoTrZ3cz">
            Planera för baskraft på plats i Skåne
          </head>
          <p xml:id="i-CPKBsQhg8FyK9g1jeVaoTA">
            Runt om i världen pågår projekt med att bygga små modulära reaktorer,
            SMR, för att klara den gröna omställningen. Den svenska regeringen
            borde vara på tårna i detta sammanhang, men istället är den rödgröna
            energipolitiken ett hot mot konkurrenskraft och mot en effektiv
            klimatomställning. I södra Sverige är situationen mer än ansträngd
            där företagens och hushållens energiförsörjning försakas utan
            konstruktiva förslag på hur det ska gå att uppnå baskraftens egenskaper
            utan kärnkraft för att säkra jobb och tillväxt framåt. I planering
            av elförsörjning över landet bör små modulära reaktorer vara en
            del av lösningen för skånsk baskraft.
          </p>
          <head type="h2" xml:id="i-PVARZNs8U9t4KFPZkAGsUn">
            Långsiktig scenarioanalys Sverige
          </head>
          <p xml:id="i-A77NiB66JPDz9Xaby3rL3D">
            Inom ramen för projektet Kraftsamling elförsörjning har Qvist
            Consulting med hjälp av ett stort antal experter på det svenska
            elsystemet och internationella experter på kraft­systemoptimering
            tagit fram rapporten Långsiktig Scenarioanalys
            <ref target="i-CBsbKJ3pytiWwiB2p2YKkE">
              [13]
            </ref>
            åt Svenskt Näringsliv som släpptes den 10 september 2020.
          </p>
          <p xml:id="i-TWySrAT16WNm9bhnhbQvwx">
            Deras sammanfattning och slutsats är följande: ”Den mycket kortfattade
            samman­fattningen av analysens resultat är att det kostnadsoptimala
            framtida teknikneutrala elsystemet på årsproduktionsbasis år 2045
            består i huvudsak av: 1/3 bibehållen vattenkraft, 1/3 vindkraft
            samt 1/3 bibehållen och ny kärnkraft.”
          </p>
          <head type="h2" xml:id="i-3XSdAuR51uJ22Qg55fNgCf">
            Slutsatser
          </head>
          <p xml:id="i-X5XXXbUmb9DtZ3kr9tqh4D">
            Det är viktigt att utbyggnaden av överföringskapacitet inom Sverige,
            som har kunnat accelereras tack vare de kraftigt ökade investeringsbemyndiganden
            riksdagen har beviljat under åren med alliansregering, nu fortsätter.
            Nuvarande regering får inte sänka ambitionerna till den nivå som
            gällde före 2006. Detta bör riksdagen tillkännage regeringen som
            sin mening.
          </p>
          <p xml:id="i-32awmKWyvhLhELentdE4UB">
            När elpriserna i södra Sverige är mer är dubbelt så höga som
            i norra Sverige och elpriset för september månad pekar på att
            bli den högsta septembermånaden någonsin, då är det verkligen
            dags för regeringen att agera. Därför vill vi att regeringen ska
            ge i uppdrag att utreda möjligheterna att återgå till ett elprisområde.
            Om inte detta är möjligt har vi två alternativa förslag enligt
            nedan.
          </p>
          <p xml:id="i-C6QAzxjBuXB49UMfM3rgPx">
            Regeringen bör ge Svenska kraftnät i uppdrag att ändra elområdesindelningen
            genom en sammanslagning till två områden i stället för fyra, i
            enlighet med de förslag som ursprungligen presenterades. Detta
            bör riksdagen tillkännage regeringen som sin mening.
          </p>
          <p xml:id="i-XdEFFH4hA1Gx53T8y1b9pE">
            Regeringen bör, så länge fyra elområden finns i Sverige, uppdra
            åt Svenska kraftnät att införa ett system med garanterad minimikapacitet
            i överföringen mellan elområde tre och elområde fyra i enlighet
            med det förslag som en utredning tagit fram och som nämns ovan.
            Detta bör riksdagen tillkännage regeringen som sin mening.
          </p>
          <p xml:id="i-4C7xkyvgVCnEuyWD8iSxaN">
            Denna motion står samtliga skånska moderata riksdagsledamöter
            bakom.
          </p>
        </div>
        <div type="motSignatures">
          <list>
            <item xml:id="i-JXBHXtsrKouEKrMMmasJEr">
              Ulrika Heindorff (M)
            </item>
            <item xml:id="i-2PAmrYd3NatmGZzAfGhzN9">
              Boriana Åberg (M)
            </item>
            <item xml:id="i-TkE6Qb1w38chj7tQCQqHXJ">
              Tobias Billström (M)
            </item>
            <item xml:id="i-TaEBkYEknnMhjanRcsNmFP">
              Hans Wallmark (M)
            </item>
            <item xml:id="i-6pRoA7VKv554iH7B6QzMbX">
              Maria Malmer Stenergard (M)
            </item>
            <item xml:id="i-FkxtCvJYKvRXutcjk7NdT7">
              Noria Manouchi (M)
            </item>
            <item xml:id="i-D48ACzet4V4ugm3KZ3i1eG">
              Louise Meijer (M)
            </item>
            <item xml:id="i-PyE3J973P9y4wadR1pZXrs">
              Ann-Charlotte Hammar Johnsson (M)
            </item>
            <item xml:id="i-4UK82RqudLAxzArneBGmJU">
              Anders Hansson (M)
            </item>
          </list>
        </div>
        <div type="motNotes">
          <noteGrp>
            <note xml:id="i-UVDEUPcUSsuXYDQUYHLtGR">
              [1] https://www.di.se/nyheter/dyraste-september-for-elkunderna-nagonsin-oerhort-allvarligt/.
            </note>
            <note xml:id="i-CAtCRrvWDYF8yCmF2y2sJM">
              [2] https://www.di.se/nyheter/dyraste-september-for-elkunderna-nagonsin-oerhort-allvarligt/.
            </note>
            <note xml:id="i-496sQ62kX4hUbFoU1PzDwA">
              [3] https://handelskammaren.com/2021/06/10/sydsvenska-handelskammaren-jk-anmaler-om-elpriserna/.
            </note>
            <note xml:id="i-7wgAKzcNkhCDBwdbphquNe">
              [4] http://www.svk.se/drift-av-stamnatet/kontrollrummet/.
            </note>
            <note xml:id="i-5z6BxrsFtzWcyjc4WzqUe6">
              [5]http://www.ei.se/Documents/Publikationer/rapporter_och_pm/Rapporter%202014/Ei_R2014_08.pdf.
            </note>
            <note xml:id="i-CGTUEmD91VtrkXsovsSoWJ">
              [6] http://www.svk.se/siteassets/om-oss/organisation/finansiell-information/svenska-kraftnat-arsredovisning-2015.pdf.
            </note>
            <note xml:id="i-7ViWTH98BNKWjHtkHWaqvS">
              [7] https://handelskammaren.com/2021/06/10/sydsvenska-handelskammaren-jk-anmaler-om-elpriserna/.
            </note>
            <note xml:id="i-C5tEUgJq3quA5nJYmBA7mJ">
              [8] https://www.svk.se/utveckling-av-kraftsystemet/transmissionsnatet/transmissionsnatsprojekt/sydvastlanken/byggnation/sydvastlankens-likstromsforbindelse-ar-nu-i-drift-och-en-del-av-transmissionsnatet/.
            </note>
            <note xml:id="i-8AnkMR9wuvFL88RsHPDS8j">
              [9] https://www.svk.se/siteassets/om-oss/rapporter/emir2007_02w.pdf.
            </note>
            <note xml:id="i-GLY4xaTQtWcUc8BNufuMAS">
              [10] Scenario för det Skånska Elsystemet – Elanvändning och effektbehov
              idag, 2030 och 2040, utgiven september 2020, https://utveckling.skane.se/siteassets/miljo_och_klimat/dokument/region-skane_elanvandning-och-effektbehov.pdf.
            </note>
            <note xml:id="i-7roXkMkruS5LaZxbHTYsuf">
              [11] https://www.mynewsdesk.com/se/oresundskraft/pressreleases/en-effektkommission-vaerdefull-foer-hela-regionen-3076666.
            </note>
            <note xml:id="i-2aFpmnDKnTWuZgKyb7WBpb">
              [12] https://www.mynewsdesk.com/se/region_skane/pressreleases/region-skaane-tar-fram-prognoser-foer-framtida-elbehov-3100020.
            </note>
            <note xml:id="i-CBsbKJ3pytiWwiB2p2YKkE">
              [13] https://www.svensktnaringsliv.se/sakomraden/hallbarhet-miljo-och-energi/kraftsamling-elforsorjning-langsiktig-scenarioanalys_1145155.html.
            </note>
          </noteGrp>
        </div>
      </div>
    </body>
  </text>
</TEI>
