<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00250">
  <teiHeader>
    <fileDesc>
      <titleStmt>
        <title>Handlingsplan mot vuxenmobbning</title>
        <author corresp="i-6NzqsXjPzSi4BTz8BKo1Rg">av Christer Winbäck (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Handlingsplan mot vuxenmobbning</title>
          <idno type="rdwebb">H102A250</idno>
          <rs type="number">A250</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A250/text</ref>
          <ref type="dokument_url_html">http://data.riksdagen.se/dokument/H102A250</ref>
          <ref type="dokumentstatus_url_xml">http://data.riksdagen.se/dokumentstatus/H102A250</ref>
          <ref type="doc">http://data.riksdagen.se/fil/2ED8F62F-D71F-4C0D-8C7B-1FD74EC37331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ACYYpS2KsZmi4W7BGREFnJ" type="signed"/>
        <correspContext corresp="i-ACYYpS2KsZmi4W7BGREFnJ">
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction type="numbering" xml:id="i-JUzgE2PFMKdYKZDEJc7U8i">
          <date when="2013-10-02"/>
        </correspAction>
        <correspAction type="submission" xml:id="i-XQxNcphzDT46jTPobB633t">
          <date when="2013-10-02"/>
        </correspAction>
        <correspAction type="transfer" xml:id="i-W6stPCSZKaabcKShm8xvxa">
          <date when="2013-10-02"/>
        </correspAction>
        <correspAction type="assigned" xml:id="i-HUnrz9FbBvLGHGVFyQsdi"/>
        <correspContext corresp="i-HUnrz9FbBvLGHGVFyQsdi">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YYRW4ktM5fXcDwgFSYa5Ht">
            Förslag till riksdagsbeslut
          </head>
          <p xml:id="i-Tknu5PWpjajYAA1Kb5Raab">
            Riksdagen tillkännager för regeringen som sin mening vad som
            anförs i motionen om behovet av en nationell handlingsplan mot
            kränkande särbehandling i arbetslivet.
          </p>
        </div>
        <div type="motContent">
          <head type="h1" xml:id="i-8QevZhqjxzvbc8gJ7bEthp">
            Motivering
          </head>
          <p xml:id="i-8zAw8RXNmMx4n4tVoXZYNp">
            Mobbning, trakasserier och utfrysning är vardag på många arbetsplatser
            i dag. Det är problem som leder till stressupplevelser av olika
            slag och trakasserier som till slut leder till sjukskrivning,
            som ofta blir mycket lång. För den enskilde och dennes familj
            är mobbningen alltid en tragedi. Kännetecken på mobbning eller
            psykiskt våld på arbetsplatsen är övergrepp som är systematiska,
            att det föreligger en maktobalans mellan utövare och offer, att
            det pågår under långa tider och att händelserna upplevs negativt
            av offret.
          </p>
          <p xml:id="i-G15ycFcexQgWtPaH7yrdaV">
            I en stor del av mobbningsfallen är det arbetskamrater på samma
            nivå som mobbar någon annan anställd. Men det är också mycket
            vanligt med chefer som mobbar någon eller några av sina anställda.
            Den offentliga sektorn har en överrepresentation av vuxenmobbning
            och där är också arbetsledaren den vanligaste förövaren. I Sverige
            har man kunnat konstatera ungefär 300 självmord årligen där offret
            har en mobbningsbakgrund. Problemet är att få vågar ta tag i problemen.
            Arbetsgivaren har ett långtgående ansvar för att förhindra och
            reda ut problem som dessa och dessutom ett rehabiliteringsansvar
            för att få tillbaka sjukskrivna i tjänst.
          </p>
          <p xml:id="i-Gm9kAc66ANuBDdQMo48MEG">
            Arbetsmarknadens parter – både centralt och lokalt – har en viktig
            roll i att förebygga och motverka mobbning och kränkande särbehandling
            i arbetslivet. Mobbning kan vara, och är ofta, en följd av förhållandena
            på arbetsplatsen. Det är på arbetsplatserna som de tidiga signalerna
            kan fångas upp och stöd ges till dem som drabbas. Ett fortsatt
            och utvecklat arbete mot mobbning på arbetsplatserna som bedrivs
            av arbetsmarknadens parter, lokalt och centralt, och av berörda
            myndigheter är en viktig del av arbetet för att motverka kränkande
            särbehandling i arbetslivet. Men det räcker inte. De utsatta upplever
            mycket ofta att samhället sviker. De knuffas mellan olika instanser,
            utan samordning. Det blir upp till den enskilde att försöka ta
            sig ur sin situation, men han eller hon känner sig motarbetad
            av de instanser som borde hjälpa. En tydlig samordning av samhällets
            resurser, inriktad på stöd till denna grupp, måste prioriteras.
          </p>
          <p xml:id="i-FYU6EmZavEG8cYQ3Nyxc3x">
            Den mobbade måste, för att kunna få upprättelse, ses som ett
            brottsoffer och ges det stöd som samhället ger till andra brottsoffer.
            Mobbning är en kränkande handling som måste vara en angelägenhet
            för hela samhället. Arbetet måste inriktas på att stödja arbetsgivare
            i att förhindra kränkningar men också på att ge den enskilde stöd
            när en kränkning fått sådana proportioner att den drabbade inte
            förmår arbeta längre.
          </p>
          <p xml:id="i-2Eqoaru1UV62HWTk4WkRh9">
            Det är bra att arbetsmarknadsutskottet tydligt tar avstånd från
            all mobbning och kränkande särbehandling, som utskottet skriver
            i betänkandet 2012/13:AU11, som svar på min likalydande motion
            under förra riksmötet.
          </p>
          <p xml:id="i-9k5H7evW9JWnNzWCRBkaK7">
            Det är naturligtvis också klokt att arbetsmarknadsutskottet pekar
            på de AFS:er (2001:1 samt 1993:17) som behandlar kränkande särbehandling.
          </p>
          <p xml:id="i-2fCLyeDZV9kec3ucMEwjYA">
            Men sedan avfärdar utskottet problematiken med att arbetsmarknadens
            parter [har] en viktig roll i att förebygga och motverka mobbning
            och annan kränkande särbehandling i arbetslivet.
          </p>
          <p xml:id="i-5bsxmads5QjfdZeTi2h7B7">
            Arbetsmarknadsutskottet avfärdar alltså helt sonika eventuella
            politiska initiativ i frågan.
          </p>
          <p xml:id="i-BxNX29fQjriipyFMn1mWxa">
            Utskottet skriver dessutom att Det är utskottets övertygelse
            att en sådan samverkan är mer framgångsrik för att åstadkomma
            en faktisk och positiv förändring i den psykosociala arbetsmiljön
            än att skärpa lagstiftningen eller införa en nationell handlingsplan.
            Mot detta talar statistiken sitt tydliga språk.
          </p>
          <p xml:id="i-MiQpgfDNbd9cwkrgLcRzuw">
            Ett helhetsgrepp måste tas, där både det förebyggande och det
            stödjande arbetet finns med.
          </p>
          <p xml:id="i-EoohzvgADU5DmLKKvtzy4a">
            Det förebyggande, för att fler människor ska hindras fastna i
            det utanförskap som en kränkande behandling på en arbetsplats
            försätter dem i.
          </p>
          <p xml:id="i-S246Ehq9ZhFWe7kQFrSCof">
            Det stödjande perspektivet för att de som drabbats ska få fullt
            stöd genom ombud vid rättsliga förhandlingar mot arbetsgivare
            och mobbare samt genom stöd vid sjukdom där kränkningen godkänns
            som arbetsskada och där Försäkringskassan och sjukvården genom
            ett mer systematiserat arbete kring detta problem är mer lämpade
            att kunna bistå de drabbade.
          </p>
          <p xml:id="i-EVtgY9P7igyMiGTB7sdavc">
            En handlingsplan med en nollvision, som både är förebyggande
            och innebär att de som drabbats tas om hand, måste snarast tas
            fram för att stödja arbetet mot vuxenmobbning.
          </p>
          <p xml:id="i-GDBquzW2VZCHVN6SXLwWqi">
            Under riksmötet 2010/11 tar arbetsmarknadsutskottet i betänkande
            AU3 ett tydligt avstånd från mobbning och kränkande särbehandling
            i arbetslivet. Det är bra, men då missar utskottet poängen genom
            att bara hänvisa till arbetsgivarens ansvar.
          </p>
          <p xml:id="i-Ja6or1vtJyzUFHzCEN8Zbe">
            När utskottet behandlade denna fråga 2011/12:AU5 företogs inget
            resonemang kring frågan, utan den behandlades förenklat, dvs.
            inte alls.
          </p>
          <p xml:id="i-W4uSNW1ucYowb4p8rFt4cH">
            Under riksmötet 2012/13 säger man som redan ovan citerats att
            det får arbetsmarknadens parter sköta.
          </p>
          <p xml:id="i-KFkiztQBKjpLybcbzCKKBe">
            Maken till defensiv hållning får man leta efter. Vi är valda
            som politiker för att kunna påverka.
          </p>
          <p xml:id="i-9eAEWiXUaBbFzX3TUPYjT8">
            Tycker vi att det är ett problem med kränkande särbehandling,
            och vi inte ser några tendenser till att det minskar när arbetsmarknadens
            parter ska sköta det, måste vi reagera.
          </p>
          <p xml:id="i-3APJQoy6XtK12BzGKXEy5E">
            Problemet är fortfarande att de utredningar som görs inte tar
            fasta på hur vi stödjer de människor som är utsatta. Detta kastande
            av drabbade människor mellan olika instanser, utan samordning
            eller plan. Vi måste få en helhetssyn – en nationell handlingsplan
            skulle vara ett steg på vägen.
          </p>
          <p xml:id="i-WbeVrKsN2HFHdYfgSoGdU6">
            Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-U2jsiwBTzRSan8PQaMe8AR">
              Christer Winbäck (FP)
            </item>
          </list>
        </div>
      </div>
    </body>
  </text>
</TEI>
