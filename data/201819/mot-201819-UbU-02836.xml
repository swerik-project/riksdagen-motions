<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02836">
  <teiHeader>
    <fileDesc>
      <titleStmt>
        <title>En skola och utbildning som främjar social rörlighet</title>
        <author corresp="i-RaMkfMt8MzwfqAxncChJEu">av Erik Bengtzboe m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2836 av Erik Bengtzboe m.fl. (M)</title>
          <idno type="rdwebb">H6022836</idno>
          <rs type="number">2836</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022836/text</ref>
          <ref type="dokument_url_html">http://data.riksdagen.se/dokument/H6022836</ref>
          <ref type="dokumentstatus_url_xml">http://data.riksdagen.se/dokumentstatus/H6022836</ref>
          <ref type="docx">http://data.riksdagen.se/fil/1C5DC5DD-22C5-44B2-8FEE-ECF9B73FB3D6</ref>
          <ref type="pdf">http://data.riksdagen.se/fil/F52AC8BE-21B0-4FCC-8907-085DB25544C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LQ8GuMZpwzvDQYrQ2mdY9r" type="signed"/>
        <correspContext corresp="i-LQ8GuMZpwzvDQYrQ2mdY9r">
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-WpsZRVhBBpg2M582VHknaA" type="submitted">
          <date when="2018-11-30"/>
          <time when="14:57:12"/>
        </correspAction>
        <correspAction xml:id="i-R1MUeAsZpzUt3YS5jNjSvT" type="reviewed">
          <date when="2018-11-30"/>
          <time when="16:17:54"/>
        </correspAction>
        <correspAction xml:id="i-LJsQkFPGDWmxihfXvwfe6K" type="referred">
          <date when="2018-12-05"/>
        </correspAction>
        <correspAction xml:id="i-x1dRD4FUhxQJSEsAaBmXv" type="assigned">
          <date when="2019-09-27"/>
          <time when="14:26:17"/>
        </correspAction>
        <correspContext corresp="i-x1dRD4FUhxQJSEsAaBmXv">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-G1kaCtgMGuPxiMCaZB3EoJ" type="behandlas_i"/>
        <correspContext corresp="i-G1kaCtgMGuPxiMCaZB3EoJ">
          <ref type="uppgift">2018/19:UbU12</ref>
          <ref type="ref_dok_id">H601UbU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU12</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5KVJ7ZFPeJwmhX8WpJoveV" type="behandlas_i"/>
        <correspContext corresp="i-5KVJ7ZFPeJwmhX8WpJoveV">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KKxoHtDn7yVWuub7osJToe" type="behandlas_i"/>
        <correspContext corresp="i-KKxoHtDn7yVWuub7osJToe">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AptfM5aV5HJy5gmUtjuSd6" type="behandlas_i"/>
        <correspContext corresp="i-AptfM5aV5HJy5gmUtjuSd6">
          <ref type="uppgift">2018/19:UbU7</ref>
          <ref type="ref_dok_id">H601UbU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU7</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AbaC8c8wqYuBF5txV76KAW" type="motHeader">
        <div xml:id="i-8ES2ooDxQLp3yjSKwkspMz" type="motTitle">
          Motion till riksdagen 2018/19:2836 av Erik Bengtzboe m.fl. (M)
          En skola och utbildning som främjar social rörlighet
        </div>
      </div>
      <div xml:id="i-pwzQFjzNak5P7c3jJ7qzk" type="motBody">
        <div xml:id="i-5RCHkpPYFPUa8FHNzStoL4" type="motProposal" subtype="förslag">
          <head xml:id="i-15HgoTyEMMtTUaqfa2HgKA">
            Förslag till riksdagsbeslut
          </head>
          <list xml:id="i-V19iyog1SvNfKMGpDgTWvF" style="ol">
            <item xml:id="i-YKqWudny76GBTQ4Fu6hJLE">
              Riksdagen ställer sig bakom det som anförs i motionen om att
              överväga att ge barn till föräldrar som står utanför arbetsmarknaden
              mer tid i förskolan och tillkännager detta för regeringen.
            </item>
            <item xml:id="i-NvUUa7pSpSeTZ1W4zwUJN2">
              Riksdagen ställer sig bakom det som anförs i motionen om att
              regeringen ska återkomma med ett lagförslag som gör språkförskola
              obligatorisk för nyanlända barn från tre års ålder och tillkännager
              detta för regeringen.
            </item>
            <item xml:id="i-BxSCt7rcQyhGLDjXqLq6LG">
              Riksdagen ställer sig bakom det som anförs i motionen om att
              alla grund- och gymnasieskolor bör ges i uppdrag att vid mottagandet
              av en asylsökande eller nyanländ elev genomföra en kortare samhällsorientering
              och tillkännager detta för regeringen.
            </item>
            <item xml:id="i-SRje7iu1gaT8JRp6uy1xAY">
              Riksdagen ställer sig bakom det som anförs i motionen om en förstärkt
              ägarprövning, tillsyn och kontroll för att stoppa skolor som främjar
              religiös och politisk extremism och tillkännager detta för regeringen.
            </item>
            <item xml:id="i-4fGQ8npnMAhVRstQQD8Pbf">
              Riksdagen ställer sig bakom det som anförs i motionen om en individuell
              prestationsplan i sfi och tillkännager detta för regeringen.
            </item>
            <item xml:id="i-AKfNPPgdKUbu54vxyEVsp4">
              Riksdagen ställer sig bakom det som anförs i motionen om att
              en resultatbaserad ersättning i all vuxenutbildning ska införas
              och tillkännager detta för regeringen.
            </item>
            <item xml:id="i-LLdeHvQp2kPaE2WBTCW7oN">
              Riksdagen ställer sig bakom det som anförs i motionen om granskning
              av den kommunala vuxenutbildningen på enhetsnivå och tillkännager
              detta för regeringen.
            </item>
          </list>
        </div>
        <div xml:id="i-X16JHdkDYTEi61xhXRP7aV" type="motContent">
          <head xml:id="i-JNVmTuEekmtsC1e4KLiiFd" type="h1">
            Motivering
          </head>
          <p xml:id="i-8bomo1MEBwFFBtExK65QMk">
            För Sverige är integrationsutmaningen betydande. Historiskt har
            etablering och integration inte fungerat tillräckligt bra. Det
            har resulterat i att Sverige under en längre tid sett en utveckling
            mot ett nytt och djupt utanförskap hos svenskar som har låg utbildningsbakgrund
            eller som är utrikes födda. Arbetslösheten är nästan fem gånger
            högre för en person född utanför Europa som för en person född
            i Sverige. Detta mönster måste brytas.
          </p>
          <p xml:id="i-7d8zeVuAWSv9dJh1QS2wde">
            Integrationen är vår tids ödesfråga. Svenska språket är nyckeln
            till det svenska samhället – till arbete, social rörlighet och
            förståelse för våra institutioner. Därför vill Moderaterna öka
            betydelsen av goda kunskaper i det svenska språket, från för-
            och grundskola till SFI och vuxenutbildningen.
          </p>
          <head xml:id="i-UBxXHNTopVEvR1JFvrNTQ1" type="h2">
            Mer förskola för barn till föräldrar som står utanför arbetsmarknaden
          </head>
          <p xml:id="i-HPkui6fpdBDemme2vuX9mB">
            En samstämmig internationell forskning talar för att en brett
            tillgänglig förskola med god kvalitet och höga pedagogiska ambitioner
            är en mycket bra grund för fortsatt lärande. Alla barn i Sverige
            ska ha tillgång till en bra förskola oavsett var i landet man
            bor. Förskolan är också särskilt betydelsefull för att motverka
            det nya utanförskapet som växer fram, som ofta börjar med att
            unga tidigt halkat efter i skolan.
          </p>
          <p xml:id="i-G1XPUUzHFUnv3BjuNQubfR">
            Förskolans uppgift att lägga grunden inför skolstarten spelar
            särskilt stor roll för barn som kommer från studieovana hem. Det
            bör därför övervägas om barn till föräldrar som står utanför arbetsmarknaden
            ska få mer tid i förskolan, exempelvis en utökning med 30 avgiftsfria
            timmar per vecka på förskolan.
          </p>
          <head xml:id="i-7ENLYxrzjuXF69ykjzV3m2" type="h2">
            Språkförskola för nyanlända barn
          </head>
          <p xml:id="i-EUwQNVYZtuoxHCAw4Gz94z">
            Förskolan har idag ett uppdrag att stödja barn i deras språkutveckling,
            både på barnens modersmål och på svenska. Det finns dock forskning
            som tyder på att förskolor där majoriteten av barnen har ett annat
            modersmål än svenska inte lyckas med uppdraget. För de barn som
            aldrig eller mycket sällan möter svenska språket i hemmet behövs
            en särskild språkförskola för att de ska kunna svenska när de
            börjar skolan.
          </p>
          <p xml:id="i-HfCKPJG9NbP2oreiEucV7q">
            Språkförskolan ska rymmas inom ordinarie förskoleverksamhet med
            särskild tid avsatt för svenskundervisning av nyanlända barn.
            Kommunerna ska ha möjligheter att själva välja exakt hur språkförskolan
            organiseras men det är viktigt att de nyanlända barnen möter svenskspråkiga
            barn i verksamheten. Språkförskolan innebär att barnen ska gå
            15 timmar i veckan på förskolan och att särskild tid ska läggas
            på undervisning i svenska. Dessutom föreslår vi att svenska språkets
            roll stärks i läroplanen och kompe­tensutveckling för förskollärare,
            men även fler utbildningsplatser.
          </p>
          <p xml:id="i-SpAnCk8jALwevngz9Ekgks">
            Moderaterna föreslår därför att regeringen bör återkomma med
            ett lagförslag som gör språkförskola obligatorisk för nyanlända
            barn från tre års ålder.
          </p>
          <head xml:id="i-UfKCcqxKRmUn3JLBuB4UEi" type="h2">
            Fler lärarassistenter för att vända resultaten i skolor i utsatta
            områden
          </head>
          <p xml:id="i-2dy3RqTdKzTCC138n9DcYG">
            Allt fler skolor anställer nu lärarassistenter för att avlasta
            lärarna med administrativt arbete så att de kan fokusera på kärnverksamheten
            – undervisningen. Arbetsuppgifterna handlar om att organisera
            nationella prov, boka lokaler, planera in föräldrasamtal, frånvaroadministration
            med mera. Detta är en positiv utveckling bidrar till att uppvärdera
            läraryrket. Jobbet som lärarassistent kan också vara en första
            väg in i skolans värld för ungdomar.
          </p>
          <p xml:id="i-9Sxuy1vQ8NE9QUASPFhaif">
            I utsatta områden är behovet av administrativ avlastning ofta
            särskilt stort. Under­visningen kräver mer tid och det finns fler
            elever med sociala problem som kräver extra mycket samverkan mellan
            elevhälsa, föräldrarna och andra myndigheter. Arbetsmiljön för
            lärarna på dessa skolor är också en anledning att många skickliga
            lärare väljer bort att jobba där, då timmarna inte räcker till
            för att klara den höga arbetsbelastningen. Därför bör möjliggöras
            för fler lärarassistenter att anställas i skolor som ligger i
            landets mest utsatta områden.
          </p>
          <head xml:id="i-XHSn7FdpLvfu93KHxwXXby" type="h2">
            Obligatorisk samhällsorientering för nyanlända elever
          </head>
          <p xml:id="i-WFfLsefFvoGxnSMMiudq2M">
            Idag finns ingen obligatorisk samhällsinformation till nyanlända
            barn och unga nyanlända. Vi menar att alla barn i Sverige bör
            känna till sina grundläggande rättigheter och vilka värderingar
            vi värnar och eftersträvar i Sverige. Därför vill Moderaterna
            att alla grund- och gymnasieskolor skolor ges i uppdrag att vid
            mottagandet av en asylsökande eller nyanländ elev genomföra en
            kortare samhällsorientering anpassad till elevens ålder. Särskild
            vikt skall läggas vid frågor som demokrati, allas lika värde,
            barns rättigheter och jämställdhet. Samhällsorienteringen bör
            även innehålla praktisk information om var man som barn kan vända
            sig för att ta tillvara sina rättigheter eller få stöd/hjälp,
            exempelvis den lokala ungdomsmottagningen, socialtjänsten och
            olika frivilligorganisationer.
          </p>
          <head xml:id="i-HJFDjrsycjjG13hvjL7f3q" type="h2">
            Förstärkt ägarprövning, tillsyn och kontroll av skolor
          </head>
          <p xml:id="i-8cUBU55gEBB644z7yT1cXm">
            Moderaterna värnar friskolereformen som innebär att elever och
            deras föräldrar kan välja de skolor och undervisningsformer som
            passar dem bäst. Vi slår vakt om möjligheten för friskolor att
            göra vinst. Vi värnar valfriheten och en mångfald av utförare.
            Det betyder bland annat att vi är för möjligheten att starta och
            driva konfessionella friskolor. Samtidigt måste friskolereformen
            skyddas från missbruk, exempelvis mot att aktörer med extrema
            politiska eller religiösa syften får inflytande över skolor i
            Sverige. Det krävs en förstärkt ägarprövning, tillsyn och kontroll
            för att stoppa skolor som främjar religiös och politisk extremism.
            Vi vill pausa nyetablering av religiösa friskolor till dess att
            sådana regelverk och kontroller finns på plats.
          </p>
          <head xml:id="i-WEFpvewJcDFycnrRqMu8NW" type="h2">
            Individuell prestationsplan i SFI
          </head>
          <p xml:id="i-DV2HXbxLkoHCHNB6ntoMfJ">
            Som en del av etableringen läser de allra flesta personer som
            fått uppehållstillstånd i Sverige kurser i svenska för invandrare
            (SFI) i någon omfattning. Dagens utformning av utbildningen fungerar
            dock till stor del ineffektivt. Exemplen är många på personer
            som läst SFI i flera år utan att nämnvärt ha förbättrat sina språkkunskaper.
          </p>
          <p xml:id="i-SPAiXPkAskxMMD1SnzMyfv">
            Skolverkets statistik visar att fler än sex av tio inskrivna
            år 2016 inte klarat sin SFI-kurs inom ett år och att det för vissa
            elever tar uppemot 18 månader att slutföra den mest grundläggande
            SFI-kursen. Den som är ny i Sverige och deltar i etableringsinsatser,
            däribland SFI-undervisning, kan få etableringsersättning. Utbetalning
            av ersättningen är dock kopplad till deltagande och inte till
            prestation, det vill säga i vilken mån den enskilde når uppsatta
            kunskapsmål. Sverige skiljer sig från bland annat Tyskland, Nederländerna
            och Danmark på så vis att prestationen i språkutbildningen inte
            påverkar vare sig rätten till permanent uppehållstillstånd eller
            nivån på de ekonomiska ersättningar som det offentliga betalar
            ut. Det vill Moderaterna ändra på.
          </p>
          <p xml:id="i-17eU2yg7xpgqTrJnhTkZjp">
            Moderaterna vill att varje person som påbörjar SFI ska få en
            individuell prestationsplan som uppskattar tiden det kommer att
            ta för att slutföra varje kurs och studieväg. Prestationsplanen
            ska utformas med hänsyn till den studerandes förkun­skaper, såsom
            tidigare utbildning. Vid avbrutna studier eller studier som inte
            fullföljs med godkända studieresultat inom den angivna tidsramen
            aktualiseras ett åtgärdssystem som innebär att individer kan få
            en varning och ytterst delvis eller helt indragen etableringsersättning.
          </p>
          <head xml:id="i-EUqSJ8N1jDzdysHkGEUcTK" type="h2">
            Resultatbaserad ersättning i all vuxenutbildning, inklusive SFI
          </head>
          <p xml:id="i-AJjHoY6vvFvbUhewttNeMF">
            En ökad mångfald av utbildningsanordnare bidrar såväl till en
            kvalitetshöjande konkurrens som till en ökad utbudsbredd – både
            avseende innehåll och form. Det ger individen bättre möjligheter
            att studera mer anpassat utifrån såväl sina behov som utifrån
            yrkeslivet. Det är därför viktigt att säkerställa en mångfald
            av aktörer och en hög kvalitet i undervisningen och verksamheterna.
            En viktig del i detta är att ersättningen till anordnarna ger
            rätt incitament till att uppnå en god kvalitet och resultat.
          </p>
          <p xml:id="i-JmkyD7F2dmyq1uFiMV1w4i">
            Idag utgår ersättning utifrån deltagartimmar eller närvaro och
            inte utifrån hur väl rustade eleverna blir i det svenska språket.
            Det kan leda till att anordnare behåller elever längre än nödvändigt
            utan att eleverna vare sig får med sig bättre kunskaper eller
            kommer närmare arbetsmarknaden. Moderaterna föreslår därför att
            ersättningen till utbildningsanordnare ska utgå ifrån uppnådda
            resultat och att en resultatbaserad ersättning i all vuxenutbildning
            införs.
          </p>
          <head xml:id="i-YDfHNWA8AVr67q8BduD2qe" type="h2">
            Statlig tillsyn av SFI och vuxenutbildningen
          </head>
          <p xml:id="i-HkZkbikHXrGXvkx1VJqbBE">
            I dag sker endast en systematiserad tillsyn av vuxenutbildningen
            på huvudmannanivå och inte på enhetsnivå. Det leder till ett flertal
            problem. Detta eftersom att kommuner har olika system för att
            erbjuda vuxenutbildning där vissa erbjuder den i egen kommunal
            regi och andra genom upphandling resulterar det i att alla verksamheter
            inte granskas då majoriteten av tillsynen sker på huvudmannanivå.
            Avsaknaden av en fullständig bild av vuxenutbildningen äventyrar
            utbildningens kvalitet och likvärdighet.
          </p>
          <p xml:id="i-T3UvD9exaGhUcTDpaTMMah">
            Med målet att ytterligare säkerställa utbildningens kvalitet
            och likvärdighet föreslår Moderaterna att staten, genom Skolinspektionen,
            bör få i uppdrag att genomföra systematisk tillsyn av vuxenutbildningen
            på både huvudmannanivå och enhetsnivå.
          </p>
        </div>
        <div xml:id="i-GyH8YosCZJ3Ah8FRvUeTSs" type="motSignatures">
          <list xml:id="i-Hd3RL1d8RyiQ5RoJhQB8q">
            <item xml:id="i-AkrtguLCHDhh7Jc9q2MGR5" who="i-RaMkfMt8MzwfqAxncChJEu">
              Erik Bengtzboe (M)
            </item>
            <item xml:id="i-U7fn3GB45oYW4z65aEmKcT" who="i-5kLPqJYKuXdEi7mU2QqyGZ">
              Maria Stockhaus (M)
            </item>
            <item xml:id="i-4Quk42iXqUqV7ezrskkgA8" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-V12CmzXkCkFxNjbLbDaNAZ" who="i-J3vB7EYXWFGfYPGahysXrd">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
