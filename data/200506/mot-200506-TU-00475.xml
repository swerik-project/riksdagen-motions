<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-TU-00475">
  <teiHeader>
    <fileDesc>
      <titleStmt>
        <title>Klimatanpassade godstransporter</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (-, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimatanpassade godstransporter</title>
          <idno type="rdwebb">GT02T475</idno>
          <rs type="number">T475</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GT02T475/text</ref>
          <ref type="dokument_url_html">http://data.riksdagen.se/dokument/GT02T475</ref>
          <ref type="dokumentstatus_url_xml">http://data.riksdagen.se/dokumentstatus/GT02T475</ref>
          <ref type="doc">http://data.riksdagen.se/fil/3EC4FCA8-C7D6-40A7-83AD-94077CB4538D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation">
              <desc>-</desc>
            </state>
          </person>
          <person gender="woman">
            <idno>i-N4rvx7AGKxwhx5XDdagQzk</idno>
            <name>Helena Hillar Rosenqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6nZoF63Yh34KHzPbNukL1A" type="signed"/>
        <correspContext corresp="i-6nZoF63Yh34KHzPbNukL1A">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-N4rvx7AGKxwhx5XDdagQzk"/>
          <note type="signatory" corresp="i-2xzcr3nLPgka3s5j7pZ98N"/>
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-3y7kAqTbN9tNFxbJ4Ba5my">
          <date when="2005-10-13"/>
        </correspAction>
        <correspAction type="dismissal" xml:id="i-GY4XEMsDrQcWN4vY3agZWq">
          <date when="2005-10-13"/>
        </correspAction>
        <correspAction type="submission" xml:id="i-MEi2WK1Ggd4rmu8uTeFb2a">
          <date when="2005-10-05"/>
        </correspAction>
        <correspAction type="assigned" xml:id="i-NwZNZjqu4zJ2vUXpXt3UTt"/>
        <correspContext corresp="i-NwZNZjqu4zJ2vUXpXt3UTt">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_T_475/mot_200506_T_475-0001.pdf"/>
      <div type="motHeader" xml:id="i-6gptZjMgeB4V2CM2ZVXwgh">
        <div type="motTitle" xml:id="i-WvF6vhKTwX4z1cVeJoEs19"/>
        <div type="motSubmissionInfo" xml:id="i-Tk5JL6vXeDgYVfVDU1u8SV"/>
      </div>
      <div type="motBody" xml:id="i-WEXFgF7Lk6mv4qan4rrUhf">
        <div xml:id="i-A6KuX2FDh6Fh7oyMAS3tXo">
          <p xml:id="i-6ze7EciNmhRkyz74D88HMp">
            2005/06 mnr: T475 pnr: mp857
          </p>
          <p xml:id="i-TUoSQedQL1ozmP1hEJJ8nk">
            Motion till riksdagen 2005/06:T475
          </p>
          <p xml:id="i-Y3TPsoBZ2uSvCBDjN5xUHr">
            av Karin Svensson Smith m.fl. (-, mp)
          </p>
          <p xml:id="i-Phek9RnTtnoYGx2goBbNAh">
            Klimatanpassade godstransporter
          </p>
          <p xml:id="i-Wm5FgFnimXh4EYcXnVbh9G">
            Förslag till riksdagsbeslut
          </p>
          <p xml:id="i-R9sPCrSWonYcqDwnebjG3z">
            1. Riksdagen tillkännager för regeringen som sin mening vad som
            i motionen anförs om behovet av att harmonisera de svenska särreglerna
            för maximal vikt och längd på lastbilar — med undantag av transport
            av skogsråvara till förädling — till det regelverk som gäller
            i resten av Europeiska gemenskapen. 2. Riksdagen tillkännager
            för regeringen som sin mening vad som i motionen anförs om att
            prövning av dispens från bestämmelserna om fordonsvikt och -dimensioner
            för vägtrafik avgiftsbeläggs för att motsvara de kostnader prövningen
            ger upphov till. 3. Riksdagen begär att regeringen återkommer
            med ett förslag till transportavgift i enlighet med vad som anges
            i motionen. 4. Riksdagen begär att regeringen återkommer med ett
            förslag till effektivisering av den kontrollverksamhet som syftar
            till att reglerna mot överlast skall efterlevas.
          </p>
          <p xml:id="i-E8WtBxLd9v9aFaF9GGfdju">
            Inledning
          </p>
          <p xml:id="i-9d8ezrkRT8ZBoghaM89Yzh">
            Varje transport är förenad med miljöpåverkan. Oavsett om transporten
            sker med cykel, bil, flyg eller tåg har det någon påverkan på
            omvärlden. Men därmed inte sagt att alla transporter har lika
            stor påverkan på miljön — vissa transporter påverkar omvärlden
            mer än andra. Den fråga som hamnat mest i blickfånget är transporternas
            utsläpp av koldioxid och påverkan på klimatet och i det avseendet
            finns det mycket stora skillnader mellan transportslagen. Lastbil
            och flyg tillhör de transportslag som ger störst klimateffekt
            medan järnvägstransporter har liten påverkan på klimatet. Att
            transporterna ökar kraftigt är knappast någon nyhet. Vi fraktar
            allt mer gods, och allt mer av dessa transporter sker med lastbil.
            Idag trafikeras Sverige av över 100 000 lastbilar och godsmängderna
            ökar dramatiskt. På sikt är detta ohållbart. Det orsakar stora
            samhällskostnader genom slitage på
          </p>
          <pb facs="riksdagen-motions-pdf/data/200506/mot_200506_T_475/mot_200506_T_475-0002.pdf"/>
          <p xml:id="i-EAQWtFvPwepMPDTHDa7D3i">
            2005/06:T475
          </p>
          <p xml:id="i-2v3pY1v1HeNuvapBcUrpzb">
            vägarna — enligt Vägverkets sektorsredovisning sliter en fullastad
            60 tons långtradare lika mycket på vägbanan som 75 000 personbilar.
            De orsakar också hälsoproblem genom utsläppen, klimatförändring,
            olyckor och trängsel. Allt talar för att lyfta över långväga godstrafik
            till järnvägen. Eller nästan allt. En sak som talar till lastbilarnas
            förmån — för transportköparna — är priset. Genom att lastbilarna
            inte betalar sina fulla kostnader är transporterna billiga. Idag
            är det billigare att åka lastbil än att åka taxi. Behovet av en
            sådan överflyttning av transporterna till järnväg hålls också
            fram av politiker. I två regeringsförklaringar, 2002 och 2003,
            har regeringen sagt att intermodaliteten måste öka. EG-kommissionen
            propagerar också för en ökad intermodalitet i sin vitbok om transporter,
            Time to Turn. Hos myndigheter och institutioner är det ett ständigt
            återkommande ämne. Men besluten uteblir. Frågeställningen orsakar
            handlingsförlamning. Det är uppenbart att det mest effektiva sättet
            att åstadkomma ökad intermodalitet är att ändra kostnadsbalansen
            mellan järnväg och lastbilar. Men få politiker har tillräckligt
            mycket råg i ryggen för att kräva att lastbilstransporterna ska
            betala sina egna kostnader och därmed bli dyrare. Ett sätt att
            ändra kostnadsbilden är att införa den kilometerskatt för tung
            trafik som utredningar föreslagit och som även regeringen aviserade
            i den senaste regeringsförklaringen. På EU-nivå har motståndet
            nu släppt och det är fullt möjligt för Sverige att införa en egen
            kilometerskatt som kan differentieras på olika sätt. Ett starkt
            komplement till denna åtgärd är att sänka den tillåtna maximivikten
            på lastbilar. I de flesta EU-länder får ett lastbilsekipage framföras
            med en högsta bruttovikt på 44 ton och en totallängd av maximalt
            18 meter. I Sverige finns sedan 1997 ett undantag som ger tillåtelse
            att framföra fordon på maximalt 60 ton och med en längd av 25,25
            meter. När Sverige etappvis höjde den tillåtna vikten från 51
            ton i slutet av 1980-talet började godset att flytta över från
            järnväg till lastbil. Brytpunkten för det avstånd där transporter
            med järnväg blev billigare än lastbil förflyttades nästan 200
            km. Idag har järnvägen svårt att konkurrera på avstånd under 550
            km. Det kostar nämligen inte så mycket mer att köra en 60 tons
            lastbil jämfört med 51 ton. Den utvecklingen håller i sig. Alltjämt
            tar lastbilarna långväga godstransporter från järnvägen. Om den
            högsta tillåtna vikten sänks från 60 till 40 ton — vilket är den
            vikt som tillåts inom resten av EU — kommer järnvägen att återta
            förlorade marknadsandelar och utvecklingen går då mot ökad hållbarhet
            istället för tvärtom. Miljöpartiet anser att maximivikten för
            lastbilar i Sverige — med undantag för transporter av skogsråvara
            till massafabrik — måste sänkas för att den eftersträvade ökningen
            i intermodalitet ska äga rum. Riksdagen bör därför till regeringen
            som sin mening ge till känna vad som i motionen anförs om behovet
            av att harmonisera de svenska särreglerna för maximal vikt och
            längd på lastbilar — med undantag av transport av skogsråvara
            till förädling — till det regelverk som gäller i resten av Europeiska
            gemenskapen. De nuvarande undantagsbestämmelserna begränsas till
            att gälla transport av skogsråvara från avverkning till förädling.
            Grafen anger hur järnvägens konkurrensförmåga försämrades när
            Sverige ökade lastbilars maximivikt från 51 till 60 ton. Källa:
            Bo-Lennart Neldahl KTH, Stockholm.
          </p>
          <pb facs="riksdagen-motions-pdf/data/200506/mot_200506_T_475/mot_200506_T_475-0003.pdf"/>
          <p xml:id="i-PRNqd8Xr9uFvrEydiveQ3">
            Marknad Järnväg - Lastbil med olika bruttovikt för lastbil 400
          </p>
          <p xml:id="i-Nhvd6aCTRoFWg3PZryiX4n">
            a Lastbil 51 ton
          </p>
          <p xml:id="i-TTbmeQjMv1bua2TJ9zdvMX">
            ==" Lastbil Svensk 60 ton 24 m
          </p>
          <p xml:id="i-W6Gdrnx9YMgpkGDv5SQxtP">
            Kostnad kr/ton
          </p>
          <p xml:id="i-TVfUW2mRPbg1wVcc9MLoNs">
            — Vagnslast enstaka 2-axlig med industrispår
          </p>
          <p xml:id="i-GLbSRVp7skqCMafp2nSz1Q">
            0 T T T T T T 0 100 200 300 400 500 600 700 800 900 1000 Avstånd
            km
          </p>
          <p xml:id="i-VS3tGkR2hjm2rWpa5KJuui">
            Hållbara vägar
          </p>
          <p xml:id="i-NgUaSZ2DcAdfuusmMCiVF6">
            De opinionsuttryck som når fram till riksdagens trafikutskott
            gäller i stor utsträckning klagomål på vägstandarden. Även om
            utvecklingen nu tycks ha vänt konstaterade flera budgetpropositioner
            under flera år att ”andelen trafikanter som är nöjda med vägarna
            genomgående minskat sedan 1995 i de mätningar Vägverket gör”.
            Klagomålen brukar åtföljas av krav på mer pengar till vägarna.
            Jämfört med annan skattefinansierad verksamhet är acceptansen
            gentemot kostnadsökningar förvånansvärt stor. Detta särskilt mot
            bakgrund av att det i samma budgetpropositioner noteras att: ”Tillståndet
            på de belagda vägarna är i stort sett oförändrat sedan 1994 med
            utgångspunkt från de metoder Vägverket använder för att mäta vägtillståndet.”
            Frågan är dock om höjda anslag är en ändamålsenlig metod för att
            få långsiktigt hållbara vägar om inget annat görs. Miljöpartiet
            anser att en analys av problemets orsaker bör föregå förslaget
            till lösningar. En fråga som kan ställas är till exempel vilken
            betydelse de ökade trafikvolymerna har för vägslitaget. Vägtrafiken
            har som helhet, trots höjda bränslepriser, expanderat med 3 procent
            det senaste året. Den tunga trafikens ökning är markant. 5 procent
            fler tunga fordon har rullat på de svenska vägarna det senaste
            året. Detta trots kraftiga ökningar av bränslepriset. En annan
            adekvat fråga är vilken betydelse för vägstandarden den tunga
            trafiken har i förhållande till personbilstrafiken. Utvecklingen
            mot tyngre trafik, högre axeltryck och bredare däck behöver också
            analyseras i sammanhanget. De högre maxvikterna medför ett ökat
            slitage på vägarna. En ökning från 60 ton till 70 ton fördubblar
            nästan slitaget på vägen. Hur stora fordon som tillåts påverkar
            även dimensioneringen av vägnätet genom att större och tyngre
            fordon kräver förstärkning av broar, större svängradier i korsningar
            etc. Hela vägsystemet måste förstärkas och underhållskraven ökar.
            Jämförelser mellan personbilstrafik och lastbilstrafik är av intresse
            för att uppskatta det slitage och den vägdeformation respektive
            trafikslag ger upphov
          </p>
          <p xml:id="i-DuSqaygJ4T88cmKcvv5Rrm">
            2005/06:T475
          </p>
          <pb facs="riksdagen-motions-pdf/data/200506/mot_200506_T_475/mot_200506_T_475-0004.pdf"/>
          <p xml:id="i-6Rt4MrBcY4vo9khhLwikyV">
            2005/06:T475
          </p>
          <p xml:id="i-LDN5jTsrXxinWxSP1UJhRm">
            till. American Highway Association uppskattar att en 38-tons
            lastbil motsvarar 9 600 personbilar därvidlag. Stor del av det
            svenska vägnätet består av grusvägar. Sverige drabbas av tjälskador
            som gör vägarna extra sårbara för tung trafik. Delar av vägnätet
            måste hållas avstängda under vintertid. Ska invånare i glesbygd
            ha acceptabla vägar för de transporter som måste utföras med personbil
            är det med andra ord av vitalt intresse att minska såväl vikten
            på långtradarna som totalvolymen tung trafik. Det enda undantag
            som rimligen kan övervägas är transporter av skogsråvaran ut från
            skogen.
          </p>
          <p xml:id="i-XJ3mfvMNjzBSx1PLm2gQgt">
            Dispenser
          </p>
          <p xml:id="i-DTxLfRFFNVkMCLCktWzgiZ">
            Det allmänna vägnätet är indelat i tre klasser, bärighetsklass
            1 (BK1), bärighetsklass 2 (BK2) och bärighetsklass 3 (BK3). I
            BK1 är vägarna öppna för alla typer av vägtransporter upp till
            en maximal bruttovikt på 60 ton. För BK3-vägar är bärigheten så
            låg att lastbilstrafik blir starkt begränsad. Det är Vägverkets
            regioner eller kommunerna som prövar undantag (dispens) från trafikförordningen
            (1998:1276) när det gäller breda, tunga och långa transporter.
            Berör transporterna enbart en kommun ska ansökan lämnas till kommunen.
            Den som söker dispens får betala 875 kronor. De kostnader för
            vägning, mätning och annat som görs innan beslut om dispensansökan
            kan tas kan belöpa sig på femsiffriga belopp. Antalet dispenser
            är cirka 17 000 per år. Cirka 2 500 av dessa är generella årsdispenser.
            För det facila priset av 1200 kronor är det alltså tillåtet att
            tillföra samhället slitagekostnader för stora belopp. Detta är
            inte ett godtagbart förhållande. Med hänvisning till ovanstående
            föreslås riksdagen besluta att dispensansökningar från bestämmelserna
            om fordonens vikt och dimensioner avgiftsbeläggs för att motsvara
            de kostnader prövningen ger upphov till. Riksdagen föreslås även
            begära av regeringen att den återkommer med ett förslag till transportavgift
            för de dispenstransporter som beviljas. Transportavgiften ska
            korrespondera med de extra kostnader som uppkommer på grund av
            ökat vägslitage m.m.
          </p>
          <p xml:id="i-W2fnvkjiiGjcEenD9kGMLz">
            Fordonskontroll
          </p>
          <p xml:id="i-XodbLRV8n34R4683Mv73kW">
            Från en del svenska åkerier har framförts att utländska åkare
            systematiskt bryter mot lagen och därmed sätter konkurrensen ur
            spel. Ett exempel på hur det kan gå till gavs i Trollhättan för
            något år sedan. Ett pressverktyg från Vallhamn på Tjörn skulle
            transporteras till en industri i Bergslagen. En italiensk åkare
            tog hem transporten i konkurrens med svenska åkerier eftersom
            han erbjöd det lägsta priset för transporten. Fordonets maxvikt
            är normalt 60 ton, men åkaren sökte och fick dispens för 100 ton.
            Vid kontrollen i Trollhättan uppdagades dock att vikten uppgick
            till 140 ton. Överlast, dvs. att köra med en för tung last utan
            att söka dispens från trafikförordningen, är vanligt. Mellan 20
            och 50 procent av de lastade tunga
          </p>
          <pb facs="riksdagen-motions-pdf/data/200506/mot_200506_T_475/mot_200506_T_475-0005.pdf"/>
          <p xml:id="i-V62Ms8Rk6rfmzE9AN3CJFM">
            fordonen var överlastade enligt Vägverkets mätningar 2004 utförda
            på ett tjugotal platser. På några platser var andelen överlastade
            fordon ännu högre. Överlasterna innebär att slitaget på vägarna
            ökar markant. Vägverket får minskade möjligheter att utföra andra
            efterfrågade åtgärder när underhållskostnaderna ökar till följd
            av överlasterna. Problemet blir än större då Vägverkets anslag
            till vägarna blir ca en miljard kronor mindre än tidigare beräknat.
            Vägverket ser mycket allvarligt på överlasterna. Dessa i kombination
            med neddragna resurser försvårar möjligheterna att upprätthålla
            vägstandarden. Mätningarna visar att det krävs krafttag för att
            komma tillrätta med överlastproblemet. Under 2004 genomfördes
            mätningar på ett 20-tal platser. På flertalet mätplatser var mellan
            20 och 50 procent av de lastade tunga fordonen (bruttovikt över
            35 ton) överlastade. Motsvarande mätningar under 2002 och 2003
            visade också på omfattande överlaster. Mellan 18 och 75 procent
            av de
          </p>
          <p xml:id="i-V2QQVBSnTwtxMZtUd3bcFv">
            lastade tunga fordonen var då överlastade. Mätningarna är inte
            jämförbara då de gjorts på andra platser än tidigare. På många
            platser dominerar för höga axellaster. Överlaster medför att vägarna
            bryts ner snabbare. Det medför att det behövs kraftigare förstärkningsåtgärder
            eller åtgärder med tätare intervall än vad som annars hade varit
            nödvändigt. På bärighetssvaga vägar medför överlaster också en
            ökad risk för att vägen körs sönder. Överlaster snedvrider konkurrensen
            och kan leda till ökade skaderisker. Vägverket har beslutat att
            mäta bruttovikter och axellaster under en fyraårsperiod. Mätningarna
            genomförs årligen på drygt tio platser. Vidare görs ett antal
            riktade studier på platser av särskilt intresse. Mätplatserna
            ligger på olika typer av vägar med varierande trafik- och godsflöden.
            Men sannolikheten för att åka fast är mycket liten. I dag finns
            väldigt få fordonsinspektörer som har till uppgift kontrollera
            lastvikt, kör- och vilotider o.dyl. På grund av anslagsminskning
            riskerar hälften av dem uppsägning. En absurd situation med tanke
            på hur de tunga transporterna expanderar och vilka konsekvenser
            det för med sig för vägslitage, trafikolyckor med dödlig
          </p>
          <p xml:id="i-Ng6QCFmHJBLhcghRjAgkGt">
            utgång etc. Polisens resurser räcker inte heller för att klara
            de anspråk staten och allmänheten ställer på dem.
          </p>
          <p xml:id="i-Dz1QVADAz1ExB5jfEjEptG">
            Transporter av stormskadat timmer
          </p>
          <p xml:id="i-AN7Nm1ZfDLwrrCeG7hzgp1">
            I samband med transport av det virke som behövde/behöver transporteras
            som en följd av stormen Gudrun gavs dispenser för att kunna ta
            större lastbilsvikter. Trots detta överskreds reglerna rejält
            vid de tillfällen polisen kontrollerade efterlevnaden 15—18/8
            2005.
          </p>
          <p xml:id="i-2q6iss4jbt4K1EajUuUGTT">
            Under denna kontroll vid infarten till det gigantiska upplaget
            på Byholma flygfält utanför Ljungby stoppades närmare 150 ekipage.
            95 procent hade grava brister. Det säkerhetsmässigt värsta jag
            någonsin sett är fordonet där borta — hela ramen är sprucken,
            ändå kom bilen ångande med över 60 ton på lasset, säger Anders
            Granath, chef för Göteborgspolisens vägkrontrollgrupp. Razzians
            facit enligt Aftonbladet:
          </p>
          <p xml:id="i-TcP6CnPBXUAjFuszjet3aC">
            2005/06:T475
          </p>
          <pb facs="riksdagen-motions-pdf/data/200506/mot_200506_T_475/mot_200506_T_475-0006.pdf"/>
          <p xml:id="i-MQtKAmsNPUQLiCs5LTzryo">
            2005/06:T475
          </p>
          <p xml:id="i-PTbnPitGpZrQUExXjKDy8M">
            134 viktöverträdelser (mellan 2 och 10 tons överlast) 76 brott
            mot kör- och vilotidsreglerna 20-tal rapporter om dålig lastsäkring
            60 brister gällande bromsar och däck. Sex ekipage har fått körförbud
            direkt, en bil hade så dåliga bromsar att vi nästan inte lyckades
            få stopp på den, berättar Anders Granath. Han är upprörd över
            bristen på säkerhetstänkande och trafikmoral. Svenska och utländska
            åkare är lika goda kålsupare, i den här cirkusen tycks enda ledstjärnan
            vara att tjäna så mycket som möjligt. Att fordonen är veritabla
            dödsfällor och vägarna slits ner verkar mindre intressant. Vad
            säger chaufförer och åkare när ni påpekar bristerna? Många bara
            rycker på axlarna och betalar böterna. Det är på överlasten vi
            tjänar pengarna, erkände en kille helt ogenerat. (Aftonbladet
            21/8)
          </p>
          <p xml:id="i-8TEyoKTDU8Hscv8te2cECW">
            Med hänvisning till det ovan anförda föreslås riksdagen begära
            att regeringen återkommer med ett förslag till effektivisering
            av den kontrollverksamhet och de sanktioner som syftar till att
            reglerna mot överlast ska efterlevas.
          </p>
          <p xml:id="i-6AkAxFcobEAZN48aKKKneV">
            Stockholm den 4 oktober 2005
          </p>
          <p xml:id="i-PqT54sNzWr3DtTUpmmUb8e">
            Karin Svensson Smith (-)
          </p>
          <p xml:id="i-4TUDLCFRnvRh2HgCVDoRuZ">
            Helena Hillar Rosenqvist (mp) Ingegerd Saarinen (mp) Gustav Fridolin
            (mp) Jan Lindholm (mp) Ulf Holm (mp)
          </p>
        </div>
      </div>
    </body>
  </text>
</TEI>
