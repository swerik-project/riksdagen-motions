<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00461">
  <teiHeader>
    <fileDesc>
      <titleStmt>
        <title>Alkoholpolitik</title>
        <author corresp="i-PxnWyEEEJkswzBKdKbv36K i-UukxhVrpswE5ADBkFe7Q3V">av Agneta Lundberg och Jan Björkman (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholpolitik</title>
          <idno type="rdwebb">GU02So461</idno>
          <rs type="number">So461</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So461/text</ref>
          <ref type="dokument_url_html">http://data.riksdagen.se/dokument/GU02So461</ref>
          <ref type="dokumentstatus_url_xml">http://data.riksdagen.se/dokumentstatus/GU02So461</ref>
          <ref type="doc">http://data.riksdagen.se/fil/BE46299D-D03C-46B3-8309-D89200E7DA50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UukxhVrpswE5ADBkFe7Q3V</idno>
            <name>Jan Björkman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GhrJ29kbDbvyH32ov99EVW" type="signed"/>
        <correspContext corresp="i-GhrJ29kbDbvyH32ov99EVW">
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-UukxhVrpswE5ADBkFe7Q3V"/>
        </correspContext>
        <correspAction xml:id="i-F3QNDduJnEUwigtgw5V3En" type="referral">
          <date when="2006-11-07"/>
        </correspAction>
        <correspAction xml:id="i-XL3wq53dWYRYJSPgJ21eWV" type="dismissal">
          <date when="2006-11-07"/>
        </correspAction>
        <correspAction xml:id="i-MFV7sFi4v9nD1PeD9NA991" type="numbering">
          <date when="2006-11-02"/>
        </correspAction>
        <correspAction xml:id="i-DjuxKYNVDCCXiqufVzZYwW" type="submission">
          <date when="2006-10-31"/>
        </correspAction>
        <correspAction xml:id="i-UqautE6HE44hkX8kcT8a5a" type="transfer">
          <date when="2006-10-31"/>
        </correspAction>
        <correspAction xml:id="i-TTr26wM5NktHs1PrftF1QU" type="assigned"/>
        <correspContext corresp="i-TTr26wM5NktHs1PrftF1QU">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RpFkXf46HMtivfSqj7DrgJ" type="motBody">
        <div xml:id="i-3tn7D1jizNLfy4LtokmFzu" type="motProposal" subtype="förslag">
          <head xml:id="i-BfgqEePjeoN7aBX5yLRZPR">
            Förslag till riksdagsbeslut
          </head>
          <list xml:id="i-6vT8GsSE5rNnez9fqsMUp6" style="ol">
            <item xml:id="i-LzEPBT1B1XFbBwLrwzTeMs">
              Riksdagen tillkännager för regeringen som sin mening vad som
              i motionen anförs om Internethandel med alkohol.
            </item>
            <item xml:id="i-169EHJmFsuvTYM2Svq8vNC">
              Riksdagen tillkännager för regeringen som sin mening vad som
              anförs i motionen om barn och alkohol.
            </item>
            <item xml:id="i-PhYgqrW5sKhAbnCytqtsJV">
              Riksdagen tillkännager för regeringen som sin mening vad som
              anförs i motionen om skolans förebyggande arbete. 1
            </item>
            <item xml:id="i-WhymSrcj3SfasUQy9erGEF">
              Riksdagen tillkännager för regeringen som sin mening vad som
              anförs i motionen om beroendekunskap vid högskola och universitet.
              1
            </item>
            <item xml:id="i-EbqWj29TK9bhdHwKZZYfZ9">
              Riksdagen tillkännager för regeringen som sin mening vad som
              anförs i motionen om alkoläsk och söt cider. 2
            </item>
            <item xml:id="i-RdroZ77znVY5woWHfDxfPT">
              Riksdagen tillkännager för regeringen som sin mening vad som
              anförs i motionen om tv-reklam för alkohol. 3
            </item>
            <item xml:id="i-81k8fq3SUYdTNMJc4CBJBY">
              Riksdagen tillkännager för regeringen som sin mening vad som
              anförs i motionen om införselkvoter. 2
            </item>
            <item xml:id="i-EjDzvEDvgKmsFWxW9PrHu4">
              Riksdagen tillkännager för regeringen som sin mening vad som
              anförs i motionen om alkoholforskning. 1
            </item>
          </list>
          <p xml:id="i-LHt53o8TfWgWh4Rf7heCg3">
            1 Yrkandena 3, 4 och 8 hänvisade till UbU.
          </p>
          <p xml:id="i-KURghfCrLwF5Us2USPN5kj">
            2 Yrkandena 5 och 7 hänvisade till SkU.
          </p>
          <p xml:id="i-RywJ3j2m9gBNqjp555iNbr">
            3 Yrkande 6 hänvisat till KU.
          </p>
        </div>
        <div xml:id="i-6taVq9JapsiGje9dbX32mM" type="motContent">
          <head xml:id="i-3cD3oPbSaG26cjeJpPLXhi" type="h1">
            Alkoholpolitik
          </head>
          <head xml:id="i-L4QXBiiYNRvCiLnBoFd48F" type="h1">
            Motivering
          </head>
          <p xml:id="i-334pTkxaUL76D5Ehqu1i4X">
            Alkoholskadorna är ett av de områden som politiska åtgärder kan
            ha stor inverkan på. Vi känner väl till att olika former av restriktioner
            som exempelvis begränsad tillgänglighet, prisinstrument och krav
            på att alkoholfria zoner upprätthålls medverkar till att begränsa
            alkoholskadorna. Detta är angeläget att ha som utgångspunkt då
            bl.a. vårt medlemskap i EU fört med sig en billigare alkohol som
            också är lättare tillgänglig. Samtidigt har vi på nationellt plan
            fattat beslut som också medverkat till ökade skador. Det är tätare
            mellan restaurangerna med åtföljande gatuvåld, längre öppettider
            på såväl krogar som systembolag, såväl direkt som indirekt alkoholreklam
            och det finns också färre miljöer som är alkoholfria. Trots satsningar
            på t.ex. trafiken beräknas det att det varje dag begås omkring
            16 000 rattfylleribrott i Sverige. Resultatet är en följd av ökad
            tillgänglighet, högre konsumtion och därmed ökade alkoholskador.
          </p>
          <p xml:id="i-2ishXZZiTKEv2Rn9tuz39Q">
            Det finns trots allt glädjande tendenser. En är att en ökad grupp
            ungdomar i årskurs 9 ser ut att avstå från alkoholdrycker. Dock
            bör man notera att inga ungdomar i den åldern över huvud taget
            ska dricka alkohol. Samtidigt visar vissa undersökningar på att
            de som redan har en hög konsumtion ökar den. Detta att en del
            dricker mer innebär att när de kroniska alkoholskadorna börjar
            uppkomma efter ett antal år kommer dessa att vara mer omfattande
            än de är i dag. En framgångsrik förebyggande alkoholpolitik i
            dag är den bästa försäkringen mot nästa decenniums alkoholskador.
          </p>
          <head xml:id="i-YXFh45pzLDDCGjhHQaYxaK" type="h2">
            Barn och alkohol
          </head>
          <p xml:id="i-UxuafYHM7vbShURG6b6Psc">
            Enligt en rekommendation som framgår av WHO:s Europaregions European
            Alcohol Action Plan för 20002005 ska alla länder ha reducerat
            riskerna för alkoholrelaterade skador på och inom familjen och
            ha skapat en säker miljö för barn. Det är en tydlig markering
            av den oro som finns i många länder för att barn tar skada av
            att leva i miljöer som är alkoholindränkta.
          </p>
          <p xml:id="i-N1VzCviXV1Q19GHV4qQqgT">
            Också i FN:s barnkonvention talas det om rätten till en trygg
            och säker miljö. Det är nödvändigt att vi också beaktar alkoholens
            roll som hinder för barns utveckling. Alla barn har rätt att få
            sina behov tillgodosedda är en viktig s entens för barn i barnkonventionen.
            Detta hindras ofta av vuxnas al koholkonsumtion.
          </p>
          <p xml:id="i-Fd6xge9oqroqZ1Ls3bzk5s">
            I en rapport till EU som överlämnades 1998, Alcohol Problems
            in the Family, som gällde de tidigare 15 medlemsländerna i EU
            samt Norge, beräknades att mellan 4,5 och 7,7 miljoner barn under
            15 år levde i en missbrukarmiljö. Det innebär att stolta deklarationer
            om barns rätt till en trygg uppväxt ofta saboteras av alkoholpolitiska
            beslut. I Sverige beräknas minst 200 000 barn leva i familjer
            där minst en vuxen har alkoholproblem. Denna siffra är alldeles
            för hög, och de insatser som görs kommer ofta sent.
          </p>
          <p xml:id="i-57JoukZX3ubgkSzTPD1KML">
            I möten med förskolepersonal, lärare och fältarbetare framhålls
            ofta att man redan i förskoleåldern kan se vilka barn som kommer
            att hamna snett senare i livet. Alkoholen i hemmet är där en tung
            orsaksfaktor.
          </p>
          <p xml:id="i-Lo5E8p79ZJ3GgzaSjg9GJD">
            Enligt Brottsförebyggande rådet, Brå, ökar också barnmisshandeln
            i Sverige. Brå drar inte den omedelbara slutsatsen att detta kan
            hänga samman med den ökande alkoholkonsumtionen, men man är tydlig
            när det gäller vissa andra typer av våldsbrått. Det vore däremot
            märkligt om just barnmisshandeln skulle undgå att öka i ett samhälle
            där alkoholkonsumtionen ökar. I år har åtminstone ett massmedialt
            uppmärksammat barnamord relaterats till missbruk hos föräldrarna.
            Stor uppmärksamhet på förhållandet att stora grupper barn far
            illa som en följd av samhällets alkoholpolitik måste riktas från
            alla de myndigheter, organisationer och institutioner som i sina
            uppdrag står i barnens tjänst.Vidare finns lika tunga som goda
            motiv för att problemområdet aktualiseras på lämpligt sätt inom
            EU.
          </p>
          <head xml:id="i-5gW3wz893q6EBkb7Pc1fK6" type="h2">
            Skolans förebyggande arbete
          </head>
          <p xml:id="i-GYbymjbmdewL9TGviPEXoo">
            Praktiskt taget alla barn och ungdomar går i grundskolan och
            fortsätter där­efter till gymnasiet. Skolans arbete för att främja
            barns och tonåringars utveckling och hälsa är redan av detta skäl
            av central betydelse. Hit hör preventiva insatser mot riskbeteenden
            av lika slag som tidig alkoholdebut, berusningsdrickande, experimenterande
            med narkotika och kriminalitet.
          </p>
          <p xml:id="i-KpgAxfb4KjYNJNDwrdcMk4">
            Men det handlar inte bara, eller ens i första hand , om undrervisning
            kring t.ex. alkohol och narkotika. Det har inte gått att vetenskapligt
            dokumentera att enbart undervisning kan ge långsiktiga positiva
            effekter på elevernas alkohol- och drogbruk. Men samtidigt finns
            det ett växande stöd i internationell preventivforskning för att
            ett brett upplagt förebyggande arbete i skolorna, i nära samarbete
            med föräldrarna, kan stärka barns och ungas anknytning till skolan
            och minska riskerna för bl.a. missbruk. I den enskilda skolan
            måste detta arbete knytas an till och ses som en del av strävan
            att vidmakthålla eller förbättra skolan som arbets- och utbildningsmiljö
            för såväl elever som lärare och annan personal. Att skapa en bra
            skola är den kanske viktigaste preventiva insatsen för att förebygga
            missbruk och andra problem hos eleverna. Forskning pekar på att
            lugn och arbetsro i klassrummet förebygger skolmisslyckanden,
            missbruk och annan riskutveckling.
          </p>
          <p xml:id="i-GaPT1nnrCSHcEDRfYJ93Fo">
            Regeringen har givit Statens folkhälsoinstitut i uppdrag att,
            i samarbete med andra berörda myndigheter, initiera en bred drogförebyggande
            verksamhet i skolan längs dessa linjer. Folkhälsoinstitutet överlämnade
            i januari i år en konkret treårig s.k. implementeringsplan för
            arbetet och har även erhållit medel för att genomföra den under
            ett första verksamhetsår.
          </p>
          <p xml:id="i-EJ5G8K551fxDReD7qdxTeg">
            Det är lovande projekt, och det är utmärkt att de nu har inletts.
            Det bör emellertid understrykas att ett förändringsarbete av detta
            slag tar sin tid och att det, för att ha någon chans till framgång,
            måste få verka under en period av flera år. Det bör skapas förutsättningar
            för att så kan bli fallet.
          </p>
          <head xml:id="i-2WT5e2ddH4vdM222knuGcD" type="h2">
            Beroendekunskap vid högskolor och universitet
          </head>
          <p xml:id="i-MsM6rbfPfsLepzyZxzxZ1u">
            Inom universitets- och högskolevärlden förekommer i vissa grupper
            en hög konsumtion av alkohol. För en del är det första steget
            hemmifrån och man kommer till en ny miljö med nya studiemetoder
            men också med nya sociala umgängesmönster. Detta medför för en
            del också nya alkoholvanor, och för en del blir dessa grundläggande
            för hela livet. Förhållandet är också det att många av dessa studenter
            är framtidens opinionsbildare och kommer att bli de som sätter
            mönster i andras alkoholvanor. Även om varje universitet/högskola
            har möjlighet att forma sina egna program framstår ändå behovet
            av en kvalificerad kurs i beroendelära och de sociala och medicinska
            konsekvenser som blir en följd av alkohol- och narkotikamissbruk.
            Ett erbjudande om dessa kurser kan vara tillräckligt i vissa fall
            men i andra borde det vara obligatoriskt. En fullgod utbildning
            i dessa frågor borde kunna utgöra en plattform för minskade skador
            som ju är samhällets målsättning inom alkoholområdet och en kraftig
            minskning av narkotikamissbruket.
          </p>
          <p xml:id="i-TXbnzXv8LVDSYbsSa72vAV">
            En annan mycket viktig aspekt varför det är viktigt att minska
            alkoholkonsumtionen är att det primära när man går på ett universitet
            eller högskola är att vara lyckosam när det gäller studieresultaten
            det är oförenligt med en hög alkoholkonsumtion.
          </p>
          <head xml:id="i-MkbSc9emJJLYu72R5z3gns" type="h2">
            Tillägsskatt på alkoläsk och söt cider
          </head>
          <p xml:id="i-K4BeKtuJ46KHJ1NeX7e2h7">
            Försäljningen av alkoläsk och söt cider har ökat kraftigt sedan
            lanseringen i mitten av 90-talet. De söta dryckerna blir snabbt
            populära hos dem som inte har utvecklade alkoholvanor, främst
            ungdomar och särskilt unga kvinnor. Att redan som ung etablera
            alkoholvanor gör att man snabbare blir beroende alter nativt får
            kraftigare alkoholvanor. I flera studier, såväl svenska som nors
            ka, har det visat sig att de som börjar dricka alkohol i 17-årsåldern,
            jämfört med dem som börj ar redan i 1314-årsåldern, har ungefär
            hälften så stor al koholkonsumtion när de blir 21 år. Alkoläsken
            och cidern är en inkörsdryck för många unga. Internationellt har
            detta i flera länder lett till att man ökat punktskat ten på alkoläsken.
            Flera länder som Frankrike, Danmark och Lux enburg har infört
            en särskild skatt på alkoläsken. Höjningarna kan betraktas som
            höga. Ett förslag om höjning av skatten på alkoläsk och söt cider
            med ett procentpåslag motsvarande exempelvis Tysklands bör därför
            omgående införas.
          </p>
          <head xml:id="i-6icfRcGiPqPn5tTYBvJLgB" type="h1">
            Alkoholreklam i tv
          </head>
          <p xml:id="i-LdjRhupXucCTjMrdYtvCwu">
            I svenska markbundna kanaler är alkoholreklamen förbjuden.
          </p>
          <p xml:id="i-GUuBRmzGkTU47e5WpRhjEe">
            Genom satellitsändningar når reklam för alkoholdrycker numera
            också svensk tv-publik. Reklamen bidrar starkt till att skapa
            positiva attityder till alkohol, särskilt bland ungdomar, och
            bidrar till att öka försäljningen av alkoholdrycker. Tv-reklamen
            är särskilt viktig där man kan sända reklam i anslutning till
            populära ungdomsprogram. I en rapport framtagen för kommissionen
            konstateras att den självsanering som alkoholindustrin förespråkar
            inte visar på särskilt goda resultat. Mera strikta regleringar
            är effektivare. Enligt beräkningar som WHO genomfört skulle ett
            förbud mot alkoholreklam omräknat i antal år innebära att antalet
            år av alkoholskador och alltför tidig död skulle minska med 202
            000, medan implementeringskostnaderna skulle uppgå till 95 miljoner
            euro.
          </p>
          <p xml:id="i-CsufKb6A5ykyptTzYn8Xnu">
            När övergången sker till digitala sändningar finns möjligheter
            att i avtal exkludera reklam för hälsovådliga varor som alkohol.
            Tobak är ju genom särskilda avtal redan utesluten från reklam
            inom EBU, och det vore självklart inte svårare att få samband
            mellan tillstånd och förbud mot reklam för alkohol i tv. Möjligtvis
            kan det finnas ett samband mellan de starka producentintressena
            i Europa och motståndet mot att avveckla reklam för alkohol. Regeringen
            bör därför i de internationella forum där reklamfrågorna kan hanteras
            verka för att alkoholreklam i tv avvecklas samt att de avtal som
            förhandlas fram vid övergång till digitala sändningar klargör
            att alkoholreklam inte får förekomma.
          </p>
          <head xml:id="i-F6ex7MZmfWPWcdAvNDaY5a" type="h1">
            Införselkvoter
          </head>
          <p xml:id="i-6tJvKaju69mLAefhPPpqmF">
            Den uppskruvade skadespiralen har i stort sett sin bakgrund i
            att den i praktiken obegränsade införseln för personligt bruk
            nu är satt ur system. Den kvantitet, s.k. indikativ nivå, som
            den legala införseln av alkohol för personligt bruk vid varje
            inresa från ett annat EU-land är satt till, motsvarar en tvåårskonsumtion
            för personligt bruk enligt nuvarande konsumtionsnivå. När Sverige
            anslöt sig till EU var konsumtionen lägre och de indikativa nivåerna
            motsvarade då tre normala årskonsumtioner. Dessa nivåer för införande
            för personligt bruk saknar verklighetsförankring. Den jämförelse
            som ligger närmast till hands att göra är den med tobak där man
            accepterar en införselnivå som beräknas räcka för ett par månaders
            konsumtion.
          </p>
          <p xml:id="i-QPreGEA691ncvKVNSJikZ5">
            Sveriges representanter i EU måste i såväl ministerrådet som
            parlamentet arbeta för att minska införseln av alkohol. Alkohol
            är ingen vanlig vara. Artikel 30 i fördraget ger medlemsstaterna
            rätt att begränsa varors fria rörlighet för att skydda folkhälsan.
            Den svenska folkhälsan är i dag allvarligt hotad av den fria införseln
            av billig alkohol. Sverige är inte ensamt om detta problem. I
            Finland och Danmark ökar alkoholkonsumtionen kraftigt, just därför
            att man har ansett sig tvungen att sänka sina skatter för att
            hejda den stora införseln av billig sprit från grannländer. Tyskland
            har samma problem med gränshandeln gentemot Polen, och för England
            är situationen densamma i relation till Frankrike. Förhållandet
            med gränshandel är förvisso inte bara en svensk angelägenhet.
            Resultatet är ökade alkoholskador. Tillsammans med dessa och andra
            berörda länder bör Sverige med hänsyn till alkoholens skadeverkningar
            ta initiativ till att se över reglerna för införsel av alkoholdrycker
            utifrån folkhälsosynpunkt. Regeringen bör därför omgående ta initiativ
            till en prövning av införselkvoternas storlek med utgångspunkt
            i folkhälsoskäl.
          </p>
          <p xml:id="i-RDBjpY5PX7gbPyVFHShXCW">
            Det är bra att Sverige arbetar för att EU ska besluta om höjda
            miniminivåer för alkoholskatterna. Om det lyckas kommer alkoholskadorna
            att minska i hela Europa. Men skatterna i många länder är i dag
            så låga, och motståndet mot att höja dem så att de närmar sig
            svensk nivå är så starkt, att vi inte kan vänta på detta. Under
            överskådlig tid måste vi begränsa införseln om vi ska kunna undvika
            en hotande folkhälsokatastrof.
          </p>
          <head xml:id="i-FBhcKuDq5XPXwrid4Wb35D" type="h1">
            Internethandel med alkohol
          </head>
          <p xml:id="i-7F8QM3pswNznUtsRJzfs5F">
            Det alkoholpolitiska läget h ar förvärrats ytterligare genom
            att den s.k. Inter nethandeln med alkohol har fått en av allt
            att döma växande omfattning under det senaste året och väckt stor
            uppmärksamhet i medier. Frågan om denna verksamhet är att se som
            olaglig eller inte är föremål för rättslig tvist, som ytterst
            kommer att avgöras av EG-domstolen. Om Internethandeln med alkoholdrycker
            tillåts fortgå, innebär det att Systembolagets detaljhandelsmonopol
            undergrävs. EG-domstolen har ju godtagit det svenska detaljhandelsmonopolet
            på detta område. Att domstolen nu skulle tillåta en verksamhet
            som i praktiken uppenbarligen i grunden hotar samma monopolordning
            som man nyligen godkänt förefaller visserligen osannolikt. Men
            eftersom det likväl inte kan uteslutas krävs att regeringen med
            största kraft driver linjen att Internethandel med alkoholdrycker
            riktad till den svenska marknaden är, och måste förbli, olaglig
            eftersom den strider mot det av såväl kommissionen som domstolen
            godtagna monopolet. Skulle domstolen mot förmodan komma till en
            motsatt ståndpunkt, och alltså tillåta Internethandel på detta
            område, är det ett minimikrav att alkoholdryckerna beskattas enligt
            svenska regler, dvs. den inom EG-rätten etablerade principen att
            varor ska beskattas i det land där de konsumeras måste då naturligtvis
            tillämpas även vid Internethandel. Men det är långt ifrån klart
            hur skatten i så fall ska tas ut och hur skattekontrollen skulle
            fungera. Detta är ytterligare ett skäl till att inte tillåta Internethandel
            med alkoholdrycker riktade till den svenska marknaden.
          </p>
          <head xml:id="i-2vsS2Q6nUkYGMnXTXNoRNF" type="h1">
            Forskning
          </head>
          <p xml:id="i-4bk25wPpKQXi9ERcgWfGck">
            År 1999 skapades ett nationellt centrum för social alkohol- och
            drogforskning vid Stockholms universitet (Sorad). Beslutet hade
            föregåtts av flera års utredningsarbete. Alkoholpolitiska kommissionen
            föreslog i sitt slutbetänkande (SOU 1994:24) en kraftig förstärkning
            av resurserna för forskning inom detta område. Folkhälsoinstitutet
            fick därefter i uppdrag att i samråd med bl.a. be­rörda forskningsråd
            lägga fram ett mera precist förslag. Därvid stannade man vid att
            bl.a. föreslå inrättandet av ett särskilt forskningscentrum för
            detta område. Det förslaget genomfördes, och Sorad har nu alltså
            verkat under drygt sex år.
          </p>
          <p xml:id="i-94XLvSYtiwqtioVJWyfVuH">
            Sorad har i allt väsentligt levt upp till de höga förväntningar
            som ställdes på forskningscentret i början. Det har inneburit
            en påtaglig förstärkning av kunskaperna vad gäller både konsumtions-
            och skadeutvecklingen totalt inom olika befolkningsgrupper. En
            lång rad olika frågeställningar har belysts inom ett brett spektrum
            av forskningsområden. Forskningsinsatserna har genomgående hållit
            hög kvalitet, vilket också understrukits i en internationell kvalificerad
            utvärdering av Sorads arbete.
          </p>
          <p xml:id="i-Grjj7UZnz9LadRn45pcRAc">
            En grundläggande förutsättning för dessa framgångar är att forskningen
            har kunnat bedrivas som en särskild centrumbildning. Därigenom
            har en vital och kompetent miljö för alkohol- och drogforskning
            kunnat byggas upp. Det är därför angeläget att detta centrum får
            finnas kvar.
          </p>
          <p xml:id="i-Xf6RkXpeP72tbHRn1JUBMX">
            All internationell erfarenhet talar för att en forskning av den
            omfattning och kvalitet som Sorad har åstadkommit, kräver att
            arbetet kan bedrivas som ett separat forskningsinstitut. Behovet
            av en stark ställning för forskare inom alkohol, narkotika och
            spelområdet är kontinuerlig, varför Sorad bör ges möjligheten
            att utvecklas till ett starkt fristående forskningsinstitut.
          </p>
        </div>
        <div xml:id="i-7EbiEchoiWBAyyBoqckguj" type="signatureBlock">
          <list xml:id="i-JRa47ShDQejkB97x7DJ2qL">
            <item xml:id="i-Kf8a4GyQho63cJ76C1MoYa" who="i-PxnWyEEEJkswzBKdKbv36K" type="signature">
              Agneta Lundberg (s)
            </item>
            <item xml:id="i-RyRsD99VWFHTMcqd5JvQ3D" who="i-UukxhVrpswE5ADBkFe7Q3V" type="signature">
              Jan Björkman (s)
            </item>
          </list>
        </div>
      </div>
    </body>
  </text>
</TEI>
