<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0315/mot_200304_MJ_0315-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ315 pnr: kd736
          </p>
          <p>
            Motion till riksdagen 2003/04:MJ315
          </p>
          <p>
            av Sven Gunnar Persson (kd)
          </p>
          <p>
            Nedsatta avgifter för miljöcertifierade företag
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att regelverket får ses över så att eventuella hinder
            för kommuner och länsstyrelser att sänka de årliga prövnings-
            och tillsynsavgifterna för miljöcertifierade företag kan undanröjas.
          </p>
          <p>
            Motivering
          </p>
          <p>
            Svenska företag har kommit långt när det gäller att ta in miljöhänsyn
            i sin verksamhet. Nutek har låtit intervjua 14 000 småföretag
            och medelstora företag om deras miljöarbete. (Miljöarbete i småföretag
            — en ren vinst? Nutek 2002). Studien visar att företagen har ett
            genuint miljöengagemang. Den viktigaste drivkraften för företagens
            miljöarbete är enligt Nutekstudien deras eget personliga engagemang.
            Därefter anger företagen ”Minskad resursåtgång” (34 96), ”möta
            konsumentkrav” (34 26) och ”konkurrensskäl” (28 260). ”Tvingande
            lagstiftning” (25 26) kommer först på femte plats. Undersökningen
            visar tydligt att företagens miljöarbete är marknadsdrivet. Svenska
            företag har kommit mycket långt i arbetet med att miljöcertifiera
            sina verksamheter. Regeringen konstaterar i budgetpropositionen
            att antalet miljöcertifieringar enligt ISO 14 001 ökat med 30
            procent under året. Nu finns 2 675 certifierade verksamheter.
            Detta är mycket glädjande. Det finns inte något annat land i världen
            där miljöcertifieringen har fått så kraftigt genomslag. Sverige
            är det land som har i särklass flest miljöcertifierade verksamheter
            i förhållande till BNP. Sverige är ett litet land vars företag
            är beroende av utrikeshandel. Dessa företag är ofta mycket omvärldsorienterade
            och är bra på att snabbt fånga upp
          </p>
          <p>
            nya signaler från marknad och opinion, vilket innebär att de
            snabbt svarar på nya krav inom dessa områden.
          </p>
          <pb facs="riksdagen-motions-pdf/data/200304/mot_200304_MJ_0315/mot_200304_MJ_0315-0002.pdf"/>
          <p>
            2003/04:MJ315
          </p>
          <p>
            Miljöcertifieringen innebär att företagen arbetar med miljöfrågorna
            på ett strukturerat sätt och att all personal utbildas i miljöfrågorna.
            För många företag innebär certifieringen både kostnadsbesparingar
            och kostnader. Besparingar uppkommer när man minskar sitt spill
            och använder energi och andra råvaror mer effektivt. Kostnader
            uppkommer när företaget bygger upp nya system, investerar i ny
            teknik och utbildar personal. För att premiera företag som är
            miljöcertifierade har vissa kommuner, exempelvis Sandviken, sänkt
            den kommunala tillsynsavgiften för de företag som är miljöcertifierade.
            Detta har uppskattats av företagen och har skapat ekonomiska incitament
            för företagen att certifiera sin verksamhet. Nu har Miljööverdomstolen
            i två domar (M2426-01 och M8798-00) prövat frågan om myndigheterna
            — i de här fallen länsstyrelser — har rätt att sänka de årliga
            prövnings- och tillsynsavgifterna. Domarna innebär att myndigheternas
            kostnader ska täckas av dessa avgifter och att nedsatt avgift
            endast får tas ut om det individuella tillsynsbehovet ”väsentligt
            avviker” från det som är normalt i branschen. Dessa domar kommer
            sannolikt att åberopas för att inte sänka tillsynsavgifterna för
            miljöcertifierade verksamheter. Det är olyckligt, eftersom det
            i praktiken undanröjer det enda politiska incitamentet som idag
            finns för att premiera miljöledningssystem. Det är enligt min
            mening angeläget att kommuner och länsstyrelser inte är förhindrade
            att sätta ned avgiften för att premiera miljöcertifierade företag.
            Regeringen bör se över regelverket och återkomma till riksdagen
            med förslag som undanröjer eventuella hinder.
          </p>
          <p>
            Stockholm den 3 oktober 2003
          </p>
          <p>
            Sven Gunnar Persson (kd)
          </p>
        </div>
      </div>
    </body>
  </text>
</TEI>
