<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-01193">
  <teiHeader>
    <fileDesc>
      <titleStmt>
        <title>Investeringar i Dalabanan</title>
        <author corresp="i-CdKPr5PV7B8cJEHJFtQGGn">av Peter Helander (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1193 av Peter Helander (C)</title>
          <idno type="rdwebb">H9021193</idno>
          <rs type="number">1193</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9021193/text</ref>
          <ref type="dokument_url_html">http://data.riksdagen.se/dokument/H9021193</ref>
          <ref type="dokumentstatus_url_xml">http://data.riksdagen.se/dokumentstatus/H9021193</ref>
          <ref type="docx">http://data.riksdagen.se/fil/D34C46CD-8D98-4A97-8DCA-B7C0F839960A</ref>
          <ref type="pdf">http://data.riksdagen.se/fil/4733FA7A-D065-420D-9664-8DB875148E08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-25iNZAWuVNE9DRtGqnqtYi" type="signed"/>
        <correspContext corresp="i-25iNZAWuVNE9DRtGqnqtYi">
          <note type="signatory" corresp="i-CdKPr5PV7B8cJEHJFtQGGn"/>
        </correspContext>
        <correspAction xml:id="i-C1qWBPNpg5S7PnstgK9Qb" type="submitted">
          <date when="2021-09-30"/>
          <time when="11:27:05"/>
        </correspAction>
        <correspAction xml:id="i-MDQF4fC7ArmhoWauYibY3r" type="reviewed">
          <date when="2021-09-30"/>
          <time when="11:51:39"/>
        </correspAction>
        <correspAction xml:id="i-XF9uvZjCMwzfqtMaGR3USF" type="referred">
          <date when="2021-10-14"/>
        </correspAction>
        <correspAction xml:id="i-9dSTSgLhQpecFTs5WdqG8C" type="assigned">
          <date when="2022-10-05"/>
          <time when="09:44:54"/>
        </correspAction>
        <correspContext corresp="i-9dSTSgLhQpecFTs5WdqG8C">
          <ref type="assignedTo">Trafikutskottet</ref>
        </correspContext>
        <correspAction xml:id="i-5XXfqSAPW3V7FaHvZMSbQ2" type="behandlas_i"/>
        <correspContext corresp="i-5XXfqSAPW3V7FaHvZMSbQ2">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T6mn5pHZtWYYGbXWN7erhc" type="behandlas_i"/>
        <correspContext corresp="i-T6mn5pHZtWYYGbXWN7erhc">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V13RQL6ta6dZ5TNzb6zEem" type="motHeader">
        <div xml:id="i-RifFw2jCmM8sKTQuLYL7od" type="motTitle">
          Motion till riksdagen 2021/22:1193 av Peter Helander (C) Investeringar
          i Dalabanan
        </div>
      </div>
      <div xml:id="i-4v3MRiKeH1zJmPH8pysYrL" type="motBody">
        <div xml:id="i-JdgcwX6BnERmttjbAmVekG" type="motProposal" subtype="förslag">
          <head xml:id="i-EmSCkUnY49x1KLSVxoz5NZ">
            Förslag till riksdagsbeslut
          </head>
          <list xml:id="i-UGY8P9b7n7QkuiyFAPadL1" style="ol">
            <item xml:id="i-EQWJHbGYbUUFKDf7QeAz5P">
              Riksdagen ställer sig bakom det som anförs i motionen om att
              i infrastrukturplaneringen studera förutsättningar för investeringar
              utmed Dalabanan för att åstadkomma kortare restid och regionförstoring
              och tillkännager detta för regeringen.
            </item>
            <item xml:id="i-RUUWFFmrfvox2kbWwd618q">
              Riksdagen ställer sig bakom det som anförs i motionen om att
              regeringen bör tillsätta en särskild förhandlingsperson med syftet
              att tillsammans med Trafikverket, berörda regioner och intressenter
              arbeta för att söka finansieringslösningar för att genomföra en
              upprustning av Dalabanan i sin helhet, exempelvis via en lånefinansieringslösning
              där upplåning från de allmänna pensionsfonderna övervägs, och
              tillkännager detta för regeringen.
            </item>
          </list>
        </div>
        <div xml:id="i-PontGw3bbHutBEXAd8xLqi" type="motContent">
          <head xml:id="i-SKoPCJzTuu8ZLh7tyWfzjj" type="h1">
            Motivering
          </head>
          <p xml:id="i-NftRsG9r3tERoegKvbDAAp">
            Dalarna är Sveriges fjärde största exportlän och fjärde största
            besöksnäringslän men antagligen det största länet vad gäller ren
            privatturism. Dalarna är också Sveriges fjärde största län till
            ytan. Avståndet från norra Dalarna till södra Dalarna är nästan
            som avståndet från Stockholm till Göteborg.
          </p>
          <p xml:id="i-EM1Bq5ayjHcaR3TZbEbTco">
            Stockholmsområdet och Dalarna kopplas samman genom Dalabanan
            som går mellan Mora och Uppsala samt banan mellan Uppsala och
            Stockholm. Dalabanan är ett 265 km långt järnvägsstråk. Bandelen
            mellan Borlänge och Mora brukar också kallas Siljansbanan. Ända
            sedan 1873 har det bedrivits järnvägstrafik på Dalabanan. Orterna
            och regionerna utmed banan är olika varandra, men alla bidrar
            till Sveriges välfärd.
          </p>
          <p xml:id="i-Fqmd2FqjdcrEcYjY9dTQ69">
            Trafikverket har stoppat den upphandlade flygtrafiken mellan
            Mora och Arlanda och regeringen har inte kunnat enas om att tillåta
            upphandlad trafik. Detta innebär att Dalarna har drabbats av både
            uteblivna större satsningar på Dalabanan och nedlagd flygtrafik,
            vilket påverkar jobb och företagande i norra Dalarna.
          </p>
          <head xml:id="i-K9VZcW1NXSC1kNLesFf8mK" type="h2">
            Miljoner ton stål och trä på två skenor av stål
          </head>
          <p xml:id="i-HBgyGccguZikU2DHwDYDiS">
            Längs stråket Mora–Stockholm färdas varje dag mellan 20 och 30
            godståg. Snart kommer det att vara många fler, om möjligheterna
            finns. Stora investeringar planeras inom den tunga industrin som
            tillsammans med övriga investeringar innebär mer gods på järnväg
            som dessutom ska trängas med ökande persontrafik. För 20 år sedan
            kunde man åka med X 2000 mellan Mora och Stockholm på 3 timmar
            och 30 minuter. Idag åker vi gamla Intercitytåg och det tar 3
            timmar och 50 minuter.
          </p>
          <head xml:id="i-ETFSNJY3gMU6brWkpPzU8F" type="h2">
            Turister som bara blir fler och fler
          </head>
          <p xml:id="i-UkZt9KboBSwvaeTsqyY96T">
            Besöksnäringen är en sektor som blir viktigare för alla Sveriges
            regioner. Dalarna är inget undantag. Om vi bara ser till Dalarna,
            så är det Sveriges största besöksregion utanför de tre storstadsregionerna.
            Besöksnäringen i Dalarna har 15 529 000 gästnätter, vilket skapade
            drygt 6 000 årsverken och omsatte hela 7,6 miljarder kronor. Besöks­näringen
            investerar stort i fler bäddar och självklart måste vi kunna erbjuda
            ett modernt, snabbt och bekvämt alternativ med tåg eftersom 86
            % av gästerna kommer från Sverige. Coronapandemin har gjort att
            allt fler svenskar semestrar i Sverige, och tycker vi att det
            är en bra utveckling så måste man också kunna resa klimatsmart
            på Dalabanan.
          </p>
          <head xml:id="i-DXCDvbmv3D3iHVinppAWBB" type="h2">
            Arbetspendling och utvidgade arbetsmarknadsregioner
          </head>
          <p xml:id="i-DSMcnW3pXjtdscH7gLizDV">
            Varje dag pendlar 50 000 människor längs stråket Mora–Stockholm,
            varav 5 000 med tåg. Det är siffror som skulle kunna ökas avsevärt.
            Ökad tillgänglighet i termer av kortare restider och plats för
            fler regionaltåg, snabbtåg och godståg stärker kommuner­nas attraktionskraft
            för både boende och företagsutveckling samtidigt som det också
            stärker näringslivets konkurrenskraft. Bättre möjligheter till
            snabb och bekväm arbets­pendling utmed stråket och till de angränsande
            tillväxtregionerna runt Stockholm, Arlanda och Uppsala bidrar
            till att säkerställa en fortsatt tillväxt både längs stråket och
            i dessa starka tillväxtområden.
          </p>
          <p xml:id="i-4p3FNf5obj2GNDcVfKJ9rW">
            Snabba och täta pendlingsmöjligheter till och från Avesta, Sala
            och Heby och Uppsala som erbjuder goda boendemiljöer innebär att
            arbetsmarknadsregioner både kan växa och integreras med varandra
            på ett sådant sätt att den redan idag hårt ansträngda bostadsmarknaden
            i Stockholm kan avlastas. På samma sätt kan Mora och orterna mellan
            Mora och Falun/Borlänge knytas närmare varandra genom bättre förutsättningar
            för snabb och effektiv arbetspendling med tåg.
          </p>
          <p xml:id="i-8STjLNwsG4gZw1uNGQJahw">
            Trots Dalabanans stora betydelse för arbets- och utbildningspendling,
            turism och besöksnäring samt godstransporter har det på senare
            år endast gjorts sparsamma insatser för att förbättra banans kapacitet.
            Mot bakgrund av att investeringar får direkt positiva effekter
            för tillväxten i regionen samt för näringslivets och turismens
            utveckling så är detta anmärkningsvärt.
          </p>
          <p xml:id="i-Ug8Dn61bmBM76mkHD1eavd">
            För att uppnå de mål som Dalabanans intresseförening satt upp
            så krävs långsiktiga och genomgripande nyinvesteringar i sträckan
            Mora–Stockholm och inte bara mindre åtgärder för att upprätthålla
            en i grunden dålig järnvägsbana. Målet för sträckan Borlänge–Stockholm
            är en restid under 2 timmar och för Mora–Stockholm under 3 timmar.
            Om detta ska vara möjligt att uppnå krävs en hårdare framtida
            prioritering från regeringens och Trafikverkets sida.
          </p>
          <p xml:id="i-UpAHCVJ9dtQKw7gNNaPm9b">
            Dalarnas bofasta befolkning är knappt 3 % av landets befolkning.
            Den ekonomiska ramen för transportinfrastrukturåtgärder är rekordstor
            för perioden 2022–2033. Samman­lagt uppgår ramen till 876 miljarder
            kronor. Om vi undantar exportindustrin och besöks­näringen och
            att Dalarna är Sveriges fjärde största län till ytan så skulle
            bara befolknings­underlaget motivera att Dalarnas del av infrastrukturbudgeten
            skulle vara 26,3 miljarder. I den planering som ligger så kommer
            Dalarna bara att få en bråkdel av dessa pengar till infrastruktur.
            Inga större vägsatsningar planeras heller trots att Västerdalarna
            har en bedrövlig trafiksituation när den stora mängden turister
            ska ta sig till vinterturismen. Trafikverket har också medverkat
            till att genom egna tolkningar av EU:s regelverk stänga ner flygtrafiken
            Mora–Arlanda, vilket drabbat jobben och näringslivet hårt i norra
            Dalarna.
          </p>
          <p xml:id="i-vPY6dvVYoRpCfE7KmbQdd">
            Dalarna behöver infrastruktursatsningar för att åstadkomma en
            successivt minskad restid, bättre komfort, tätare turer vid högtrafik
            och bättre förutsättningar för pendling. En satsning på Dalabanan
            skulle få stor betydelse för möjligheterna till regionförstoring
            och arbetsmarknadens utveckling.
          </p>
          <p xml:id="i-94n7qmELzypd1zpvUFjdEw">
            Utifrån bl.a. beskrivningen ovan borde Trafikverkets klassificering
            av spåren ses över. Sträckan Uppsala–Borlänge borde uppgraderas
            till klass 2, och sträckan Borlänge–Mora till klass 3.
          </p>
          <head xml:id="i-MwqhzAi99fE3aXsZpXz4UJ" type="h2">
            Enskild förhandlingsperson – en nödvändighet
          </head>
          <p xml:id="i-5DQX2pUMLCTnGXr62kfrbr">
            I framförallt Dalarna men även i Västmanland och Uppland finns
            en mycket stark vilja att få till investeringar i Dalabanan från
            offentliga institutioner, näringsliv och vanliga medborgare. I
            Dalabanans intresseförening samlas många av dessa intressenter.
          </p>
          <p xml:id="i-GwdtAhUnrzEWPpY1D8piDE">
            I Trafikverkets förslag som presenterades i augusti 2017 saknades
            det nödvändiga investeringar i Dalabanan. Dalabanan som går genom
            Sveriges fjärde största export- och besöksnäringslän måste få
            en bättre standard för att kunna fortsätta att bidra till Sveriges
            tillväxt. Detta skulle kunna ske genom att regeringen utser en
            särskild förhandlings­person i syfte att finna finansieringslösningar
            som innebär upplåning av investerings­medel till en långsiktigt
            stabil räntesats. Detta kan ske genom att flera olika alternativ
            ses över. Möjligheten till upplåning via allmänna pensionsfonder
            bör vara ett av de alternativ som prövas.
          </p>
          <p xml:id="i-XbcRsKB54kWSz3gMQkbvRR">
            Motivet att pröva möjligheten till en finansieringslösning för
            Dalabanan och andra viktiga infrastruktursatsningar via de statliga
            allmänna pensionsfonderna är logiskt då fungerande långsiktigt
            hållbara transporter är en mycket viktig förutsättning för ekono­misk
            tillväxt. Därför bör AP-fonderna tillåtas att placera sina pengar
            även i svenska systemutvecklande infrastrukturprojekt.
          </p>
          <p xml:id="i-PFDLf36gyXyBysf2n5ZnGy">
            Ett argument i sammanhanget mot lånefinansiering av transportinfrastruktur
            brukar vara att detta låser upp handlingsfriheten för kommande
            generationer. Men det omvända argumentet är rimligtvis lika rimligt:
            att uteblivna långsiktigt hållbara transportlösningar minskar
            kommande generationers möjlighet till tillväxt, god miljö och
            säkerhet.
          </p>
        </div>
        <div xml:id="i-TNEnBghbYGJJdtAdbjvz34" type="signatureBlock">
          <list xml:id="i-F6b229NnrvX21BRMfYFfAu">
            <item xml:id="i-MMxbh4m1LhFLoP6pMZgn6" who="i-CdKPr5PV7B8cJEHJFtQGGn" type="signature">
              Peter Helander (C)
            </item>
          </list>
        </div>
      </div>
    </body>
  </text>
</TEI>
