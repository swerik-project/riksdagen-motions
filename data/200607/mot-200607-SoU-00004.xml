<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00004">
  <teiHeader>
    <fileDesc>
      <titleStmt>
        <title>Registerkontroll av personal vid sådana hem för vård eller boende som tar emot barn</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Registerkontroll av personal vid sådana hem för vård eller boende som tar emot barn</title>
          <idno type="rdwebb">GU02So4</idno>
          <rs type="number">So4</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So4/text</ref>
          <ref type="dokument_url_html">http://data.riksdagen.se/dokument/GU02So4</ref>
          <ref type="dokumentstatus_url_xml">http://data.riksdagen.se/dokumentstatus/GU02So4</ref>
          <ref type="doc">http://data.riksdagen.se/fil/A41A31C7-7A68-4DA1-B336-5A8C5FDDAE34</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Cq4necqVeiTyJDvd2v3PF2"/>
        <correspContext corresp="i-Cq4necqVeiTyJDvd2v3PF2">
          <ref>Proposition 2006/07:37</ref>
        </correspContext>
        <correspAction xml:id="i-2dnTFs9wJeaAehXE5TuPn9" type="signed"/>
        <correspContext corresp="i-2dnTFs9wJeaAehXE5TuPn9">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-HkHxkPfHLtWHePXpN1bc6R">
          <date when="2007-01-23"/>
        </correspAction>
        <correspAction type="dismissal" xml:id="i-DRDcJW7gpoqXSTeBWunjzo">
          <date when="2007-01-19"/>
        </correspAction>
        <correspAction type="transfer" xml:id="i-WFZoSxbRyWfZi7TEjdjw4B">
          <date when="2007-01-18"/>
        </correspAction>
        <correspAction type="submission" xml:id="i-4JuVuq3zgqonNEXwFMUTt9">
          <date when="2007-01-18"/>
        </correspAction>
        <correspAction type="assigned" xml:id="i-2G754p7KDRnFTfoUuBs3Nh"/>
        <correspContext corresp="i-2G754p7KDRnFTfoUuBs3Nh">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WXokP96yV6zYnwmDfeTAHJ">
            Förslag till riksdagsbeslut
          </head>
          <list style="ol">
            <item xml:id="i-TrYdE5s7eB7i95oCZzJKh3">
              Riksdagen avslår regeringens proposition 2006/07:37 Registerkontroll
              av personal vid sådana hem för vård eller boende som tar emot
              barn.
            </item>
            <item xml:id="i-3BCUrQXBVzqevr7QjvBkse">
              Riksdagen begär att regeringen återkommer till riksdagen med
              förslag om en mer begränsad lagstiftning om registerkontroll inom
              HVB som motsvarar skolans och förskolans kontroll.
            </item>
          </list>
        </div>
        <div type="motContent">
          <head type="h1" xml:id="i-3uBZn25BCE776MfnQi11HD">
            Registerkontroll av personal vid sådana hem för vård eller boende
            som tar emot barn
          </head>
          <head type="h1" xml:id="i-AG2cHkCYacJKVMVw1KGodY">
            Regeringens förslag
          </head>
          <p xml:id="i-2FvvjcWLKAD22G9ycA1jic">
            I propositionen föreslår regeringen en ny lag om registerkontroll
            av personal vid sådana hem för vård eller boende som tar emot
            barn. Propositionens förslag syftar till att öka skyddet för barn
            mot att de utsätts för övergrepp, kränkningar eller annat särskilt
            skadligt inflytande från personer som finns i barnens närmaste
            omgivning. Registerkontroll ska därför bli obligatorisk och göras
            i fråga om personer som erbjuds anställning, uppdrag, praktiktjänstgöring
            eller liknande vid hem för vård eller boende (HVB) som tar emot
            barn. Kontrollen ska avse såväl belastningsregistret som misstankeregistret.
            Förslagen innebär ingen begränsning av de nuvarande möjligheterna
            för HVB att få utdrag ur belastnings- och misstankeregistren.
          </p>
          <p xml:id="i-85sMVJAtaAGGdnSuoSQMJy">
            Registerkontrollen ska ske genom att den arbetssökande själv
            inhämtar registerutdrag. Om registerkontroll inte utförts får
            personen inte anställas, ges uppdrag eller praktiktjänstgöring.
            Arbetsgivaren avgör själv om en person med anteckning i ett registerutdrag
            ska anställas. Om ett HVB underlåter att kontrollera registerutdrag
            får länsstyrelsen förbjuda fortsatt verksamhet om underlåtelsen
            är av allvarligt slag.
          </p>
          <p xml:id="i-3rVznFs5d3Nvuu18TyqJ7D">
            Regeringen ska få meddela föreskrifter om innehållet i utdragen,
            bl.a. om vilka brott som ska omfattas.
          </p>
          <p xml:id="i-End2TidWT3V2fhG4yyfV6B">
            De nya bestämmelserna föreslås träda i kraft den 1 juli 2007.
          </p>
          <head type="h1" xml:id="i-21DTiQH1CP29EMyhNXocNd">
            Barnperspektivet
          </head>
          <p xml:id="i-A2wUtZqZz4WAbqzVeBzj1a">
            Vänsterpartiet är varma försvarare av barnkonventionen. Vi menar
            till och med att barnkonventionen bör göras till svensk lag och
            har betonat vikten av barnkonsekvensanalyser vid alla politiska
            beslut. Barns bästa är en helt central utgångspunkt för oss när
            vi har att ta ställning till denna proposition om registerkontroll
            av personalen vid hem för vård eller boende (HVB).
          </p>
          <p xml:id="i-ED93eWqtwx3u7exZw4ykAr">
            I artikel 19 i barnkonventionen kan man läsa:
          </p>
          <p xml:id="i-MmbUyqU3RR5xNppfWKuVey">
            Konventionsstaterna skall vidta alla lämpliga lagstiftnings-,
            administrativa och sociala åtgärder samt åtgärder i utbildningssyfte
            för att skydda barnet mot alla former av fysiskt eller psykiskt
            våld, skada eller övergrepp, vanvård eller försumlig behandling,
            misshandel eller utnyttjande, innefattande sexuella övergrepp,
            medan barnet är i föräldrarnas eller den ena förälderns, vårdnadshavares
            eller annan persons vård.
          </p>
          <p xml:id="i-RbMfzGr7JaEocMEzgKMpQJ">
            Propositionens förslag syftar till att öka skyddet för barn mot
            att de utsätts för övergrepp, kränkningar eller annat särskilt
            skadligt inflytande från personer som finns i barnens närmaste
            omgivning. Ett HVB är dessa barns boendemiljö och samhället har
            fattat beslut eller deltagit i ett beslut om att de ska bo i ett
            HVB. Samhället har därför också ett särskilt ansvar för dessa
            barn.
          </p>
          <p xml:id="i-WwL9xrhwqZBDC5jrAS5YYn">
            Barnen på HVB är en väldigt utsatt grupp. De har redan farit
            illa och en del har utsatts för vuxnas övergrepp. Just deras utsatta
            situation gör att de har ett särskilt stort behov av skydd och
            trygghet. På många HVB finns endast ett fåtal anställda och möjligheterna
            till kontroll och tillsyn är starkt begränsade. Omfattningen av
            övergrepp mot barn inom HVB är okänd, men det har bevisligen förekommit
            även om det sannolikt är ovanligt. Vetskapen om att en registerkontroll
            företas kan få en del olämpliga personer att avstå från att söka
            arbete inom HVB.
          </p>
          <p xml:id="i-VKc9H4UBTgJDmPhqvYiFYZ">
            Redan idag är det möjligt för HVB att ta ut ett registerutdrag
            för en person, vilket också Socialstyrelsen rekommenderar. Det
            är en möjlighet som många redan utnyttjar. Precis som regeringen
            skriver i propositionen kommer registerkontrollen inte att vara
            avgörande för att barn i HVB ska få en trygg miljö. Registerkontrollen
            hindrar inte att anställda personer som är ostraffade begår övergrepp.
            Det finns också en rad andra problem som resursbrist, bristande
            utbildning och tillsyn som för de allra flesta barn spelar en
            mycket större roll.
          </p>
          <p xml:id="i-62KpzsVJH9oZ6fVsEDExzm">
            Vi vill dock varna för risken att registerkontrollen innebär
            en falsk trygghet och ersätter andra åtgärder. Man bör inte ha
            för stor tilltro till att enbart registerkontroll förhindrar övergrepp.
          </p>
          <p xml:id="i-GXZZGPBA24uTKoVsLFp6LK">
            Vänsterpartiet är inga anhängare av mer kontroll och övervakning.
            Vi tror inte att man löser samhällsproblem på det sättet. Registerkontroll
            är bara en liten del av vad som behövs för att öka tryggheten
            och kvaliteten i HVB. En rad andra åtgärder behöver vidtas för
            att förbättra den sociala barn- och ungdomsvården. Det handlar
            om frågor som rör utbildning, kompetens, forskning, tillsyn och
            uppföljning men också rena resursfrågor, förebyggande arbete och
            kvalitetssäkring m.m. Viktiga förslag på det här området lyfts
            fram i utredningen Källan till en chans Nationell handlingsplan
            för den sociala barn- och ungdomsvården (SOU 2005:81) som nu bereds
            på Socialdepartementet.
          </p>
          <p xml:id="i-8M7MkEjp1xJsDNuuhdL5Ni">
            Vi förutsätter att regeringen går vidare i beredningen av den
            utredningen, så att de inte gör misstaget att ersätta nödvändiga
            förändringar med registerkontroll. I så fall låter sig regeringen
            invaggas i just den falska trygghet som vi vill varna för.
          </p>
          <p xml:id="i-C3vdpeb87AHjoAjQ8LMKEh">
            Vår samlade bedömning utifrån ett barnperspektiv är ändå att
            registerkontrollen kan komma att spela en viss roll för att öka
            skyddet för barnen på HVB. Kontrollen är därför i linje med barnkonventionens
            intentioner om barns bästa.
          </p>
          <head type="h1" xml:id="i-JJvRhoaAT2P7xV4vncNEGc">
            Integritetsperspektivet
          </head>
          <p xml:id="i-4yqktPkotYeQEn8Qnm3R6D">
            Propositionen måste också ses i ett större politiskt sammanhang.
            De senaste åren har det varit tätt mellan förslagen som inneburit
            mer av kontroll, registrering och övervakning. Den personliga
            integriteten har inte stått så högt i kurs som den borde. I vart
            och ett av de olika förslagen har det funnits goda skäl, ömmande
            orsaker till varför man i just det här fallet är beredd att tumma
            på den personliga integriteten. Men sammantaget så ger det en
            helt annan bild en bild av ett samhälle som präglas alltmer av
            kontroll och övervakning.
          </p>
          <p xml:id="i-PbWzdpJm9MsykErtkR7Xjt">
            Vi befinner oss nu på ett sluttande plan där ny kontroll hela
            tiden kan motiveras med den befintliga kontrollen som redan införts.
            Det talas redan i propositionen om att utvidga registerkontrollen
            till att omfatta även andra verksamheter. Läkarförbundets ordförande
            Eva Nilsson Bågenholm har nyligen uttalat att en registerkontroll
            borde göras av dem som ska bli läkare, och socialminister Göran
            Hägglund fyller på med att han vill se över lagstiftningen så
            att alla som söker arbete inom sjukvården blir skyldiga att lämna
            ett utdrag ur belastningsregistret.
          </p>
          <p xml:id="i-XeEsSRyKcDswj5mTorib1j">
            Kontrollen av registren utgör en kränkning av den enskilde arbetssökandes
            integritet. I de fall som en notering finns i registren kan denna
            kränkning inte anses vara obetydlig. Enligt Skolverkets utvärdering
            av registerkontroll i skolan överutnyttjas också registerutdragen.
            Det tas ut fler utdrag än vad lagen avsett.
          </p>
          <p xml:id="i-D883yyYDNbzJXgVBfzQRz6">
            Listan på brott som ska omfattas av den föreslagna registerkontrollen
            är lång: mord, dråp, misshandel, grov misshandel, människorov,
            människohandel, olaga frihetsberövande, olaga tvång, grov fridskränkning,
            grov kvinnofridskränkning, olaga hot, samtliga sexualbrott, rån,
            grovt rån, hets mot folkgrupp, olaga diskriminering, barnpornografibrott,
            samtliga brott enligt narkotikastrafflagen (1968:64), samtliga
            brott enligt lagen (1991:1969) om förbud mot vissa dopningsmedel,
            brott mot lagen (1999:42) om förbud mot vissa hälsofarliga varor,
            grov olovlig försäljning av alkoholdrycker och narkotikasmuggling
            samt försök till sådana brott, i den mån försök är straffbart.
            För sexualbrott enligt 6 kap. brottsbalken, brott mot narkotikastrafflagen
            och brott mot lagen om förbud mot vissa dopningsmedel bör även
            förberedelse, stämpling och underlåtenhet att avslöja brott omfattas
            av kontrollen i den mån det är straffbart. Även medverkan till
            ovanstående brott bör omfattas av den obligatoriska kontrollen.
          </p>
          <p xml:id="i-Uapd9KpWmgTrsNTo7EpPA6">
            Regeringen vill själv ha möjlighet att revidera denna lista och
            lägga till brott. Det gör att riksdagen inte har någon överblick
            över vad de stiftar lag om.
          </p>
          <p xml:id="i-NmANZYu42G4Z8kjMf1egV3">
            I sammanhanget bör man också notera att ju längre dessa listor
            är och ju fler yrken som omfattas av registerkontroll, desto mindre
            blir arbetsmarknaden för den som tidigare i sitt liv begått brott.
            Det innebär ett större utanförskap, vidgade klyftor och mindre
            möjligheter att hitta tillbaka till ett laglydigt liv.
          </p>
          <p xml:id="i-DkJoCt9BXjHD7Gsw1WXXjT">
            Propositionen föreslår som tidigare nämnts att kontrollen ska
            omfatta både belastningsregistret och misstankeregistret. Den
            möjligheten finns redan idag när det gäller brott som lett till
            åtal. Det är anmärkningsvärt ur ett rättssäkerhetsperspektiv att
            en obligatorisk kontroll av misstankeregistret införs. Den åtalade
            straffas på förhand trots att ingen dom fallit.
          </p>
          <p xml:id="i-Ty9ficLt33bih5T2nosLgX">
            Det faktum att registerkontroll redan idag är vanligt förekommande
            innebär ur ett integritetsperspektiv att förändringen blir mindre
            än vad den annars skulle vara. I propositionen framhålls också
            helt riktigt att en obligatorisk kontroll kan uppfattas som mindre
            kränkande av dem som blir föremål för den eftersom de enskilda
            inte riskerar att känna sig utpekade på grund av att den tilltänkta
            arbetsgivaren valt att kontrollera just dem.
          </p>
          <p xml:id="i-8mQbRnToTKgf1T7XW58msu">
            Integritetsproblematiken är därför i det här sammanhanget relativt
            begränsad även om samhällsutvecklingen i stort är oroande.
          </p>
          <head type="h1" xml:id="i-UyGC287CPKpQadGSbaAkRp">
            Vänsterpartiets ställningstagande
          </head>
          <p xml:id="i-AKPeKUgSxKgkVV584AhSVr">
            Vänsterpartiet står bakom barnkonventionens formuleringar om
            att hänsyn alltid ska tas till barns bästa. Samtidigt är vi oroade
            över den minskande respekten för den personliga integriteten och
            den ökade kontrollen och övervakningen i samhället. Vårt ställningstagande
            till föreliggande proposition är därför en balansakt mellan dessa
            två till synes motsatta intressen.
          </p>
          <p xml:id="i-CHaKEUL6wcLH4xbwRYjQBC">
            Vi menar att eftersom det idag är tillåtet med en viss registerkontroll
            inom grundskolan och förskolan så är det svårt att principiellt
            hävda att behovet av registerkontroll inom HVB skulle vara mindre
            än i skolan. Omfattningen av kontrollen i skolan är dock betydligt
            mer begränsad än den som nu föreslås för HVB. Inom skolan kontrolleras
            endast belastningsregistret och de brott som kontrolleras är sexualbrott,
            barnpornografibrott, mord, dråp, grov misshandel, människorov
            och grovt rån, alltså betydligt färre brott än vad som räknas
            upp i föreliggande proposition.
          </p>
          <p xml:id="i-5r7rSqj9j7wF1JHfMLs85y">
            I vår avvägning mellan barns bästa och integritetsskyddet landar
            vi därför i att samma system för registreringskontroll bör införas
            på HVB som gäller idag inom skola och förskola utan några andra
            utökningar. Riksdagen bör därför avslå regeringens proposition
            2006/07:37 Registerkontroll av personal vid sådana hem för vård
            eller boende som tar emot barn. Riksdagen bör samtidigt begära
            att regeringen återkommer till riksdagen med förslag om en mer
            begränsad lagstiftning om registerkontroll inom HVB som motsvarar
            skolans och förskolans registerkontroll.
          </p>
        </div>
        <div type="motSignatures">
          <list>
            <item xml:id="i-JEMbCfFD4wWH5i5wgtbebJ" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-DT9BE2gfhzkvndras1u6Cr" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-vRD2knEzLfZPuzJkL8J2a" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-6qpY3Uu6fxLxW789JgW2HU" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-TcvMUZtgQvG1fdozDs788Z" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-KouU4Ws8phtWxziATtAjzh" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-4TkHYzTZymDEBimhrYuTKc" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-EZcBkbhCM8CBLAG9oP4tpq" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
