<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-TU-00550">
  <teiHeader>
    <fileDesc>
      <titleStmt>
        <title>Upprustning av järnvägen m. m. på sträckan Kalmar-Göteborg</title>
        <author corresp="r-0">Gösta Andersson och Stina Gustavsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upprustning av järnvägen m. m. på sträckan Kalmar-Göteborg</title>
          <idno type="rdwebb">GA02T550</idno>
          <rs type="number">T550</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GA02T550/text</ref>
          <ref type="dokument_url_html">http://data.riksdagen.se/dokument/GA02T550</ref>
          <ref type="dokumentstatus_url_xml">http://data.riksdagen.se/dokumentstatus/GA02T550</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Gösta Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-12wXDuY98nfnMQ4vFPwJno" type="signed"/>
        <correspContext corresp="i-12wXDuY98nfnMQ4vFPwJno">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_t_550/mot_198687_t_550-001.pdf"/>
      <div xml:id="i-JrxVuU3W6MprPA15dykPgu" type="motHeader">
        <div xml:id="i-3YXN36GbheMnZF4R4kehdH" type="motTitle"/>
        <div xml:id="i-Ggm8PaxQ2gw2ZfDsZ8XkNC" type="motSubmissionInfo"/>
      </div>
      <div xml:id="i-FUaCaRHJJra3V66vH4Nk1G" type="motBody">
        <div xml:id="i-BudpYqZoKcjvYw7H8o6jbN">
          <p xml:id="i-RWohKdzeLPFnrp1a4qyzpo">
            Motion till riksdagen 1986/87:T550
          </p>
          <p xml:id="i-X24VjcHKVAhhNxzswcGDgq">
            Gösta Andersson och Stina Gustavsson (c)
          </p>
          <p xml:id="i-HN3hPT1RV44pxVwvbRCKyc">
            Upprustning av järnvägen m. m. på sträckan Kalmar-Göteborg
          </p>
          <p xml:id="i-G9bxgvnueAJ3uZ4cCugAjd">
            Regeringen borde inte få fortsätta att passivt låta SJ-ledningen
            undergräva trafiken på den aktuella järnvägen. Det är helt obegripligt
            att SJ kunnat låta eftersläpningen i upprustningen av banan gå
            så långt att vissa sträckor tillåter högst en hastighet av 70
            km/h. Den låga hastigheten bidrar till långa restider. Därför
            riskerar järnvägen att förlora allt fler passagerare. Järnvägen
            Kalmar-Göteborg trafikeras dessutom ofta av gamla och mycket omoderna
            vagnar. Kombinationen av lång restid och dålig service ger snarast
            intrycket av att SJ-ledningen planerar för en avveckling av passagerartrafiken.
            Läggs persontrafiken ned kan man på goda grunder befara att nästa
            steg blir nedläggning också av godstrafiken. Vi har tyvärr erfarenheter
            från tidigare nedläggningar att först avvecklas persontrafiken
            och kort därefter anser man att det heller inte ”lönar sig” att
            köra gods på järnvägen. Att avstå från nödvändiga investeringar
            och hålla en usel service är ofta tecken på att man snabbt går
            mot avveckling. Är detta målet för SJ-ledningen för järnvägen
            Kalmar-Göteborg så står planeringen i total konflikt med av riksdagen
            uppsatta målsättningar för trafikpolitiken. Avser SJ att lägga
            över allt mer av godstrafiken på väg, rimmar det illa med riksdagens
            målsättning att minska miljö- och försur- ningsproblemen. Att
            försvaga eller lägga ned järnvägen inom den aktuella regionen
            står direkt i strid med riksdagens uttalanden om att goda kommuni-
            kationer är en förutsättning för regional utveckling. Vi förutsätter
            att den framtida järnvägspolitiken måste stå i samklang med de
            mycket väsentliga målsättningar som riksdagen lagt fast på såväl
            miljö- som på det regionalpoli- tiska området.
          </p>
          <p xml:id="i-WNiz52FeFse8sQwf6JhC9h">
            Banan måste rustas upp
          </p>
          <p xml:id="i-L5bbdDFks8mFq7R8WodAk3">
            SJ planerar för närvarande att rusta upp stora delar av järnvägsnätet
            för hastigheter på över 200 km/h. Dessa investeringar är nödvändiga
            för att SJ skall kunna göra trafiken mera effektiv och konkurrenskraftig.
            Det är samtidigt obegripligt hur man nöjer sig med att andra banor
            får behålla en banstandard som är så dålig att den endast klarar
            70 km:s hastighet. Resenärer mellan Kalmar och Göteborg får i
            dag finna sig i en restid på fem timmar. Restiden mellan Kalmar
            och Stockholm är över sju timmar. Det är inte egendomligt att
            SJ har stora svårigheter att konkurrera med bilen och flyget när
            man är helt underlägsen i fråga om restider. Det är inte svårt
            att inse att järnvägen går en mycket dyster framtid till mötes,
            om man inte inser
          </p>
          <p xml:id="i-CpkUfqEzVaXwmzDjvAm5jU">
            1
          </p>
          <pb facs="riksdagen-motions-pdf/data/198687/mot_198687_t_550/mot_198687_t_550-002.pdf"/>
          <p xml:id="i-DQCgF5iXDcEmZnw55cCaeu">
            att man måste erbjuda människorna bättre alternativ för att de
            skall välja tåget. En snabb upprustning av järnvägen är en nödvändighet
            om järnvägen skall överleva. Såväl regeringen som SJ-ledningen
            måste inse att det gäller att leva upp till de trafikpolitiska
            målsättningar som riksdagen lagt fast.
          </p>
          <p xml:id="i-XVj8Xq6Bj2jKTHt4P9yYDS">
            Bättre vagnar och högre service
          </p>
          <p xml:id="i-5bN55ig7rGDgk5zar7vTk5">
            Under senare år har det skett en viss förbättring av personvagnarna.
            Tyvärr trafikeras banan alltjämt med mycket omoderna järnvägsvagnar.
            Det är t. ex. helt oacceptabelt med toaletter som är så omoderna
            att de består av ett rör som går direkt ut på banvallen. Lika
            illa är det med serveringen på vissa tåg. Det finns inte ens möjligheter
            att köpa en kopp kaffe. Det är lätt att inse att en järnvägstrafik
            som är så ålderdomlig befinner sig i ett hopplöst underläge i
            konkurrensen om dagens trafikanter. SJ-ledning och regering måste
            inse att 1930- och 1940-tals-standard på järnvägen inte har någon
            framtid när vi går in i 1990-talet. Moderna vagnar och en högre
            tågservice är en självklarhet om järnvägen skall överleva i våra
            regioner.
          </p>
          <p xml:id="i-BmXiUmbH3C8BMbyFGQCN6u">
            Hemställan
          </p>
          <p xml:id="i-3UTS47cjzDMuiymNq67Ayy">
            Med hänvisning till det anförda hemställs att riksdagen som sin
            mening ger regeringen till känna vad som i motionen anförts om
            att järnvägen Kalmar-Göteborg snabbt får en högre banstandard
            och moderna personvagnar med god service till passagerarna ombord
            på tågen.
          </p>
          <p xml:id="i-HLsieiPKwLhep4gLqCyvES" type="date">
            Stockholm den 26 januari 1987
          </p>
          <div xml:id="i-LTQHJAVgtkxPM9NcHgDvy3" type="signatureBlock">
            <p xml:id="i-8N5He115FkqEVMmg1MaCAA" who="unknown" type="signature">
              Gösta Andersson (c)
            </p>
          </div>
          <p xml:id="i-NzB7RJ5kaLtJp5LHqtoNu6">
            Mot. 1986/87 T550
          </p>
        </div>
      </div>
    </body>
  </text>
</TEI>
