<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00656">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__656/mot_1968__ak__656-001.pdf"/>
      <fw xml:id="i-54gxCXGhpPDgoxuWyqaRxz">
        2 Motioner i Andra kammaren, nr 656 år 1968
      </fw>
      <div xml:id="i-7yFbd6GoQ1y8TxtozTJagD" type="motHeader">
        <div xml:id="i-MpT3wXy3oHu5TB5RHBGw1r" type="motTitle"/>
        <div xml:id="i-QpUGUUhdPSBBv6HxzAqUFT" type="motSubmissionInfo"/>
      </div>
      <div xml:id="i-2GdbJYEsLn3pyE2Npk5uHE" type="motBody">
        <div xml:id="i-BDCJ7y2E74mS9m3nr8Aehq">
          <p xml:id="i-P6njo9FG2dLa3DaLhLv6bz">
            Nr 656
          </p>
          <p xml:id="i-MC5Fcb8MzBCCSbCgqFRhHj">
            Av herr Hermansson m. fl., om tillsättande av en ny försvarsut-
            redning.
          </p>
          <p xml:id="i-RyqE2BkbmU4sBDJxGaGrGe">
            Vid tillsättandet av 1965 års försvarsutredning förutsatte departements-
            chefen att utredningens arbetsresultat kunde föreläggas 1967 års
            riksdag. Vissa motsättningar inom utredningen i en del frågor
            har emellertid så starkt paralyserat arbetet att inget förslag
            heller föreligger vid 1968 års nu inledda riksdagssession. Utredningsdirektiven
            föreföll ge utrymme för utarbetande av förslag till en helt ny
            försvarsordning. Det hette i dem att det bör vara ”angeläget att
            eftersträva en sådan uppbyggnad av krigsmakten att Sveriges möjligheter
            att snabbt medverka i en allmän internationell avrustning underlättas”.
            Detta kunde möjligen uppfattas som en uppmaning till övervägande
            av en försvarsordning som låg utanför den av det militära vanetänkandet
            alltid starkt förordade konventionellt uppbyggda militärmakten.
            Det offentliggjorda om utredningens hittillsvarande arbete ger
            emellertid vid handen, att en strukturellt förändrad försvarsordning
            inte överväges. Utredningens till ÖB givna uppdrag beträffande
            de fyra olika kostnadsalter- nativen ger besked om att motsättningarna
            inom utredningen inte gäller militärmaktens strukturella uppbyggnad
            utan endast i viss mån utgiftsra- mens storlek. Samtliga ÖB:s
            kostnadsalternativ ställer en påbyggnad av den nuvarande försvarsorganisationen
            som en självklar förutsättning. Vi föreslår att en ny utredning
            tillsättes med uppgift att utarbeta och framlägga förslag till
            en ny försvarsutredning samt att denna utredning sammansättes
            av representanter för samtliga riksdagspartier jämte företrä-
            dare för de viktigaste folkrörelserna i landet. Civil och militär
            expertis bör ställas till dess förfogande.
          </p>
          <p xml:id="i-Ktu3nkQu98Z1biiSpU83Lm">
            Svensk säkerhetspolitik Sveriges möjligheter att i händelse av
            krigiska konflikter undgå att bli indraget beror inte enbart på
            de militära rustningarnas omfattning. Det beror också och inte
            minst på landets klart ådagalagda vilja att leva i fred och att
            motverka militära konflikters uppkomst. Neutralitetspolitiken
            bör inrymma en strävan att tillsammans med därav berörda länder
            förklara hela Norden som en neutral och kärnvapenfri zon samt
            att Sverige, Norge och Danmark, vid en tidpunkt då sistnämnda
            länder lämnar NATO, även skapar ett nordiskt neutralitetsförbund.
          </p>
          <pb facs="riksdagen-motions-pdf/data/1968/mot_1968__ak__656/mot_1968__ak__656-002.pdf"/>
          <fw xml:id="i-MVB9mKyi6RtSV8AmtR1NKc">
            Motioner i Andra kammaren, nr 656 år 1968 3
          </fw>
          <p xml:id="i-LywmjcLCNgYVFhsQWM5zY6">
            Vad beträffar Sveriges situation kan anses att inget intresse
            för svenskt territorium föreligger som f.n. skulle kunna utgöra
            angreppsanledning från någon stormakt. Sverige har heller inga
            territoriella tvister med andra län- der. Däremot är det givet
            att risker skulle kunna uppstå vid ett nytt stor- krigs utbrott
            eller under dess förberedande. Försvarets målsättning var enligt
            regeringens proposition:
          </p>
          <p xml:id="i-4tXHPGofu7LSyYnKUxNBA2">
            Krigsmakten skall kunna avvärja en stort upplagd invasion över
            havet eller landgränsen samt i samband härmed insatta luftlandsättningsföretag
            och samtidigt upprätthålla ett segt försvar mot andra invasionsföretag.
            En sådan målsättning kan vara realistisk i de fall då den presumtive
            angriparen inte är väsentligt överlägsen i fråga om befolkningstal,
            industriell kapacitet och andra för krigspotentialen avgörande
            faktorer. Men då det är känt att under andra världskriget även
            stormakter av första ordningen misslyckades i sina ansträngningar
            att ”avvärja en stort upplagd invasion” och då sedan dess ingenting
            tillkommit som avsevärt ökat småstatens prestationsförmåga i detta
            hänseende i relation till stormakten inom den konventionella krigföringens
            ram, måste den angivna målsättningen för vårt lands vidkommande
            betraktas som helt orealistisk. Faran med en försvarsordning,
            uppbyggd med sikte på en orealistisk målsättning, är framför allt
            att försvaret i händelse av ett stormaktsan- grepp i allt väsentligt
            kan komma att krossas redan vid den första konfron- tationen.
            Resultatet blir i sådant fall dels en fruktansvärd förödelse,
            dels att försvarspotentialen är i det närmaste förbrukad då kriget
            inträder i sitt andra och inte mindre svåra skede: då ockupanten
            skall bekämpas och slitas ner tills förutsättningar föreligger
            att driva ut honom ur landet.
          </p>
          <p xml:id="i-Mu8mx6D2YM5nGjUKqGPL4v">
            Slöseri med ekonomiska resurser
          </p>
          <p xml:id="i-PqvruWSG5xaSVT17h8jm3N">
            Vårt lands krigsmakt har länge varit och är en kopia av ett stormakts-
            försvar. Utgiftsramen under det senaste årtiondet liksom förslaget
            till utgiftsram för budgetåret 1968/1969 — 5 167 milj. kr. samt
            ca 130 milj. kr. till civilförsvaret — är ganska enastående för
            en liten nation i fredstid. Initierade bedömare som Ingemar Ståhl
            i försvarsdepartementet uttalar i Libertas nr 5 för år 1967 att
            ”vårt samlade försvarskapital av materiel, befästningar och utbildade
            värnpliktiga kan värderas till kanske 40 miljar- der kr., d.v.s.
            närmare åtta årliga försvarsbudgeter. För de kortsiktiga säkerhetspolitiska
            uppgifter som kan aktualiseras torde detta försvar sna- rast kunna
            betraktas som överstarkt. Krigsorganisationen är av ungefär samma
            storleksordning som den samlade västtyska krigsmakten eller dub-
            belt så stor som Danmarks och Norges styrkor räknade tillsammans”.
            Ytterligare en synpunkt som anföres av samme medarbetare är: ”...för
            en period av fem år framåt kommer huvuddelen av vår försvarskapacitet
            att vara bestämd av investeringar och värnpliktsutbildning genomförda
            före
          </p>
          <pb facs="riksdagen-motions-pdf/data/1968/mot_1968__ak__656/mot_1968__ak__656-003.pdf"/>
          <fw xml:id="i-Thq52Raj59QteAKXnKampM">
            4 Motioner i Andra kammaren, nr 656 år 1968
          </fw>
          <p xml:id="i-YHa6WM9rAbFwp6jKgekwKi">
            1967. För att bibehålla dagens mobiliseringsbara krigsorganisation
            oföränd- rad fem år framåt skulle en årlig försvarsbudget på mindre
            än 2 miljarder kronor vara fullt tillräcklig”. Vi betraktar de
            citerade synpunkterna som väsentliga och anser att ett visst uppehåll
            i eller minskning av nyanskaffningen av materiel till krigs- makten
            vore motiverade, särskilt som läget i Europa f.n. präglas av en
            viss avspänning. En sådan krympning av anskaffningsnivån under
            tiden för en ny försvarsutrednings arbete utesluter inte att större
            ekonomiska resurser sättes in, om ett försämrat läge med ökade
            risker för vårt land skulle inträffa. Ett uppehåll i eller en
            minskning av nyanskaffningen kunde inne- bära annullering av vissa
            långsiktigt planerade materielbeställningar. I så fall måste särskilda
            överväganden ske med tanke på att de levererande företagen måste
            ha en viss tid på sig för övergång till civil produktion.
          </p>
          <p xml:id="i-4SjJ6Cq89gKm9mtQiaj1aa">
            Folkförsvar med ny målsättning och kostnadsnivå
          </p>
          <p xml:id="i-mHsC8BfRMhdEZR5DSobCB">
            Försvarsutredningen för ett demokratiskt folkförsvar bör i militärt
            avse- ende bestå av: a) gränsförsvar med bl.a. spaningsflyg för
            bevakning av luftrummet, ett begränsat ubåtsvapen för bevakning
            av landgräns och territorialvatten samt ett starkt luftförsvar
            med målsökande robotar från mobila ramper, liksom stationärt och
            mobilt luftvärnsartilleri; b) territorialförsvar — en försvarsorganisation
            bestående av lokalför- svarsförband och mobila enheter utrustade
            för gerillakrigets villkor och uppbyggda på sådant sätt att hela
            den bofasta befolkningen på varje ort engageras. En försvarsorganisation
            av detta slag kan med utgångspunkt från tradi- tionella begrepp
            sägas vara en kombination av reguljära styrkor och gerilla, utbyggd
            för det fria och rörliga krigets betingelser. Att en stat som
            Sverige med dess befolkningsmässiga litenhet skulle kunna med
            framgång bekämpa en angripande stormakt på dennes villkor och
            med i princip samma struk- tur på försvarsorganisationen får betraktas
            som uteslutet. Om vi vill över- leva och ha fog för en förhoppning
            om att med intakta resurser omsider kunna driva ut en ockupationsmakt
            måste vi i stället inrikta oss på ett långvarigt utnötningskrig
            och anpassa tillgångarna därefter. En framkomlig väg under reorganiseringen
            synes vara att det nuvarande konventionella försvaret, med särskild
            betoning på flyget och sjöstridskraf- terna, gradvis nedbantas
            till ett gränsförsvar med enbart fast anställd per- sonal. Samtidigt
            försiggår en successiv uppbyggnad av territorialförsvaret. De
            lokala enheterna bör organiseras i om möjligt varje samhälle och
            stadsdel, ha en kärna av i huvudsak frivilliga som specialutbildas
            för sina uppgifter och i övrigt söka knyta en så stor del av befolkningen
            som omstän-
          </p>
          <pb facs="riksdagen-motions-pdf/data/1968/mot_1968__ak__656/mot_1968__ak__656-004.pdf"/>
          <fw xml:id="i-2HmtmG7BksEsMuJsZqBdvn">
            Motioner i Andra kammaren, nr 656 år 1968 5
          </fw>
          <p xml:id="i-hfDWfk4u8PNFqD6tmQneo">
            digheterna medger till sin verksamhet. Utrustning och beväpning
            måste givetvis anpassas till uppgifterna; i det sammanhanget torde
            framställning av tystgående avståndsvapen stimuleras. De mobila
            förbanden organiseras i smärre enheter av i huvudsak värn- pliktiga,
            ges utrustning som på allt sätt underlättar rörligheten och med
            så god eldkraft som lättrörligheten medger. Effektiv luftvärnsutrustning
            förutses såväl för gränsförsvar som för terri- torialförsvarets
            mobila förband. Den föreslagna försvarsstrukturen innebär militärt:
            att försvarets höga kraftutvecklingspotential i inledningsskedet
            (med inbyggd destruktionsrisk) ersättes med en i början relativt
            låggradig men successivt växande potential; kraftigt nedbringad
            risk för utslagning då försvaret i denna form sam- tidigt är mindre
            exponerat för förintelse och organiskt intimare invuxet i hela
            befolkningen än vad fallet är i nuvarande försvarsordning; att
            den nackdel som ligger i landets geografiska utsträckning förbytes
            i fördel; att initiativet övergår till och förblir hos de egna
            styrkorna, som där- igenom får ett avgörande inflytande på utvecklingens
            förlopp. Ekonomiskt innebär en sådan försvarsordning avsevärt
            minskade för- svarskostnader. Motionärerna anser att föreliggande
            förslag, i motsats till de av försvars- utredningens olika parter
            förespråkade, på sikt innebär en starkare garanti för vårt lands
            oberoende och självständighet än vad nuvarande försvarsord- ning
            medger.
          </p>
          <p xml:id="i-X8BVb1Gxjc5EZLFEoehrBm">
            Totalförsvar knutet till det civila livets förhållanden
          </p>
          <p xml:id="i-YBH8KnwQZ7Sc9pd3At7cC5">
            En försvarsorganisation av folkförsvarets typ måste främst vara
            inriktad på ockupationsbekämpning, på en ihärdigt utnötande kamp
            som till slut omöjliggör fortsatt ockupation. I en försvarsordning
            med denna struktur integreras civil-, psykologiskt och ekonomiskt
            försvar samt ickevåldsför- svar. Samtliga dessa grenar av totalförsvaret
            knytes till det civila livets förhållanden och kräver inte på
            samma sätt som konventionella militära förberedelser penningslukande
            anslag. Det psykologiska försvaret för sin del bör utformas i
            nära anknytning till folkrörelserna och integreras med den allmänna
            kampen för demokrati och nationellt oberoende. Det ligger i det
            demokratiska folkförsvarets natur att såväl rekryteringen till
            officerskåren som förhållandet mellan befäl och manskap demokrati-
            seras. Överklassrekrytering och förstockad utbildning måste ersättas
            med demokratiska utbildningsnormer där anspråken på akademisk
            utbildning nedtonas till förmån för allmän lämplighet. Disciplinära
            krav och militära former bör omprövas och utbildnings-, arbets-
            och fritidsmiljön så nära som möjligt anknytas till civil verksamhet.
            Värnpliktsutbildningen bör ske under
          </p>
          <pb facs="riksdagen-motions-pdf/data/1968/mot_1968__ak__656/mot_1968__ak__656-005.pdf"/>
          <fw xml:id="i-YMc5RYa6N47t26QAfC7ddG">
            6 Motioner i Andra kammaren, nr 656 år 1968
          </fw>
          <p xml:id="i-6hLYkPDYqVgbYCjFyuKdKy">
            mer ”civila” former och förkortas genom effektivisering. Till
            oeftergivliga krav måste höra att bättre tillgodose de värnpliktigas
            ekonomiska, sociala och kulturella intressen. Särskilt vid en
            försvarsorganisation av den typ vi här skisserat bör för- svarets
            forskningsanstalt upphöra i sin nuvarande form och i väsentlig
            grad integreras med den civila forskningen. FOA:s väldiga resurser
            står inte i rimlig proportion till vad som anslås till den civila
            forskningen. Den stora koncentrationen av framstående vetenskapsmän
            till den militära forsk- ningen medför att andra forskningsgrenar
            blir eftersatta. En utredning rörande en försvarsordning av det
            slag undertecknade eftersträvar, allsidigt parlamentariskt sammansatt,
            kan omöjligen utföra sitt uppdrag genom att såsom nuvarande utredning
            anlita enbart militär expertis. För att motväga den militära utredningsapparatens
            enorma påtryckningskapacitet är det nödvändigt att den nya försvarsutredningen
            får en dominans av civil expertis, detta även i fråga om förekommande
            delutredningar. Med hänvisning till det anförda föreslås riksdagen
            besluta att i skrivelse till Kungl. Maj:t hemställa om följande:
            att tillsätta en ny försvarsutredning, sammansatt av samtliga
            i riksdagen representerade partier och av represen- tanter för
            de viktigaste folkrörelserna samt med deltagande av civil och
            militär expertis, med uppgift att utreda och framlägga förslag
            till ny försvarsordning i enlighet med riktlinjer som anförts
            i motionen; att den nya försvarsutredningen anmodas slutföra sitt
            arbete och framlägga förslag inom en tidrymd av två år, samt att
            under denna tid militäranslagen successivt ned- skäres så att
            de vid periodens slut begränsas till underhåll av nuvarande försvarsorganisation
            och att i princip inga nyinvesteringar göres såvida inte bindande
            avtal omöjliggör avbeställning och industriell omdisponering för
            civil nytto- produktion.
          </p>
          <p xml:id="i-XTzeSbgZrdyqduo77mZ3ni">
            Stockholm i januari 1968 C. H. Hermansson (vpk) Axel Jansson
            (vpk) Eivor Marklund (vpk)
          </p>
          <p xml:id="i-78FAxELg61zzFC5cQasUXk">
            Erik Karlsson (vpk) Henning Nilsson (vpk) Gunvor Ryding (vpk)
          </p>
        </div>
      </div>
    </body>
  </text>
</TEI>
