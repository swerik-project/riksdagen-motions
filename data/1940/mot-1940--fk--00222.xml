<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1940--fk--00222">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__222/mot_1940__fk__222-001.pdf"/>
      <fw xml:id="i-ArWs47xkb1262PiR5qX4XM">
        Motioner i Första kammaren, Nr 222. 3
      </fw>
      <div xml:id="i-4uukty6rFH33bduxr12uRx" type="motHeader">
        <div xml:id="i-7d3YTwQS4q59fXm6U15dyb" type="motTitle"/>
        <div xml:id="i-HMb2oFpJgeiL7S9gP79QoG" type="motSubmissionInfo"/>
      </div>
      <div xml:id="i-BhKtuN6GJ6GwQipjeuU4kC" type="motBody">
        <div xml:id="i-XJdEKt1j7RySz5twwzwc3S">
          <p xml:id="i-9x82TGXLY8Msp4DATjBAXS">
            Nr 222.
          </p>
          <p xml:id="i-D1LSQpMrhfNq5AShxysSNr" type="titleString">
            Av herr Linderot, i anledning av Kungl. Maj:ts proposition med
            förslag till lag angående förbud mot vissa samman- slutningars
            verksamhet.
          </p>
          <p xml:id="i-Yap5zTegE4FaFfgzp1PkVe">
            Förra årets urtima och innevarande års lagtima riksdag har präglats
            av en energisk strävan från de borgerliga och socialdemokratiska
            partiernas sida att utnyttja den rådande krissituationen till
            att genomföra en rad lagförslag, som riktar sig mot arbetarrörelsen.
            Den s. k. tjänstepliktslagen utgör ett medel i regeringens hand
            med vilket den kan skjuta fackföreningsrörelsen åt sidan och beröva
            den dess möjligheter att öva inflytande på arbetarnas arbets-
            och löneförhållanden. Där tjänstepliktslagen träder i kraft bli
            ar- betarna rättslösa under det att arbetsköparen erhåller en
            oinskränkt makt- ställning. De av regering och riksdag genomförda
            lagarna mot arbetarrö- relsen innebär långtgående eftergifter
            åt de reaktionära krafternas strävan- den att likvidera demokratin
            och upprätta en kapitalets ohöljda diktatur. Lagen om »vissa tvångsmedel»
            öppnar alla slussar för polisgodtycket. Den grundlagsstridiga
            förordningen om transportförbud för tidskrifter och tid- ningar
            är avsedd att i huvudsak drabba den revolutionära arbetarpressen.
            Samma omdöme gäller de förslag om förhandscensur och indragningsmakt
            som förelagts riksdagen. Slutligen är den nyligen beslutade skärpningen
            av den s. k. förräderilagen av sådan karaktär, att den blir ett
            vapen i reaktio- nens händer mot arbetarrörelsen, men icke mot
            landsförrädare och spioner. Genom dessa och andra klasslagar raseras
            steg för steg den svenska de- mokratin. Med utnyttjande av det
            svenska folkets berättigade fruktan för landets indragande i krig
            och med hjälp av en grovt demagogisk propaganda om det ofrånkomliga
            i att bringa offer för freden får nu reaktionen sina djärvaste
            drömmar förverkligade av en borgfredsregering och likriktad riks-
            dag. Detta reaktionära verk skall nu krönas med en lag som riktar
            sig mot s. k. statsfientliga organisationer. Regeringspressens
            kommentarer till för- slaget visar tydligt, att lagförslaget främst
            riktar sig mot kommunistiska partiet. Kommunisterna bekämpa borgarklassens
            och de socialdemokratiska le- darnas folkfientliga politik. Försöken
            att sänka arbetarklassens levnadsstan- dard ha i kommunisterna
            de mest energiska motståndarna. I den nuva- rande situationen
            äro kommunisterna de enda som konsekvent motsätta sig den utplundring
            av arbetare och bönder som borgarklassen med sin statsapparat
            konsekvent genomför. Kommunisterna bekämpa alla för- sök att driva
            landet i krig. Under den finsk-ryska konflikten avslö- Jade kommunisterna
            krigsaktivisternas brottsliga politik, när dessa sökte
          </p>
          <pb facs="riksdagen-motions-pdf/data/1940/mot_1940__fk__222/mot_1940__fk__222-002.pdf"/>
          <fw xml:id="i-8tiHBgPHuEAACWVLHwsyFX">
            4 Motioner i Första kammaren, Nr 222.
          </fw>
          <p xml:id="i-45REVUGSCgitorsCgWpQbj">
            dra landet in i kriget på den engelsk-franska imperialismens
            sida. Kom- munisterna vägrade deltaga i lögnkampanjerna mot Sovjetunionen,
            den stat, där Sverige kan söka ett kraftfullt stöd för bevarandet
            av freden. Den se- naste utvecklingen visar tydligt hur rätt kommunisterna
            haft och ha i sin kamp mot krigsaktivisterna. Detta inser i dag
            allt större massor, som därför förbereda sig till kamp mot krigsanstiftarna
            och utplundringen. Kapitalis- men vill undgå störningar från arbetarklassens
            sida när den genomför sitt krisprogram för att berika storfinansen
            på arbetarnas och böndernas be- kostnad. Därför äro borgare och
            socialdemokrater i regering och riksdag nu i färd med att avveckla
            de demokratiska fri- och rättigheterna. Därför genomföra de transportförbud
            mot den kommunistiska pressen. Därför be- gära de fullmakt att
            helt förbjuda det kommunistiska partiet. Detta faktum kan inte
            döljas av de juridiska formuleringarna i lagförsla- get. Enligt
            ordalydelsen i förslagets 8 1 skall förbud kunna drabba sam- manslutning
            som 1. åsyftar att med våldsamma medel eller med hjälp av främmande
            makt omstörta eller förändra rikets statsskick, 2. vars verkamhet
            visar sig vara ägnad att allvarligt skada rikets försvar eller
            3. förhållande till främmande makt eller 4. att allvarligt störa
            ordningen i landet. Till detta vill jag anföra följande: Kommunisterna
            åsyfta att vinna massorna för genomförandet av en so- cialistisk
            samhällsordning. Vi förklara att kapitalismens avskaffande med
            säkerhet inte kan ske utan att den härskande klassen brukar det
            grövsta våld till försvar för sina privilegier. Den nuvarande
            samhällsordningen är resultatet av revolutionära omvälvningar.
            Sveriges författning, dess grund- lag, är också frukten av en
            revolutionär framstöt mot den dessförinnan bestående ordningen.
            Historien har rättfärdigat denna handling därför att den var nödvändig
            för att befria det svenska folket från en oduglig och his- toriskt
            efterbliven regim. 1809 års omvälvning var oundviklig och lät
            sig heller inte hejdas av några lagar och förordningar. Med dessa
            historiska lärdomar för ögonen är det otänkbart att en så ge-
            nomgripande omvälvning som naturrikedomarnas och de viktigare
            produk- tionsmedlens förvandling till samhällelig egendom skulle
            kunna ske utan att deras nuvarande ägare, kapitalisterna, skulle
            utnyttja alla de maktmedel de ha till sitt förfogande för att
            slå ner varje försök att rubba grundvalen för kapitalismens existens.
            De ha i en rad länder med våldsamma medel störtat den borgerliga
            demokratins ordning och infört den öppna reaktio- nära diktaturen.
            Det kapitalistiska våldet föder revolutionärt våld. För att uppnå
            socialismen måste vi följaktligen räkna med att arbetarklassen
            tvingas sätta våld mot våld i kampen för sin frigörelse från krig
            och för- tryck. Ingen kan bestrida att det består oövervinnerliga
            motsättningar mellan de stora folkmassornas och det lilla fåtal
            kapitalisters eller kapitalsamman-
          </p>
          <pb facs="riksdagen-motions-pdf/data/1940/mot_1940__fk__222/mot_1940__fk__222-003.pdf"/>
          <fw xml:id="i-WmRu3LS9tkmXFt4taQY8Hu">
            Motioner i Första kammaren, Nr 222. 5
          </fw>
          <p xml:id="i-TgB3hMm7poBL4kTqQF1Zjp">
            slutningars intressen. Dessa motsättningar skärpas ständigt i
            allt större utsträckning och skapa därmed de objektiva betingelserna
            för en omgestalt- ning av samhället. Av detta följer, att en revolution
            icke är resultatet av propaganda utan en följd av olösliga motsättningar
            mellan sambhällsklas- serna. Den som tror att dessa motsättningar
            kan upphävas genom förbud mot revolutionära partier demonstrerar
            därmed sin djupa okunnighet om de grundläggande samhällsproblemen.
            Kommunistiska partiet är inget kupparti. Kommunisterna sträva
            efter att vinna majoriteten av folket för kampen mot kapitalismens
            fördärvbring- ande system. Men om majoriteten av folket är vunnen
            för en omgestalt- ning av samhället och därvid möter våld från
            det härskande fåtalet, måste den naturliga följden bli att massorna
            resa våld mot våld för att säkra flertalets vilja. Den som bestrider
            massorna rätten därtill kan icke göra anspråk på att betecknas
            som anhängare av demokrati. Vi citerar ur det socialdemokratiska
            partiprogrammet några rader, som berör klasskampens nödvändighet,
            vilket är av särskilt intresse då social- demokratins representanter
            står bakom det antidemokratiska lagförslag som här behandlas.
            I programmets allmänna grundsatser läses bl. a.: »Den motsättning
            mellan arbetare och kapitalister, som den indu- striella utvecklingen
            framkallat, vidgas sålunda till en hela samhället genomgående
            motsättning mellan de utsugna och deras kapitalistiska utsugare.
            Men därmed följer ock en samling av alla de utsugna klasserna,
            som i klasskampen tar ställning sida vid sida. Denna klasskamp
            skall icke upphöra förrän samhället så omdanats, att den kapitalistiska
            utsug- ningen är helt upphävd, klassamhället fallet och massfattigdomen
            avskaffad. Detta åter kan endast ske genom att upphäva den privatkapitalistiska
            äganderätten till produktionsmedlen och lägga dem under samhällets
            kontroll och besittning samt genom att ersätta den nuvarande planlösa
            varuproduktionen med en socialistisk, efter samhällets behov planlagd,
            för välståndets höjande stegrad produktion. Detta mål kan icke
            uppnås utan politisk kamp. Socialdemokratin vill därför samla
            och politiskt organisera de utsugna klasserna, klar- göra deras
            roll i den sociala utvecklingen, målet och vägarna för deras klasskamp,
            erövra den politiska makten och på den väg och i den ord- ning
            utvecklingen själv anvisar, genomföra samhällets socialistiska
            or- ganisation.» Denna programmatiska förklaring är tillräcklig
            motivering för en reak- tionär regering att förbjuda socialdemokratiska
            partiet såsom statsfientligt. Under senare tid har de svenska
            reaktionärerna och inte minst de som hör hemma inom socialdemokratin
            med särskild frenesi odlat lögnen att kommunisterna representerar
            »främmande makb&gt;. Av alla de beskyll- ningar som utslungats
            mot kommunisterna är denna den nedrigaste. Be- tecknande nog är
            det medlemmar i högerpartiet, vilket parti levererat flera överbevisade
            och dömda spioner och landsförrädare, socialdemokratiska ledare
            som helt sålt sig åt den engelsk-franska imperialismen och propa-
            gerar för Sveriges uppslutning i kriget på dess sida, nazister,
            quislingar,
          </p>
          <pb facs="riksdagen-motions-pdf/data/1940/mot_1940__fk__222/mot_1940__fk__222-004.pdf"/>
          <fw xml:id="i-5YRwptoENbu3JYVRfDotEu">
            6 Motioner i Första kammaren, Nr 222.
          </fw>
          <p xml:id="i-Xif1SSoZwRFAW9NypWdfDk">
            mordbrandanstiftare och kreugerköpta politiska bankruttörer,
            som flitigast utnyttjat denna beskyllning. Kommunistiska partiet
            består av svenska ar- betare och bönder och kämpar för den svenska
            arbetar- och bondeklassens intressen. Det kommunistiska partiet
            är den svenska arbetarklassens marxis- tiska parti som i obrottslig
            solidaritet med arbetarna i andra länder käm- par för socialismen.
            Kommunistiska partiet är därför en sektion av den Kommuunitistiska
            Internationalen. Att beteckna detta såsom beroende av främmande
            makt är absurt. Lika gärna kunde man rikta dessa anklagel- ser
            mot socialdemokraterna, fackförbunden och andra sammanslutningar
            vilka tillhör internationella organisationer vars ledningar äro
            förlagda till främmande länder. Kommunisterna vet att nationell
            frihet är en oundgänglig förutsättning för socialismens förverkligande.
            Just därför är kommunisterna tillsammans med arbetarklassen i
            sin helhet den nationella frihetens pålitliga försvarare. Än mer,
            arbetarklassen är den enda klass som inte gör sin samhörighet
            med det egna landet beroende av materiell vinning. Senare års
            utrikespolitiska händelser har också visat var landsförrrädarna
            har sina tillhåll. I Spanien, Österrike, Frankrike, Norge, Holland
            har landsförräderi i stor skala före- kommit inom just de kretsar,
            som tagit monopol på att företräda den enda sanna patriotismen.
            Med hjälp av utländsk mark har de berövat sitt eget land dess
            självständighet och folket dess frihet. Den andra i lagförslaget
            angivna förutsättningen för ett partiförbud är »verksamhet som
            visar sig vara ägnad att allvarligt skada rikets försvar». Tydligen
            avser man här att åstadkomma fullständig likriktning beträffan-
            de uppfattningen om militärväsendet. En fredsförening kan i en
            kritisk situation förklaras »allvarligt skada rikets försvar»
            med sin fredspropagan- da. Agitation för avrustning eller minskade
            rustningsutgifter kan också kvalificera en organisation för ett
            förbud. Över huvud taget kan all oppo- sition i militärfrågan
            betecknas som »ägnad att skada rikets försvar». Kommunistiska
            partiet har genom sina representanter i riksdagen förkla- rat
            att det vägrar att ta det politiska ansvaret för ett bifall till
            militärbud- geten. Denna inställning har motiverats med att det
            icke gavs några som helst garantier för att krigsmakten i farans
            stund verkligen kom att tjäna landets och folkets intressen, utan
            att det tvärtom fanns risker för att den skulle brukas för landsskadliga
            och folkfientliga syften. Avsaknaden av demokrati inom krigsmakten
            omöjliggör eller försvårar all folklig kontroll över densamma.
            Senare tiders händelser i bl. a. Norge och Holland har ytterligare
            understrukit behovet av en uppgörelse med reaktionära element
            inom militärväsendet. Kommunisterna ha samtidigt förklarat att
            frågan om landets försvar inte i första hand är en militärteknisk
            fråga, utan främst en fråga om vilken utrikespolitik landet bedriver.
            Från denna utgångspunkt kritiserade vi re- geringens och framförallt
            den sandlerska utrikespolitiken såsom en politik, vilken förde
            Sverige till krigets brant och äventyrade landets oavhängighet.
            Slutligen framhöllo kommunisterna att en avgörande förutsättning
            för att
          </p>
          <pb facs="riksdagen-motions-pdf/data/1940/mot_1940__fk__222/mot_1940__fk__222-005.pdf"/>
          <fw xml:id="i-WE9G18jw2bCXDVBnVQnaLi">
            Motioner i Första kammaren, Nr 222. 7
          </fw>
          <p xml:id="i-8pA2g53b3AaTsVeHhmdWgQ">
            höja folkets värnkraft i farans stund är att massornas sociala
            standard, de- ras fri- och rättigheter inte antastas utan tvärtom
            befästes och utvidgas. Nu står regering och riksdag i begrepp
            att kriminalisera den uppfattning i försvarsfrågan, som senare
            års händelser bevisat vara den enda riktiga ur synpunkten av landets
            och folkets intressen. Härför behövs endast att den åsättes beteckningen
            »ägnad att skada rikets försvar». En tredje förutsättning för
            lagens tillämpning är verksamhet »ägnad att skada rikets förhållande
            till främmande makt». Kommunistiska partiet och dess press har
            icke tagit ställning för någondera av de krigförande parterna.
            Omedelbart efter krigsutbrottet karakteriserade vi den påbörjade
            stormakts- uppgörelsen som ett imperialistiskt krig för en nyuppdelning
            av världen. Utgående från denna karakteristik förklarade kommunisterna
            att arbetar- klassens sympatier icke kunde läggas på någondera
            sidan i kriget. Dess in- tresse var i stället att hålla Sveriges
            land och folk utanför slaktningen och snarast möjligt få ett slut
            på kriget. En sådan fredspolitik vill man ta som förevändning
            för att förbjuda kommunistiska partiet. En ytterligare förutsättning
            för lagens tillämpning är »allvarligt störande av ordningen inom
            landet». Även härvidlag öppnas alla möjligheter för ett oinskränkt
            godtycke. Varje strejk eller blockad, varje yttring av opposition
            mot myndigheterna kan föranleda förbud mot organisationer och
            sammanslutningar. Därmed är ringen sluten. Även om lagen i första
            hand riktar sig mot den kommunistiska rörelsen, så öppnar den
            alla möjligheter till ingripande mot de arbetande massornas kamp.
            Fackföreningsrörelsen drabbas av lagen. Helt naturligt måste det
            ur borgerlig synpunkt betraktas som »allvarligt störande av ordningen
            inom landet&gt; om fackföreningsrörelsen tillgriper stridsåtgärder
            för att hävda arbetarnas intressen. I de stater där kapitalisterna
            upprättat sin öppna diktatur har vägen till arbetarrörelsens förintande
            alltid börjat med förföljelser mot de kom- munistiska partierna.
            Den ena undantagslagen efter den andra har skapats och blivit
            till ett helt komplex av lagar, som befrämjat upprättande av re-
            aktionens ohöljda diktatur. Vad som sker i vårt land är en trogen
            kopia av denna utveckling. Sam- tidigt som lagen om förbud mot
            »&gt;statsfientliga sammanslutningar» lägges på riksdagens bord,
            avlämnas också proposition om fullmakt för regeringen att sätta
            de för arbetarklassen mest betydelsefulla sociala lagarna ur funk-
            tion. Åttatimmarsdagen, semesterlagen, arbetarskyddslagen och
            en hel rad andra lagar skall kunna suspenderas. Resultaten av
            decenniers hårda kamp från arbetarrörelsens sida raseras med ett
            enda penndrag. När arbetarna för första gången hade att emotse
            en lagstadgad rättighet till semester, upp- häves denna förmån.
            Att detta måste alstra ett stark missnöje är uppenbart, och det
            är i känslan av den annalkande stormen från de arbetande massor-
            na som reaktionen nu genomför undantagslagar mot arbetarklassen
            och dess kommunistiska parti. Som allmän motivering för alla de
            drastiska åtgärder som statsmakterna
          </p>
          <pb facs="riksdagen-motions-pdf/data/1940/mot_1940__fk__222/mot_1940__fk__222-006.pdf"/>
          <fw xml:id="i-H6LnsM7uRrHt8exBaddYSJ">
            8 Motioner i Första kammaren, Nr 222.
          </fw>
          <p xml:id="i-DhuQudXo6YixPVmx47LH6q">
            nu genomför anföres, att de äro nödvändiga som skydd för demokratien
            och rikets säkerhet. En löjlig motivering! Man säger sig skydda
            demokratien genom att avskaffa den. Särskilt anmärkningsvärd är
            den roll flertalet ledare inom socialdemo- kratien spelar vid
            demokratiens avskaffande. De inta i dag samma stånd- punkt som
            de värsta reaktionärerna intogo då arbetarrörelsen började tränga
            fram här i landet. År 1889 skrev Nya Dagligt Allehanda: »Man äger
            icke rätt att längre blunda för denna lagstridiga rörelse, av
            vilken farorna för varje dag ökas och vilken, innan det bliver
            för sent, måste på lagstiftningens väg stävjas. Vi äro ock, efter
            vad som hänt, övertygade om att regeringen skall låta sig angeläget
            vara att omedelbart och med kraft gripa in för att göra slut på
            en samhälls- fientlig rörelse, som fräckt sticker upp sitt huvud
            mot lag och reli- gion, och som hotar att helt och hållet undergräva
            hela samhällsord- ningen.» Ännu så sent som år 1929 betecknades
            socialistlagens skärpning av stats- minister Per Albin Hansson
            som »ett sorgligt vittnesbörd om hur på sina håll känslan för
            friheten förslappats»&gt;. Det är också statsminister Hansson
            som myntat slagordet »social stenålder» om den tidsepok i vilken
            socialist- lagen föddes. I dag är det socialdemokratien som ger
            ett »sorgligt vittnesbörd om hur frihetskänslan förslappats&gt;
            och de socialdemokratiska ledarna be- finna sig i främsta ledet
            av de »stenåldersmän» som nu uppleva en re- nässans. De ha så
            förbundit sina öden med det kapitalistiska systemet att dess undergång
            också blir deras. Det är denna ödesgemenskap med den borgerliga
            samhällsordningen som bestämmer deras reaktionära gärningar mot
            arbetarklassen. Kommunisterna komma att med all kraft kämpa för
            sin rörelses legali- tet. Ett förbud mot kommunistiska partiet
            kan icke hejda utvecklingen. Kapitalismen kan icke trygga massornas
            försörjning. Massornas framtid under kapitalismen är en framtid
            i krig, fattigdom och elände. Flera klass- lagar kan stiftas,
            nya fängelser kan byggas för att pina arbetarklassens bästa kämpar.
            Men detta upphäver inte motsättningarna mellan förtryckar- na
            och de förtryckta. Inga lagar, inga tukthusstraff kan hindra den
            histo- riska utvecklingens gång. Socialismen skall segra över
            kapitalismen såsom alltid i historien ett nytt livskraftigt samhällssystem
            segrat över ett döds- dömt. Med hänvisning till vad jag här och
            tidigare genom anföranden i riks- dagen anfört hemställer jag,
          </p>
          <p xml:id="i-5UyyPZXiL8BJcZjc4FztMR">
            att riksdagen måtte avslå Kungl. Maj:ts proposition nr 260.
          </p>
          <p xml:id="i-KmXyaMb7zhto9wVUzEgP5m">
            Stockholm i maj 1940. Sven Linderot.
          </p>
          <p xml:id="i-YLJWfTX1DyTfwdSAafMwqg">
            Stockholm 1940. Kungl. Boktryckeriet P. A. Norstedt &amp; Söner
            401957
          </p>
        </div>
      </div>
    </body>
  </text>
</TEI>
