<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00502">
  <teiHeader>
    <fileDesc>
      <titleStmt>
        <title>Politik för förskolan</title>
        <author corresp="i-A6T9WoUzRwW8LUK52znHwX">av Ibrahim Baylan m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för förskolan</title>
          <idno type="rdwebb">H102Ub502</idno>
          <rs type="number">Ub502</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub502/text</ref>
          <ref type="dokument_url_html">http://data.riksdagen.se/dokument/H102Ub502</ref>
          <ref type="dokumentstatus_url_xml">http://data.riksdagen.se/dokumentstatus/H102Ub502</ref>
          <ref type="doc">http://data.riksdagen.se/fil/D0F3BAA9-BF41-46C8-9106-16077C2F33E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A6T9WoUzRwW8LUK52znHwX</idno>
            <name>Ibrahim Baylan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-CksKgXj6RQCidtpN3NmKCH</idno>
            <name>Cecilia Dalman Eek</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5KFrpuRwyBqTJjWKupaBSa" type="signed"/>
        <correspContext corresp="i-5KFrpuRwyBqTJjWKupaBSa">
          <note type="signatory" corresp="i-A6T9WoUzRwW8LUK52znHwX"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-CksKgXj6RQCidtpN3NmKCH"/>
        </correspContext>
        <correspAction xml:id="i-TpZGV9eJVXj2G39fbeGhUS" type="numbering">
          <date when="2013-10-11"/>
        </correspAction>
        <correspAction xml:id="i-D69qXbjFmtZuYKAj4uwX1c" type="submission">
          <date when="2013-10-04"/>
        </correspAction>
        <correspAction xml:id="i-Qz6GTrVGucxpjnsDrRY2AU" type="transfer">
          <date when="2013-10-03"/>
        </correspAction>
        <correspAction xml:id="i-JV2nnCjCgLiPFnuCpgsbKC" type="assigned"/>
        <correspContext corresp="i-JV2nnCjCgLiPFnuCpgsbKC">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4L36GB2nmiqrYiiwaovoPk" type="motHeader"/>
      <div xml:id="i-AMtzYQuC8xyXbLLv6AFFTT" type="motBody">
        <div xml:id="i-7tXqEHZj8KA99pFFoTyFfZ" type="motProposal" subtype="förslag">
          <head xml:id="i-UeJFxjjKC4LFvfpJ3xhekx">
            Förslag till riksdagsbeslut
          </head>
          <list xml:id="i-4D8BspAph9yNY5sio5dxWY" style="ol">
            <item xml:id="i-3TV9xyxWjME5f6jpy78cso">
              Riksdagen tillkännager för regeringen som sin mening vad som
              anförs i motionen om ett långsiktigt kvalitetsprogram för förskolan.
            </item>
            <item xml:id="i-2XW6ekaLH5oDyPyySZL45q">
              Riksdagen tillkännager för regeringen som sin mening vad som
              anförs i motionen om vikten av att utveckla det pedagogiska ledarskapet
              och personalens kompetens.
            </item>
            <item xml:id="i-R3872F3P8S2zJETTbdeKbr">
              Riksdagen tillkännager för regeringen som sin mening vad som
              anförs i motionen om att förbättra förutsättningarna för personalrekrytering
              till förskolan.
            </item>
            <item xml:id="i-Lg4yroAWkXLZTk1tXpckac">
              Riksdagen tillkännager för regeringen som sin mening vad som
              anförs i motionen om resurser efter behov.
            </item>
            <item xml:id="i-4t1tPqGbdfuZ2roCTC5ghE">
              Riksdagen tillkännager för regeringen som sin mening vad som
              anförs i motionen om förskolans kompensatoriska roll.
            </item>
            <item xml:id="i-XeK8EY6FsZHr9X1XF8CR2j">
              Riksdagen tillkännager för regeringen som sin mening vad som
              anförs i motionen om en översyn av platsgarantin.
            </item>
            <item xml:id="i-Xdf6GttpiNnPvaE3BMEfyG">
              Riksdagen tillkännager för regeringen som sin mening vad som
              anförs i motionen om barnomsorg på kvällar, nätter och helger.
              1
            </item>
            <item xml:id="i-JYERT4Gd3JSmzcYm57dE8c">
              Riksdagen tillkännager för regeringen som sin mening vad som
              anförs i motionen om syskonförtur.
            </item>
            <item xml:id="i-PKkFupp9ZCWSCM2x8qBn34">
              Riksdagen tillkännager för regeringen som sin mening vad som
              anförs i motionen om vikten av att värna den svenska förskolan
              som en start på ett livslångt lärande.
            </item>
            <item xml:id="i-Wd71PiPGiXPLCcAQocbFQk">
              Riksdagen tillkännager för regeringen som sin mening vad som
              anförs i motionen om att prioritera förskolan, höja kvalitetskraven
              på s.k. pedagogisk omsorg samt avskaffa vårdnadsbidraget och omforma
              barnomsorgspengen.
            </item>
            <item xml:id="i-4s3Jb2JMiYMkQdfhcWDMHG">
              Riksdagen tillkännager för regeringen som sin mening vad som
              anförs i motionen om att utöka antalet studieplatser inom förskollärarutbildningen.
            </item>
          </list>
          <p xml:id="i-MvYPRW3mqZ32HuzdiSxSrv">
            1 Yrkande 7 hänvisat till FiU.
          </p>
        </div>
        <div xml:id="i-VehCPDAP2dKgmwj75C3dru" type="motContent">
          <head xml:id="i-fTVJDbc2fJm93itmhSPAH" type="h1">
            Förskolans roll
          </head>
          <p xml:id="i-TDGLCZ69R2toa3fns6f7A1">
            Förskolan är starten på det livslånga lärandet. Förskolan ska
            kännetecknas av trygghet, lek och lärande. Förskolans roll ska
            stärkas och när det finns varaktigt reformutrymme är det vårt
            mål att förskolan ska vara öppen för alla barn på heltid, oavsett
            vad föräldrarna gör. Då når vi en mer likvärdig skolstart för
            alla barn. De små barnens lust och möjligheter att lära ska tas
            tillvara. Kvaliteten i förskolan ska stärkas.
          </p>
          <p xml:id="i-ScoSg7nbomT3jbbj5XRbLH">
            Allt fler studier visar att barn som har gått i en förskola med
            hög kvalitet lyckas bättre i skolan. Detta gäller särskilt de
            barn som har föräldrar med en kort utbildning eller barn med tuffa
            uppväxtvillkor. Alla barn har rätt till en bra start på sitt lärande,
            och med en förskola med hög kvalitet kan det förverkligas.
          </p>
          <p xml:id="i-2siibbyzis5fTYegM14PJD">
            Förskolan är i första hand till för barnen men är samtidigt en
            grundläggande förutsättning för att både kvinnor och män ska kunna
            arbeta och studera. En förskola av hög kvalitet har aktivt bidragit
            till sysselsättning och tillväxt. Tillsammans med en bra föräldraförsäkring
            är förskolan det viktigaste skälet till att andelen sysselsatta
            kvinnor i Sverige är bland de högsta i världen.
          </p>
          <p xml:id="i-WS2hj2G2aSScMjGzMehQ7H">
            Förskolans uppgift är att bedriva en pedagogisk verksamhet. Det
            ska finnas personal med sådan utbildning och erfarenhet att barnens
            behov av omsorg och en god pedagogisk verksamhet kan tillgodoses.
            Läroplanen anger den värdegrund förskolan ska vila på. Den handlar
            om alla människors lika värde oavsett ursprung, bakgrund eller
            kön. Jämställdhet mellan könen och solidaritet med andra människor
            ska prägla förskolans värderingar.
          </p>
          <head xml:id="i-58m6XGyaACoGmGPMTWnmzz" type="h1">
            Kvalitetsprogram för svensk förskola
          </head>
          <p xml:id="i-Mptjs4M7yXW3UoX26MH644">
            Förskolans centrala roll kräver ett ständigt pågående kvalitets-
            och utvecklingsarbete – detta för att kunna erbjuda barn och föräldrar
            en pedagogisk och trygg verksamhet. Därför måste ett långsiktigt
            kvalitetsprogram för förskolan upprättas. Det bör bygga på följande
            punkter:
          </p>
          <head xml:id="i-E48waCHAcUsmoRuSYfMNu5" type="h2">
            Utbilda 1 000 nya förskollärare
          </head>
          <p xml:id="i-BGjbpQG8Rdvcreie9Y3GXw">
            Alla barn ska få en bra start i förskolan. En förskola med hög
            kvalitet där barnen lär sig mycket och känner sig trygga kräver
            kompetent personal och små barngrupper. Vi är därför mycket oroade
            över att andelen riktigt stora barngrupper, över 20 barn, ökar
            och har ökat med 54 procent sedan 2006. För att kunna minska barngrupperna
            framöver behöver vi fler förskollärare.
          </p>
          <p xml:id="i-8wm4SyvwuXbxxNVgwpkGKE">
            Vi socialdemokrater vill därför utbilda 1 000 fler förskollärare
            årligen. Det är brist på förskollärare i Sverige. Enligt Högskoleverkets
            prognos kommer det saknas nära 20 000 förskollärare år 2030 om
            inte tillgången ökar.
          </p>
          <p xml:id="i-C5WW92t3h97XnWqTKaD7tB">
            Barnskötare och förskollärare är viktiga framtidsyrken. Båda
            yrkena behövs och bidrar gemensamt utifrån olika kompetenser till
            både omsorg och lärande i förskolan. Samtidigt som det finns ett
            underskott på förskollärare finns det ett överskott på barnskötare.
            En del av de nya utbildningsplatserna ska därför riktas mot att
            barnskötare ska kunna vidareutbilda sig till förskollärare. Vi
            vill nu ge förutsättningar för att minska barngruppernas storlek
            i förskolan. Då behöver vi först se till att det finns tillräckligt
            många förskollärare att anställa.
          </p>
          <head xml:id="i-FmERov6N2abfRBdiKEQ1hw" type="h2">
            Validering för barnskötare som utbildat sig till förskollärare
            genom olika typer av förkortade utbildningar
          </head>
          <p xml:id="i-3o7pHZAasWHAv9wTvTAcE9">
            Runt om i Sverige finns barnskötare som har utbildat sig till
            förskollärare genom olika typer av förkortade högskoleutbildningar
            eller uppdragsutbildningar tillhandahållna av deras arbetsgivare
            och därefter fått anställning som förskollärare i sin kommun.
            Det har varit ett sätt för kommuner att stimulera kompetensutveckling,
            höja andelen pedagogiskt utbildade inom förskolan och samtidigt
            ta tillvara den yrkeskompetens som funnits i barnskötargruppen.
          </p>
          <p xml:id="i-uGKuyRHrEvDcbe2Xvm9cz">
            Riksdagens beslut om lärarlegitimation för lärare och förskollärare
            innebär nu att de personer som via sin arbetsgivare vidareutbildat
            sig i tron att de har blivit förskollärare och därefter också
            anställts som sådana, nu inte får legitimation. För att få lärarlegitimation
            ska den sökande ha ett nationellt examensbevis från en lärar-
            eller förskollärarutbildning och ett års arbete i yrket. Kunskaper
            kan valideras, värderas och eventuellt leda till kortare utbildningskrav.
          </p>
          <p xml:id="i-9sqh4LwJipFtJhj5boFerD">
            Konsekvensen för många är nu att den utbildning de redan har
            genomgått inte är tillräcklig utan måste kompletteras ytterligare
            för att möjliggöra en fast anställning i kommunen. Ett ytterligare
            problem är att arbetsgivarnas vilja att tillhandahålla och bekosta
            denna kompletterande utbildning varierar.
          </p>
          <p xml:id="i-NdiW7PVGdqoY8YpCJ4tJBP">
            Regeringen bör därför uppta samtal med Sveriges Kommuner och
            Landsting och se över möjligheterna att ge kompletterande utbildning
            och validering för denna grupp så att även den kan uppfylla kraven
            för examen och lärarlegitimation.
          </p>
          <head xml:id="i-BqoYJ6cpn8ha2U1Yb8UkoQ" type="h2">
            Utveckla personalens pedagogiska kompetens
          </head>
          <p xml:id="i-CDwtzrgU7ddH2L81VeASgF">
            För att bibehålla och öka kvaliteten måste förskolan ständigt
            utvecklas. Det gäller främst det pedagogiska arbetet. Det som
            är avgörande för om förskolan ska nå läroplanens mål, vara den
            stimulerande lärandemiljö som ger barn redskap och kompetenser
            till en bra framtida skolgång, är kvaliteten på de pedagogiska
            relationerna mellan personal och barn. Det är den enskilt viktigaste
            kvalitetsaspekten som forskningen pekar på.
          </p>
          <p xml:id="i-HZqM5dKFkQWqeVyKETb2Ge">
            Personal inom förskolan ska omfattas av pedagogiska satsningar
            och stöd som riktar sig till såväl förskollärare som barnskötare.
            Kontinuerlig fortbildning och kompetensutveckling ska vara en
            självklarhet för förskolans personal och är förutsättningen för
            en verksamhet av hög kvalitet där lärandeuppdraget ges större
            fokus. Det kan handla om insatser som ger tillgång till den senaste
            forskningen om hur man kan förbättra det pedagogiska arbetet med
            att utveckla barnens förmågor. Det kan handla om learning studies
            och kollegialt lärande, det kan handla om fördjupad ämneskunskap
            men också om tillgång till kvalificerad handledning när det gäller
            relationer och förhållningssätt. Detta är en mycket viktig del
            och förutsättning för att höja kvalitén i förskolan.
          </p>
          <p xml:id="i-EF1JoZQwjrc5SEsdrXTaNa">
            Vidare vill vi att förskollärare ska inkluderas i den satsning
            som regeringen gör på karriärtjänster.
          </p>
          <p xml:id="i-LTZodyE2yvNSHgwSmizkYW">
            Vi vill se en ökad professionalisering av lärar- och förskolläraryrket
            med lärare och förskollärare som har rätt till en systematisk
            kompetensutveckling, har gott om tid att bedriva och utveckla
            undervisningen samt bra villkor genom karriärutveckling. Skolans
            och förskolans verksamhet och skolpolitiken ska utgå från forskning
            och beprövad erfarenhet. Den pedagogiska forskningen behöver utvecklas,
            användas men också bedrivas av lärare. Skolledare och förskolechefer
            ska vara välutbildade och ha tid att vara pedagogiska ledare.
          </p>
          <p xml:id="i-Vt24Ur5vzvGvREtjs6A4R">
            I enlighet med läroplanens mål ska förskolan skapa en grund för
            skolans undervisning. Samarbetet mellan förskola och skola behöver
            därför utvecklas. Ett starkt pedagogiskt ledarskap är lika viktigt
            i förskolan som i skolan. Därför menar vi att förskolechefer ska
            benämnas rektorer och omfattas av den obligatoriska rektorsutbildning
            som införts på skolans område.
          </p>
          <p xml:id="i-KVp4M98jBsXJhPT7TuTDnR">
            I en jämställd förskola trivs, utvecklas och lär sig både flickor
            och pojkar mycket. Förskolan ska motverka traditionella könsmönster
            och könsroller. Svårigheterna att rekrytera män till förskolan
            är ett stort problem. Det är viktigt att personalen består av
            både män och kvinnor. Lärosätena bör få i uppdrag att rekrytera
            fler män till förskollärarutbildningen. Då jämställdhet är ett
            kunskapsområde krävs kompetensutveckling för personalen och genuspedagoger
            bör engageras i verksamheten.
          </p>
          <head xml:id="i-RPbugbFvwunBR1BpjJqfVB" type="h2">
            Stärk förskolans kunskapsuppdrag
          </head>
          <p xml:id="i-3uz9DtTWHuwzdbcwZ67Jpn">
            Förskolan och grundskolan är delar av en gemensam skola där olika
            yrkesgrupper samverkar med varandra. Många förskolor behöver fokusera
            mer på lärande och fördjupa arbetet med läroplanen. Förskolans
            lärandeuppdrag behöver ges mer uppmärksamhet, och inte minst det
            viktiga arbetet med barns språkutveckling, på såväl svenska som
            modersmål, behöver stärkas. Ett medvetet språkarbete är oerhört
            viktigt för att ge alla barn en bra start i sin skolgång. Det
            ska också finnas möjlighet att pröva på främmande språk redan
            i förskolan. För att barn ska gynnas av att gå i förskola krävs
            att förskolan håller hög kvalitet. Därför behöver andelen förskollärare
            öka.
          </p>
          <p xml:id="i-Js9QcdkWR2c84eVtMJKYUB">
            Sverige behöver en samlad nationell it-strategi för förskola
            och skola och använda den nya tekniken för att utveckla den pedagogiska
            verksamheten, finna nya former för lärande och motverka uppkomsten
            av digitala klyftor bland barn och ungdomar.
          </p>
          <head xml:id="i-SghL1AstfhzSBbkknkYqcu" type="h2">
            Utöka rätten till förskola
          </head>
          <p xml:id="i-Dev5YFMZ6CfTYpGbruspKs">
            Vi vill successivt fortsätta att bygga ut förskolan så att den
            kan vara öppen och tillgänglig och svara mot föräldrars och familjers
            behov av omsorg. Människor som arbetar skift, kvällar, helger
            och nätter har i dag inte möjlighet att i alla kommuner under
            trygga former få sitt behov av barnomsorg tillgodosett. Vi ser
            nu att antalet kommuner som erbjuder barnomsorg på kvällar, nätter
            och helger ökar. Det är bra men vi anser att möjligheten behöver
            finnas i alla kommuner i landet. Regeringen har, efter hemställan
            från riksdagen, infört ett mycket litet statsbidrag för att stimulera
            kommunerna att i ökad utsträckning erbjuda barnomsorg på kvällar,
            nätter och helger. Det är otillräckligt. Vi ser större behov av
            medel för att denna nödvändiga verksamhet ska komma till stånd
            och på sikt behöver också denna rätt till barnomsorg lagstadgas.
            Utvecklingen av denna omsorg behöver också noga följas och verksamheten
            som växer fram kvalitetssäkras.
          </p>
          <p xml:id="i-8HEvmbWGJnFSn4F5MfPRC3">
            Förskolan är till både för föräldrars möjlighet till arbete och
            studier och för barnen. Barnens behov av förskola blir inte mindre
            av att deras föräldrar är arbetslösa eller föräldralediga – tvärtom
            kan det vara minst lika viktigt för ett barn att inte stängas
            ute från förskolans sociala sammanhang under dessa tider. Förutsättningarna
            för förskolans pedagogiska uppdrag försämras när barn är frånvarande
            under större delen av dagen. När det finns ett varaktigt reformutrymme,
            vill vi därför ändra skollagen så att alla kommuner uppdras att
            utöka förskolan också för barn med föräldralediga eller arbetslösa
            föräldrar.
          </p>
          <p xml:id="i-MnCZMbAaJQGa4iNkCLnepB">
            Det är viktigt att föräldrar kan lita på att de verkligen får
            en förskoleplats inom fyra månader som platsgarantin utlovar.
            Antalet kommuner som inte lever upp till platsgarantin har ökat
            kraftigt de senaste åren. Därför är det viktigt att kommunerna
            har både tydliga krav på sig och goda förutsättningar att klara
            platsgarantin. Föräldrarnas möjlighet att hävda sin rätt till
            förskoleplats gentemot kommunen behöver stärkas. Vår syn är att
            förskolan är det första steget i det livslånga lärandet, och vår
            långsiktiga strävan är därför att den ska vara avgiftsfri. Det
            första steget när det finns varaktigt reformutrymme är att bygga
            ut den allmänna förskolan från två år. Först då är den att betrakta
            som en del i utbildningssystemet som sträcker sig från förskola
            till gymnasium och vidare till vuxenutbildning och universitet.
          </p>
          <head xml:id="i-6aHGfAoQgfnbxFXBjXBkS1" type="h2">
            Fördela resurser efter behov
          </head>
          <p xml:id="i-C9GBSt7QBWkdmPTuFrzfko">
            Resurser ska fördelas till förskolor och barnen efter förutsättningar
            och behov. Det kan te sig som en självklarhet men är inte det.
            De flesta kommuner fördelar pengar till förskolor huvudsakligen
            utifrån hur många barn de har utan att ta hänsyn till behoven
            i barngruppen. Resurser differentieras inte tillräckligt mycket
            med tanke på de stora skillnader som finns i förskolors förutsättningar
            för sin verksamhet. Skolverket slår i sin lägesbedömning för 2013
            återigen fast att det här systemet bidrar till att öka ojämlikheten
            i den svenska skolan. Det kan inte få fortsätta. Resurserna måste
            fördelas efter förskolors och barns behov.
          </p>
          <head xml:id="i-7XoZe4HMeCEzyf646WjkA1" type="h2">
            Kvalitetssäkra all förskoleverksamhet
          </head>
          <p xml:id="i-44eCPuXjDQrQEUMFtTUJZw">
            All förskoleverksamhet oavsett form och huvudman måste följa
            läroplanen och ha utbildad personal. Samma kriterier för service,
            tillgänglighet, föräldrainflytande och kompetensutveckling ska
            gälla oavsett huvudman. Brister i kvalitet som uppmärksammas vid
            tillsyn ska skyndsamt åtgärdas. Vid underlåtenhet att rätta till
            allvarliga brister avseende kvalitet eller säkerhet för barn eller
            om verksamheter startats på falska grunder ska verksamheten kunna
            stängas snabbt.
          </p>
          <head xml:id="i-85CA59hBPbm8jnVx7MDozR" type="h1">
            Prioritera förskolan
          </head>
          <p xml:id="i-81RjhCPQWmtMgnUvYfZrdK">
            I såväl nationell som internationell forskning har ett positivt
            samband mellan förskola av god kvalitet och senare skolprestationer
            fastslagits . 1 Särskilt gynnsamma har verksamheterna varit för
            barn från svåra uppväxtmiljöer, fattiga barn och barn med en annan
            etnisk bakgrund än majoritetsbefolkningens. Barn blir bättre förberedda
            för skolan, har bättre språkkunskaper och visar större social
            kompetens jämfört med barn som inte haft denna typ av barnomsorg.
            Folkhälsoinstitutet menar att sambandet är tillräckligt starkt
            för att man ska kunna konstatera att tidig förskola av hög kvalitet
            har en positiv inverkan på skolprestationerna. Förskolan har också
            en förebyggande betydelse för barn från resurssvaga hem. Förskolan
            kan därmed bidra till att minska framtida klyftor.
          </p>
          <p xml:id="i-SyZf1mC3yrfTPXxLzz7b4G">
            Det är viktigt att förskolan håller hög kvalitet. I länder där
            förskoleverksamheten drivs med mindre personalresurser syns enligt
            Folkhälsoinstitutet rent av negativa effekter av att barnen börjar
            tidigt i förskolan. Reformer som vårdnadsbidrag och barnomsorgspeng
            är därför problematiska då de dränerar förskolan på resurser.
          </p>
          <p xml:id="i-M6dvLBuViQ1gdWoNUM5BHo">
            Vi är aldrig nöjda med bara barnpassning. Men just barnpassning
            av närmaste granne eller av helt outbildad personal är vad vi
            riskerar att få med regeringens barnomsorgspeng. Den tar barn
            ur en verksamhet med omfattande kvalitetskrav och offentlig insyn,
            och dränerar förskolan på resurser. Den verksamhet som går under
            samlingsbegreppet pedagogisk omsorg och som regeringen införde
            2009 har mycket lite att göra med pedagogisk verksamhet utan är
            snarare exempel på verksamheter med mycket låga eller nästan obefintliga
            pedagogiska kvalitetskrav. Vi anser istället att skattepengar
            i första hand ska gå till förskolor med hög kvalitet och välutbildad
            personal. För andra omsorgsverksamheter bör kraven på kvalitet,
            pedagogisk verksamhet och utbildning skärpas. Vad gäller vårdnadsbidrag
            visar en studie från SCB att 90 procent av dem som fått vårdnadsbidrag
            är kvinnor, och kvinnor med utländsk bakgrund är också något överrepresenterade.
            Vårdnadsbidraget motverkar således jämställdhet i arbetslivet.
          </p>
          <p xml:id="i-8VnZeWBuoSwpcuQM25Tx1c">
            Riksdagens beslut om att införa vårdnadsbidrag och barnomsorgspeng
            måste ses i en helhet, även om reformerna skiljer sig åt: dels
            minskar de möjligheten för kommunerna att erbjuda god tillgänglighet
            i förskolan, då resurserna till förskolan blir mindre, dels överför
            regeringens beslut medel från en kvalitetssäkrad förskola till
            olika former av omsorgslösningar som inte har samma krav på utbildad
            personal och på att följa en läroplan med mera.
          </p>
          <p xml:id="i-G1M8poBtMhCciKB1iNeXjq">
            Vårdnadsbidraget och barnomsorgspengen kan bidra till att försämra
            barnens framtida skolprestationer, och vårdnadsbidraget bör därför
            avskaffas och barnomsorgspengen omformas så att en kvalitativ
            barnomsorg säkerställs.
          </p>
          <head xml:id="i-MjJArudFW4jrR9qqFe94PC" type="h1">
            Förstärk principen om syskonförtur
          </head>
          <p xml:id="i-YAiAM8xYwFg7ULCkiksTug">
            På många håll har kommunerna förändrat reglerna för intagning
            till förskolor och skolor. Närhetsprincipen tunnas ur och syskonförturen
            tas bort. I stället förekommer det att svårbegripliga system införs,
            system som möjligen är bra för skoladministrationen men som skapar
            oro bland föräldrar och barn. Vi vill verka för förändringar så
            att syskonförtur gäller vid landets förskolor.
          </p>
        </div>
        <div xml:id="i-5w5MHXeZEg5QAw2T6TsANP" type="signatureBlock">
          <list xml:id="i-V8j54v1fYCrukqEHJ6pjMX">
            <item xml:id="i-Y81uowpTr1iEHZuuWx6R2G" type="signature">
              Ibrahim Baylan (S)
            </item>
            <item xml:id="i-BP5Xwanxa1gDmDxPnyN6fU" type="signature">
              Louise Malmström (S)
            </item>
            <item xml:id="i-83gW1gVeVfVHNL5GUH15WA" type="signature">
              Håkan Bergman (S)
            </item>
            <item xml:id="i-NEAPThqvvatmSweUCcP8e9" type="signature">
              Caroline Helmersson Olsson (S)
            </item>
            <item xml:id="i-N8fHNKcu3X4yU1EaH6SC11" type="signature">
              Thomas Strand (S)
            </item>
            <item xml:id="i-LxrNyiN3Xpa1MbjvyBh912" type="signature">
              Gunilla Svantorp (S)
            </item>
            <item xml:id="i-WAV2f3kutHNuZQkm8MSofo" type="signature">
              Adnan Dibrani (S)
            </item>
            <item xml:id="i-BFJBCLAVof4Du3KKDPFECz" type="signature">
              Cecilia Dalman Eek (S)
            </item>
          </list>
        </div>
      </div>
    </body>
  </text>
</TEI>
