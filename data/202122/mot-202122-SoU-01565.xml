<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-01565">
  <teiHeader>
    <fileDesc>
      <titleStmt>
        <title>Rätt vård vid posttraumatiskt stressyndrom (PTSD)</title>
        <author corresp="i-QSX9zrsXUKYskRHm3FRBJN">av Sultan Kayhan (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1565 av Sultan Kayhan (S)</title>
          <idno type="rdwebb">H9021565</idno>
          <rs type="number">1565</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9021565/text</ref>
          <ref type="dokument_url_html">http://data.riksdagen.se/dokument/H9021565</ref>
          <ref type="dokumentstatus_url_xml">http://data.riksdagen.se/dokumentstatus/H9021565</ref>
          <ref type="docx">http://data.riksdagen.se/fil/E62DE6D3-FD68-45D1-927D-5099F95EFB19</ref>
          <ref type="pdf">http://data.riksdagen.se/fil/ECD13088-9955-4D1F-91CC-8D8EE9821336</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QSX9zrsXUKYskRHm3FRBJN</idno>
            <name>Sultan Kayhan</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q7NTjh7YqyupNho69AfTMQ" type="signed"/>
        <correspContext corresp="i-Q7NTjh7YqyupNho69AfTMQ">
          <note type="signatory" corresp="i-QSX9zrsXUKYskRHm3FRBJN"/>
        </correspContext>
        <correspAction xml:id="i-V7rd8MpM6dgEWchMbTXtkh" type="submitted">
          <date when="2021-09-30"/>
          <time when="16:21:19"/>
        </correspAction>
        <correspAction xml:id="i-CmpkuHGnHuayQZthn9WhQY" type="reviewed">
          <date when="2021-09-30"/>
          <time when="16:31:03"/>
        </correspAction>
        <correspAction xml:id="i-KaLe6d7CvJ74Y2nmEeBKLD" type="referred">
          <date when="2021-10-14"/>
        </correspAction>
        <correspAction xml:id="i-728jR2whVTnBtwMBdneMRn" type="assigned">
          <date when="2022-10-05"/>
          <time when="11:26:14"/>
        </correspAction>
        <correspContext corresp="i-728jR2whVTnBtwMBdneMRn">
          <ref type="assignedTo">Socialutskottet</ref>
        </correspContext>
        <correspAction xml:id="i-MbeGC1RjwCYTBtC36tPz3Z" type="behandlas_i"/>
        <correspContext corresp="i-MbeGC1RjwCYTBtC36tPz3Z">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:1565 av Sultan Kayhan (S) Rätt
          vård vid posttraumatiskt stressyndrom (PTSD)
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QWdPd7uoPcExfq5NnB74DB">
            Förslag till riksdagsbeslut
          </head>
          <list style="ol">
            <item xml:id="i-9JzrtnVuiwEZ2u4trzL5hZ">
              Riksdagen ställer sig bakom det som anförs i motionen om behovet
              av att bilda ett nationellt kunskapscentrum för PTSD och tillkännager
              detta för regeringen.
            </item>
            <item xml:id="i-T7GfX3PejiC43vGET63zJ2">
              Riksdagen ställer sig bakom det som anförs i motionen om en översyn
              för att alla med PTSD ska få rätt vård i rätt tid och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-3qypfGXB63SJmvyvCpUSRx" type="h1">
            Motivering
          </head>
          <p xml:id="i-9b4obs8zZkYECk4WAyBkbw">
            Psykiatrins kvalitet har aldrig varit bättre än idag. Trots det
            får många med post­traumatiskt stressyndrom (PTSD) inte rätt vård
            i rätt tid. Det är ett tydligt eftersatt område där riktade satsningar
            behövs både för att identifiera och behandla PTSD-patienter på
            alla vårdnivåer.
          </p>
          <p xml:id="i-LmG64qMKqX7UKXJB7xQnCQ">
            Den som har utvecklat PTSD har varit med om en eller flera allvarliga
            traumatiska händelser, som exempelvis sexuella övergrepp, olyckor,
            misshandel, naturkatastrofer, flykt eller krig. En del av de drabbade
            kommer att läka naturligt efter händelsen men en ansenlig proportion
            av de drabbade kommer att utveckla PTSD. Uppskattningsvis sex
            procent av Sveriges befolkning utvecklar PTSD.
          </p>
          <p xml:id="i-V7JE65DK5bQ8Y64u6RQULj">
            PTSD kännetecknas av symtom som besvärande återkommande minnesbilder
            av händelsen, flashbacks och undvikanden av allt som påminner
            om traumat (t.ex. platser, människor, samtalsämnen), negativa
            förändringar i sättet man ser på sig själv och världen och en
            förhöjd vaksamhet. Håglöshet, oro, ångest, mardrömmar, sömnsvårig­heter,
            skuldkänslor, katastroftankar, koncentrationssvårigheter och lättirritabilitet
            är andra vanliga symtom.
          </p>
          <p xml:id="i-C9CeAFaNMSKVPoeaF5D1Cg">
            Endast en bråkdel av patienterna med PTSD upptäcks av vården.
            I en studie fann man att av 115 personer som hade kontakt med
            psykiatrin under ett år hade ingen fått en PTSD-diagnos, fastän
            20–30 procent hade tydliga besvär när man gjorde en riktad diagnostisk
            intervju för PTSD-symptom. Genomsnittstiden från trauma till behandling
            för PTSD uppskattas vara 10–12 år. Kunskapen om PTSD är generellt
            låg i samhället och fördomarna många, vilket gör att många med
            PTSD inte söker hjälp för sina traumareaktioner.
          </p>
          <p xml:id="i-4q9kbSHgcv4TtBHyQj1A5w">
            Trots att det finns effektiva och evidensbaserade behandlingsmetoder
            är PTSD ett tydligt underbehandlat tillstånd. En inventering visade
            att endast hälften av landstingen i Sverige hade tillgång till
            traumafokuserad kognitiv beteendeterapi med exponering som är
            förstahandsval för behandling av PTSD. Ett annat problem är att
            utbildade behandlare i låg utsträckning använder sig av metoden
            i sitt kliniska arbete.
          </p>
          <p xml:id="i-3GqUcRSYa8tGiKwvDS5q6u">
            Detta medför stort lidande för individen och kostnader på flera
            miljarder för sam­hället i form av bl.a. sjukvårdskostnader, sjukskrivningar
            och arbetslöshet.
          </p>
          <p xml:id="i-VFGwXPdDERCsfVTu48x2Wb">
            När en person med PTSD går obehandlad i många år är risken större
            för samsjuklighet med både psykiatriska och somatiska sjukdomar
            som exempelvis depression, ångest, utmattning, alkoholmissbruk,
            hjärt-kärlsjukdomar, stroke, diabetes och mag-tarmsjukdomar. Ungefär
            hälften av dem som söker hjälp för beroendesjukdom har PTSD i
            grunden. Traumareaktioner ligger också bakom många självmord.
          </p>
          <p xml:id="i-Ttk8n9w7kgLRnxRSLpSHvA">
            Barn är en särskild riskgrupp eftersom traumaexponering i barndomen
            är en allvarlig riskfaktor för psykisk och fysisk ohälsa genom
            hela livet. Det är också svårare att upptäcka trauma hos barn.
            Därför är det väldigt viktigt att vuxna i skolan och social­tjänsten
            har kompetens att upptäcka och ge stöd vid trauma.
          </p>
          <p xml:id="i-Ehps94j55JQbjqFuUm1Hn9">
            Det finns flera faktorer som gör att den här patientgruppen dessutom
            hamnar mellan stolarna. Primärvården förväntas vara första linjens
            psykiatri, men de har svårt att upptäcka och behandla PTSD. De
            vill ofta remittera PTSD-patienter till psykiatrin, där köerna
            är alldeles för långa och tillgången till rekommenderade behandlingsmetoder
            låg. Avsaknad av rutiner för att screena för PTSD och tidsbrist
            kan vara en förklaring till problemet hos primärvården. PTSD ses
            även som särskilt svårt att hantera. Ofta döljs PTSD av andra
            besvär på grund av samsjuklighet. Dessutom är ett av symptomen
            på PTSD att den drabbade undviker att prata om traumat. Det blir
            mycket svårare att upptäcka PTSD när både den som är drabbad undviker
            att berätta och den som förväntas behandla inte frågar om traumat.
          </p>
          <p xml:id="i-McphLufjjhV2b6sCx2GPg3">
            Personer med hög symtombelastning och samsjukligheter i sin PTSD
            kan behöva remitteras till en psykiatrienhet som är specialiserad
            på PTSD. De få som finns idag gör ett väldigt viktigt arbete men
            räcker inte till. Det är inte heller tillräckligt många psykologer
            och behandlare som har utbildats i att behandla PTSD. Den kunskap
            som finns om PTSD är spridd inom olika nischade verksamheter,
            men en del kunskap saknas och behöver genereras. Amerikanska studier
            visar att PTSD är associerat med ökad våldsbenägenhet, vilket
            är ett av flera områden som vi kan behöva titta på även i Sverige.
          </p>
          <p xml:id="i-MFdmd6B3h94g4Ej1GFRvXx">
            Riktade satsningar för att personer som lider av PTSD ska få
            rätt vård i rätt tid kan minska lidandet och hjälpa de drabbade
            att fungera i skolan, på jobbet, i nära relationer och i samhället
            generellt. En del av ansvaret ligger på kommuner och landsting,
            men genom att skapa förutsättningar som samlar ihop, förenklar
            och ökar incitamenten kan behandling av PTSD tillgängliggöras
            för alla med behov oavsett var i landet man bor.
          </p>
          <head xml:id="i-2fsT3FvQw6pJM7JQrvdqCN" type="h2">
            Ett nationellt kunskapscentrum för trauma och PTSD
          </head>
          <p xml:id="i-Pe8sDwN6ToDYEyS9Yvaq8">
            Det saknas ett generellt samlande kunskapsställe för trauma och
            PTSD. Ett nationellt kunskapscentrum skulle kunna få ett brett
            uppdrag att samla in den kunskap som finns, generera kunskap som
            saknas och sedan sprida kunskapen. Med ett helhetsgrepp kan det
            skapas goda förutsättningar för bättre screening, bedömning och
            behandling och i nästa steg även ett förebyggande arbete för att
            trauma inte ska övergå till PTSD.
          </p>
          <p xml:id="i-TKxeRNvLA9PgHDGgTM5jCS">
            Kunskap måste också överföras till behandling. Primärvården har
            huvudansvaret för behandling, men kan behöva hjälp med exempelvis
            handledning och omvärldsbevak­ning. Ett nationellt kunskapscentrum
            kan få i uppdrag att understödja arbetet i primär­vården.
          </p>
          <p xml:id="i-Skm1pfstgCNcKxddSAiD7k">
            Eftersom många som har PTSD inte vet om det behövs ett kunskapslyft
            i hela samhället så att fler känner igen sina symptom och därmed
            får större möjlighet att söka rätt hjälp. Inrättande av ett nationellt
            kunskapscentrum kan även väcka intresse inom sjukvård, forskning
            och andra delar av samhället att arbeta med PTSD i större utsträck­ning.
          </p>
          <head xml:id="i-ThkhpfeQfg1P6VUvUYnF23" type="h2">
            Fler riktade satsningar för rätt vård
          </head>
          <p xml:id="i-6ZeVVArEXdAWeGSx4JMcbG">
            Primärvården har en nyckelroll i att upptäcka PTSD och se till
            att patienter får rätt vård i rätt tid. Detta behöver säkras genom
            att öka incitamenten och stödet för landstingen. Ett kvalitetsregister
            för PTSD, i syfte att följa upp arbetet, kan också övervägas.
            I dagsläget är väntetiderna på de väldigt få specialiserade traumaenheterna
            alldeles för långa. Därför bör behovet av fler specialistavdelningar
            som behandlar PTSD ses över.
          </p>
          <p xml:id="i-CCEdkss3oaJ57DvzJKb8mm">
            Det finns problem med långa avstånd till rätt vård i vårt avlånga
            land. För att hela landet ska kunna få jämlik, säker och evidensbaserad
            vård, kan behandling av PTSD tillgängliggöras ytterligare genom
            digitala lösningar. Utbildning kan öka kompetensen att upptäcka,
            bemöta och behandla PTSD. Psykologer, läkare och annan vårdpersonal
            behöver få utbildning i trauma och PTSD. Genom att även inkludera
            trauma och PTSD i relevanta högskoleutbildningar kan skolor, fritidsverksamhet,
            socialtjänsten och myndigheter bli mycket bättre på att upptäcka
            och ge stöd. Även på arbetsplatser där risk för trauma är större,
            som exempelvis polisen, vården och försvaret, kan det finnas behov
            av kompetensökning inom området.
          </p>
        </div>
        <div type="motSignatures">
          <list>
            <item xml:id="i-S7exsY2k32EKfJAtjtMh34">
              Sultan Kayhan (S)
            </item>
          </list>
        </div>
      </div>
    </body>
  </text>
</TEI>
