<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00099">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__99/mot_1932__fk__99-001.pdf"/>
      <fw xml:id="i-Y54KurcpsQTYnBEP9ewcBm">
        Motioner i Första kammaren, Nr 99.
      </fw>
      <div xml:id="i-8dZqaKvsfaco4xjLP4ZFMQ" type="motHeader">
        <div xml:id="i-456Gno3bQGFJpdxq4e3946" type="motTitle"/>
        <div xml:id="i-6Rr7e7JFdrnHHLyy7nGeV3" type="motSubmissionInfo"/>
      </div>
      <div xml:id="i-WVgSV9UnPxHQ6ntK4Sa5Ak" type="motBody">
        <div xml:id="i-6CUs81o9s9sj898i4YsJLJ">
          <p xml:id="i-5ReZm5NR4AqNmsMd1wRwM3">
            a
          </p>
          <p xml:id="i-JBrTmngwDAuc5Lbj8NB2qM">
            Nr 99.
          </p>
          <p xml:id="i-F4vkd4F78cywGMZ9mcRV7K">
            Av herrar von Heland och Löfvander, om rätt för arrendator, som
            för brukad fastighet utgör vägskatt, alt å vägstämma
          </p>
          <p xml:id="i-VmMSL8FgBJMoRwMmxfYp6d">
            utöva rösträtt för fastigheten.
          </p>
          <p xml:id="i-RmmN4vzKmyXfXR1LXscvSR">
            Enligt nu gällande bestämmelser i väglagen åligger väghållningsbesväret
            för jordbruksfastighet ägaren. Även om fastigheten är utarrenderad,
            har ägaren att i förhållande till det allmänna ansvara för dess
            fullgörande. Såsom en följd därav upptages såsom regel ägaren
            i vägfyrktalslängden, och rösträtten för fastigheten vid vägstämma
            utövas av honom. Enligt 2 kap. 23 $ lagen den 14 juni 1907 om
            nyttjanderätt till fast egendom — vilket för- fattningsrum erhållit
            nu gällande lydelse genom lag den 28 september 1928 — är emellertid
            arrendator gentemot jordägaren ansvarig för det fastigheten åvilande
            väghållningsbesväret. Det må dock erinras om, att nu nämnda lag-
            rum icke äger tillämpning i de fall, där lagen den. 25 juni 1909
            om arrende av viss jord å landet i Norrland och vissa delar av
            Svealand gäller eller alltså beträffande den huvudsakliga delen
            av bolagsjorden i Norrland samt i Kop- parbergs, Värmlands och
            vissa delar av Örebro län. Sistnämnda lag föreskriver nämligen
            i 24 $, att arrendatorn ej må förpliktas att ansvara för annat
            för fastigheten utgående väghållningsbesvär än vägunderhåll in
            natura. Såsom redan antytts är dock detta lagrums tillämpningsområde
            relativt begränsat, och man torde utan att göra sig skyldig till.
            överdrift våga utgå ifrån, att
          </p>
          <p xml:id="i-LP9d4kg8pKSi3MpD1yzJ59">
            1907 års nyss berörda lag äger tillämpning å de flesta — och
            ojämförligt största — arrendena i vårt land. Som redan nämnts
            utövas rösträtten vid vägstämma — oeh sålunda även vid sådan kommunalstämma,
            där sockenombud skall utses — av jordägaren.
          </p>
          <p xml:id="i-P5Z9NGzPEbbA42N8Aryib9">
            I 52 $ väglagen, sådant detta författningsrum lyder enligt lag
            den 27 juni 1927, återfinnes emellertid ett stadgande, som möjliggör
            för arrendator att efter överlåtelse komma i åtnjutande av rösträtten
            för fastigheten. "Tredje stycket av nyssnämnda lagrum lyder nämligen:
            ”Har rösträtten för jordbruksfastighet av ägaren skriftligen överlåtits
            å arrendatorn för hela arrendetiden eller viss del därav, ej understigande
            ett år, äge arrendatorn utöva rösträtten så länge överlåtelsen
            gäller. Om överlå- telsen äger arrendatorn få anteckning verkställd
            i Vägfyrktalslängden.” Denna bestämmelse torde emellertid hava
            saknat större praktisk betydelse. Det torde nämligen endast i
            sällsynta fall hava förekommit, att i arrendekontraktet intagits
            föreskrift om, att rösträtten för fastigheten skulle utövas av
            brukaren. Någon tillämpning därutöver synes bestämmelsen icke
            hava erhållit. Även i de
          </p>
          <pb facs="riksdagen-motions-pdf/data/1932/mot_1932__fk__99/mot_1932__fk__99-002.pdf"/>
          <fw xml:id="i-7ASEgBqRSem8LtCsXyAaDr">
            6 Motioner i Första kammaren, Nr 99.
          </fw>
          <p xml:id="i-XQzhRp7SawMu6SFVQJbx6P">
            fall då jordbruksfastighet efter ikraftträdandet den 1 januari
            1928 av förenämn- da stadgande upplåtits å arrende, torde följaktligen
            ägaren i regel hava varit berättigad utöva rösträtten för egendomen.
            Det må i detta sammanhang anmärkas, att fullmakt från jordägaren
            att utöva rösträtt icke kunnat ut- nyttjas av arrendatorn, därest
            denne icke själv varit röstberättigad vid väg- stämman, något
            som endast i sällsynta undantagsfall varit förhållandet. Nu gällande
            synnerligen formalistiska föreskrifter medföra emellertid en stor
            obillighet gentemot det stora flertalet arrendatorer, vilka, såsom
            redan framhållits, faktiskt nödgas vidkännas det för brukad fastighet
            utgående väg- hållningsbesväret. En ändrad lagstiftning, som ger
            större rättvisa åt arrenda- torernas berättigade intresse, torde
            därför vara påkallad. Innan vi söka att närmare utveckla och motivera
            denna vår ståndpunkt, tillåta vi oss att lämna en redogörelse
            rörande förhistorien till nu gällande bestämmelser i ämnet. I
            väglagen enligt dess ursprungliga lydelse funnos inga föreskrifter
            om, huru beslutanderätten inom väghållningsdistrikten skulle utövas.
            Bestämmel- ser härutinnan infördes nämligen i 52 $ först genom
            lag den 20 juni 1905. Genom nyssberörda lagändring erhöll dock
            icke arrendator någon rätt att ens efter överlåtelse utöva rösträtt
            å vägstämma, oaktat vägunderhållet redan då åvilade honom. Detta
            förhållande var emellertid icke helt oförklarligt. Väg- underhållet
            utgjordes nämligen för jordbruksfastighet så gott som uteslutande
            in natura. Det föll sig visserligen av sig självt, att de nödiga
            naturapresta- tionerna skulle fullgöras av arrendatorn, som hade
            tillgång till dragare och fordon m. m., men därav följde icke
            axiomatiskt, att han också skulle äga rätt att utöva rösträtten
            för fastigheten å vägstämma. Naturaunderhållet var nämligen i
            huvudsak oberoende av vägstämmans beslut och reglerades i stället
            vid de årligen återkommande vägsynerna. Däremot ägde vägstämman
            beslu- tanderätt beträffande anläggning av nya vägar, enskilda
            vägars övertagande till allmänt underhåll m. m., beslut som kunde
            sträcka sina verkningar långt utöver arrendetiden. Av det nu anförda
            torde sålunda framgå, att det med dåvarande förhållanden beträffande
            vägunderhållet icke var så mycket att erinra emot, att arrendatorn
            helt uteslöts från medbestämmanderätten vid vägstämma. Dessa förhållanden
            skulle emellertid så småningom ändras högst väsentligt. Från att
            hava trafikerats huvudsakligen av lantbrukarnas fordon kommo vä-
            garna att tagas i den snabbt växande bilismens tjänst. Ännu i
            början av detta århundrade användes landsvägarna så gott som uteslutande
            för tillgodoseende av den lokala trafiken, men därefter har deras
            betydelse för samfärdseln mel- lan olika delar av landet alltmera
            ökats. Särskilt hava dessa förhållanden accentuerats efter världskrigets
            slut. Detta har i sin tur, som känt är, med- fört en dittills
            oanad utveckling av vägväsendet. Naturaunderhållet kunde icke
            längre tillfredsställa de nya kraven, med påföljd att vägkassorna
            så små- ningom nödgades övertaga vägunderhållet i dess helhet.
            Därigenom kom detta att för arrendatorerna — liksom för jordbrukarna
            i gemen — att förvandlas
          </p>
          <pb facs="riksdagen-motions-pdf/data/1932/mot_1932__fk__99/mot_1932__fk__99-003.pdf"/>
          <fw xml:id="i-4ed2B54pHtKG98xopgCP3U">
            Motioner i Första kammaren, Nr 99. 7
          </fw>
          <p xml:id="i-9bAQwcJ62dprpx1eDcbX4J">
            från natura till penningprestationer. I följd härav erhöllo arrendatorerna
            ett betydligt större intresse av vad som beslöts å vägstämmorna,
            då dessa skulle bestämma storleken av den vägskatt, för vilken
            arrendatorn i sista hand an- svarade. Att denna omvälvning inom
            vägväsendet måste framkalla krav på ändrade bestämmelser rörande
            rätten att utöva rösträtt å vägstämma, var därför naturligt. I
            motion till 1926 års riksdag (andra kammaren nr 72) hemställdes,
            så vitt nu är ifråga, att brukare av jordbruksfastighet skulle
            i fall, då medgivande därom av fastighetens ägare förelåge, få
            införas i vägfyrktalslängden i stället för ägaren. Efter att hava
            lämnat en redogörelse för då gällande bestämmel- ser i ämnet fortsätta
            motionärerna: ”Det oriktiga i sakernas tillstånd hade givetvis
            tidigare uppmärksammats; försök hade också gjorts att vid upprättande
            av röstlängd i densamma införa brukaren i stället för ägaren —
            detta i analogi med vad som gällde för den kommunala rösträtten.
            Dylika beslut hade dock undanröjts i högre instanser. Så länge
            emellertid som den fastighet åvilande underhållsbördan icke var
            alltför tung och några prestationer utöver det så att säga normala
            och förut- sedda icke krävdes, framstodo måhända icke missförhållandena
            mellan bruka- rens rättigheter och skyldigheter så klart. Även
            i detta avseende hade emeller- tid de senaste åren medfört en
            förändring. Naturavägunderhållet hade blivit oerhört betungande
            och kraven på vägstandarden hade höjts utan hänsyn till om vederbörande
            wunderhållsskyldige haft tillräckliga ekonomiska resurser att
            fylla de högre fordringarna. Särskilt i ett avseende hade det
            måst för vederbörande arrendator kännas hårt att i dessa viktiga
            frågor stå helt utanför de beslutandes krets, nämligen när det
            gällde beslut om övergång från naturaväghållning till underhåll
            medelst vägkassan.” Efter att hava omnämnt, hurusom för att möjliggöra
            ett vägunderhåll, som fullt motsvarade automobilismens krav, genom
            ändring i väglagen tillfälle då beretts vägkassan att helt eller
            delvis övertaga vägunderhållet inom ett väg- hållningsdistrikt,
            samt att vägtungan därigenom för jordbruksfastighet för- ändrats
            från naturaprestation till gäldande av kontant vägskatt, fortsätta
            motionärerna sålunda: ”Om väghållningsbesvärets utgörande i penningar
            redan i och för sig kun- de betraktas såsom mera tyngande än dess
            utgörande in natura, måste det gi- vetvis kännas i dubbel måtto
            hårt med den gällande, för jordbruket oförmånliga repartitionsgrunden.
            Och synnerligast för en arrendator — ej minst under rådande svåra
            tider för jordbruket — kunde naturaarbetets ersättande med ett
            avsevärt kontant skattebelopp helt och hållet rubba de ekonomiska
            be- räkningarna, kanske helt förändra de grunder, på vilka arrendeavtalet
            vore byggt. Och likväl hade arrendatorn ringa möjlighet att inverka
            på ett beslut i frågan.” Motionärerna funno emellertid, att för
            det dåvarande det icke borde ifräåga- sättas att söka ernå en
            så oenomgripande förändring, att fastighetens brukare
          </p>
          <pb facs="riksdagen-motions-pdf/data/1932/mot_1932__fk__99/mot_1932__fk__99-004.pdf"/>
          <fw xml:id="i-TmFNGmEKLN6FPf7azBf7Lc">
            8 Motioner i Första kammaren, Nr 99.
          </fw>
          <p xml:id="i-Npba2CbnNrmYHo3ac1hoAs">
            generellt tillerkändes rösträtt å vägstämma i stället för ägaren.
            Enligt motio- närernas mening skulle mycket vinnas genom den av
            dem — enligt vad ovan nämnts — begärda ändringen i väglagen. Jordbruksutskottet
            anförde i sitt utlåtande nr 54 i anledning av motionen, att det
            onekligen syntes föreligga ett mindre tillfredsställande förhållande
            däri, att arrendator, som svarade för vägunderhållet, icke i någon
            form eller i någon utsträckning skulle äga rösträtt vid vägstämma.
            Utskottet fann därför motionens syfte värt beaktande. Emellertid
            fann utskottet frågan vara av så komplicerad beskaffenhet, att
            dess lösning lämpligen borde föregås av en mera ingående undersökning
            från lagtekniska och andra synpunkter än vad vid utskottets behandling
            av ärendet kunnat förekomma. Utskottet förordade därför fram-
            ställning till Kungl. Maj:t om utredning i ämnet. Sedan riksdagen
            i skrivelse den 26 maj 1926, nr 262, bland annat anhållit om den
            av jordbruksutskottet förordade utredningen, remitterade Kungl.
            Maj:t ärendet till samtliga länsstyrelser, väg- och vattenbyggnadsstyrelsen,
            svenska landskommunernas förbund och svenska stadsförbundet. I
            avgivna utlåtanden gåvo de flesta myndigheter sin anslutning till
            önskemålet om bere- dande av rösträtt åt arrendator för brukad
            fastighet. Fem länsstyrelser av- styrkte emellertid varje reform
            under hänvisning till jordägarens ansvar gent- emot det allmänna
            för väghållningens fullgörande. Några länsstyrelser er- inrade
            om att — såsom förut berörts — vissa beslut av vägstämma sträckte
            sina verkningar långt utöver arrendetiden, varför jordägarens
            medgivande borde erfordras för-att arrendatorn skulle äga utöva
            rösträtt för fastigheten. I proposition nr 244 till 1927 års riksdag
            framlade därefter Kungl. Maj:t förslag till ändring av 52 $ väglagen.
            Sedan lagrådet framställt vissa erin- ringar mot förslagets avfattning,
            antogs detsamma av riksdagen med de av lagrådet ifrågasatta ändringarna.
            I enlighet med riksdagens beslut utfärdade Kungl. Maj:t sedermera
            förut omförmälda lagen den 27 juni 1927 om ändring av vissa delar
            av väglagen, varigenom 52 $ fick sin nu gällande avfattning. När
            vi nu ifrågasätta en sådan ändring, att arrendator, som erlägger
            väg- skatt för brukad fastighet, även skall utöva rösträtten för
            fastigheten, tillåta vi oss att hänvisa till den motivering, som,
            enligt vad ovan sagts, lämnats i förenämnda motion. De däri framförda
            argumenten äga nämligen alltjämt i huvudsak aktualitet. Att motionärerna
            icke vågade taga steget fullt ut, utan endast ifrågasatte rösträtt
            för arrendator efter medgivande från jordägaren. torde hava dikterats
            av en — enligt vårt förmenande — omotiverad för- siktighet. Efter
            det berörda motion framlades hava emellertid nya skäl framträtt,
            som tala för en utvidgning av arrendatorernas möjlighet att å
            vägstämma göra sin mening hörd. Vägväsendets snabba utveckling
            har nämligen nöd- vändiggjort för vägkassorna att i allt större
            utsträckning helt övertaga väg- underhållet. Därigenom hava de
            tidigare prestationerna in natura försvun-
          </p>
          <pb facs="riksdagen-motions-pdf/data/1932/mot_1932__fk__99/mot_1932__fk__99-005.pdf"/>
          <fw xml:id="i-DQhNLMz1jGg38GJRp8Pjuy">
            Motioner i Första kammaren, Nr 99. 9
          </fw>
          <p xml:id="i-9ku9D49Q8ovVHZWhD2sDkq">
            nit. Oss veterligt förekommer naturaunderhåll icke längre i något
            väghåll- ningsdistrikt. Att utgörande av vägskatt, särskilt under
            nu rådande penning- knapphet bland lantbrukarna, enkannerligen
            arrendatorerna, måste framstå såsom en betydligt svårare tunga
            än naturaunderhållet, torde ligga i öppen dag. Med de starkt ökade
            bördorna har givetvis arrendatorernas intresse av vägstämmornas
            beslut väsentligt ökats. Ett annat förhållande, som medfört enahanda
            konsekvens, må anmärkas. Ge- nom lag den 27 juni 1927 har nämligen
            andra kapitlet av förut omförmälda lagen om nyttjanderätt till
            fast egendom införts nya bestämmelser rörande arrende- tidens
            minimilängd beträffande viss jord, som äges av bolag, ekonomisk
            för- ening samt vissa enskilda personer. Stadgandena ifråga avse
            fastighet med odlad jord till en areal av minst 4 och högst 25
            hektar. Arrendetidens längd får i fall, där denna lag äger tillämpning,
            i regel icke understiga femton år — vid fideikommissarrende tio
            år — eller arrendatorns livstid. Genom dessa be- stämmelser, som
            torde äga tillämpning på den huvudsakliga delen av arrende- jorden
            i mellersta och södra Sverige, har den framförda invändningen,
            att åt- skilliga vägstämmobeslut sträcka sina verkningar långt
            utöver arrendetiden. förlorat sin betydelse. En brukare, som skall
            innehava arrenderad fastighet minst femton år — respektive fideikommissarrende
            minst tio år, torde sakna anledning att onödigtvis genom dyrbara
            väganläggningar ytterligare öka den vägskatt, varför han själv
            i sista hand måste svara. Snarare torde i så fall jordägaren,
            särskilt i början av arrendeperiod, kunna äga ett visst intresse
            av stora vägförbättringar. Åtminstone bör detta gälla, därest
            fastighetens värde därigenom höjes. För en arrendator måste det
            i vart fall te sig synnerligen hårt och obilligt, att jordägaren
            — i många fall ett bolag eller en storgods- ägare, som icke haft
            för avsikt att någonsin själv bruka den upplåtna fastig- heten
            — skall äga rätt att utöva rösträtten för fastigheten. Jordägaren
            löper ju inga risker av att använda sin ifrågavarande rätt stick
            i stäv mot arrenda- torns intressen, dessa må nu avse själva vägskattens
            storlek eller valet av vägstyrelse. Under nuvarande jordbrukskris
            äro möjligheterna till extra- förtjänster, bland annat genom gruskörning
            o. d., av synnerligen stor bety- delse för de mindre lantbrukarna
            — och kanske i särdeles hög grad för arrendatorerna. Som vägstyrelsen
            äger beslutanderätt ifråga om dylika arbe- ten, ligger det givetvis
            i de smärre lantbrukarnas intresse, att vägstyrelsen får en sådan
            sammansättning, att deras strävanden åtminstone icke motarbetas.
            Av det anförda torde framgå, att rättvisa och billighet kräva
            en ändring av nu gällande bestämmelser rörande arrendators rätt
            att utöva rösträtt å vägstämma. Någon så vidlyftig utredning i
            frågan, att den icke kan av riks- dagen införskaffas, torde knappast
            vara erforderlig. Något skäl att i fall, då den s. k. norrländska
            arrendelagen äger tillämpning, föreslå en överflyttning av rösträtten
            å arrendatorn torde emellertid icke föreligga. Motionens syfte
            skulle nås genom att 52 $ tredje stycket väglagen erhölle ungefär
            följande ändrade lydelse:
          </p>
          <pb facs="riksdagen-motions-pdf/data/1932/mot_1932__fk__99/mot_1932__fk__99-006.pdf"/>
          <fw xml:id="i-BF6wF1Mzz3xTHakgjk5Gbb">
            10 Motioner i Första kammaren, Nr 99.
          </fw>
          <p xml:id="i-EVCnYXiLtrmZHGc97UvKEK">
            Rösträtten för jordbruksfastighet, som av ägaren upplåtits å
            arrende, skall, där skyldigheten att ansvara för vägskatt för
            fastigheten enligt gällande be- stämmelser åvilar arrendatorn,
            utövas av denne. Anteckning härom skall verkställas i den i 59
            $ omförmälda vägfyrktalslängden. Några större tekniska svårigheter
            av ett dylikt stadgande torde knappast uppstå. I vart fall böra
            icke sådana skäl få föranleda, att den ifrågasatta ändringen i
            väglagen därigenom hindras eller uppskjutes. Med stöd av det anförda
            få vi hemställa, .
          </p>
          <p xml:id="i-MhEUnPeewsdDwrD57sLmwq">
            att riksdagen måtte för sin del besluta dels om sådan ändring
            av 52 $ väglagen, att arrendatorn, som för brukad fastighet ut-
            gör vägskatt, skall äga att å vägstämma utöva rösträtt för fas-
            tigheten, dels ock att bestämmelsen ifråga skall träda i kraft
            den 1 januari 1933.
          </p>
          <p xml:id="i-8xPw2vWropifkQZSRSnfnC" type="date">
            Stockholm den 21 januari 1932.
          </p>
          <div xml:id="i-hJSpX3wHngDDak6AdLxET" type="signatureBlock">
            <p who="i-HCwEBLHjvaPyUHpWDFDcMz" type="signature">
              Erik von Heland
            </p>
            <p who="i-TuXRkkJz8KDyn9s8aegmKF" type="signature">
              Azel Löfvander
            </p>
          </div>
        </div>
      </div>
    </body>
  </text>
</TEI>
