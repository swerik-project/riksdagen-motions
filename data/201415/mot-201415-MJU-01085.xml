<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-01085">
  <teiHeader>
    <fileDesc>
      <titleStmt>
        <title>Värna näringsfriheten</title>
        <author corresp="i-NU3HPSXKRWGcdWfzmr5Vhd">av Åsa Coenraads (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1085 av Åsa Coenraads (M)</title>
          <idno type="rdwebb">H2021085</idno>
          <rs type="number">1085</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H2021085/text</ref>
          <ref type="dokument_url_html">http://data.riksdagen.se/dokument/H2021085</ref>
          <ref type="dokumentstatus_url_xml">http://data.riksdagen.se/dokumentstatus/H2021085</ref>
          <ref type="docx">http://data.riksdagen.se/fil/8AEDE0F1-6B41-47E1-9E20-17FD8F96AFAA</ref>
          <ref type="pdf">http://data.riksdagen.se/fil/9A21A9C5-0888-4C09-8F89-6EB0532EC119</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RkoHSYFSA1hkzUheWHoQ5g" type="signed"/>
        <correspContext corresp="i-RkoHSYFSA1hkzUheWHoQ5g">
          <note type="signatory" corresp="i-NU3HPSXKRWGcdWfzmr5Vhd"/>
        </correspContext>
        <correspAction xml:id="i-L4tQgksXAJVAVs2cqAd5qJ" type="submitted">
          <date when="2014-11-07"/>
          <time when="09:39:24"/>
        </correspAction>
        <correspAction xml:id="i-6SqxgUsZs4RHU2vZQVpch1" type="referred">
          <date when="2014-11-12"/>
        </correspAction>
        <correspAction xml:id="i-9PjgfELkraNLYT5eDLdwGQ" type="assigned">
          <date when="2016-05-04"/>
          <time when="16:00:52"/>
        </correspAction>
        <correspContext corresp="i-9PjgfELkraNLYT5eDLdwGQ">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-DXyTMg9tPnJNpwnaXkWQgG" type="behandlas_i"/>
        <correspContext corresp="i-DXyTMg9tPnJNpwnaXkWQgG">
          <ref type="uppgift">2014/15:MJU10</ref>
          <ref type="ref_dok_id">H201MJU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CTGP91VAHm46vjFn9e65qA" type="motHeader">
        <div xml:id="i-RSxJ1hAqsSFQHC58S7KgF8" type="motTitle">
          Motion till riksdagen 2014/15:1085 av Åsa Coenraads (M) Värna
          näringsfriheten
        </div>
      </div>
      <div xml:id="i-jgq3SscBifggUpDmLbQwW" type="motBody">
        <div xml:id="i-9h42gmGpR82Y7EQxfHr56B" type="motProposal" subtype="förslag">
          <head xml:id="i-KAE534wUdnuAHiM3oFfNat">
            Förslag till riksdagsbeslut
          </head>
          <list xml:id="i-QLz2yiArKbYvzWUsKKSRJR" style="ol">
            <item xml:id="i-LRwpZvNsTqCcfmYKzHaS2G">
              Riksdagen tillkännager för regeringen som sin mening vad som
              anförs i motionen om att försvara näringsfriheten för svenska
              företag och att känsloargument och ideologi inte bör kunna äventyra
              näringsfriheten för välskötta och seriösa näringar.
            </item>
            <item xml:id="i-9vRAXkK2pT9YjdMKYqqsvt">
              Riksdagen tillkännager för regeringen som sin mening vad som
              anförs i motionen om att svenska företag bör fortsätta att utvecklas
              och stärkas genom företagsvänlig politik.
            </item>
            <item xml:id="i-XHhc5REGrz5sDxmTN3Q45z">
              Riksdagen tillkännager för regeringen som sin mening vad som
              anförs i motionen om att arbetstillfällen som gynnar avfolkningsbygder,
              gröna näringar och tillväxt samt stärker svensk export är bra
              för Sverige.
            </item>
            <item xml:id="i-G6awvjHimJYJCuGnwSJiu">
              Riksdagen tillkännager för regeringen som sin mening vad som
              anförs i motionen om att Sverige med sin världsledande djurvälfärd
              inom minklantbruk även i fortsättningen ska verka som ett föredöme
              för andra länder och inom EU arbeta för att även andra länder
              höjer sig till Sveriges goda nivå vad det gäller djurskydd.
            </item>
          </list>
        </div>
        <div xml:id="i-SXHeNPovJGEPTUjgjRxB1J" type="motContent">
          <head xml:id="i-UjdhzBFnH5CxYjjqT3HN2u" type="h1">
            Motivering
          </head>
          <p xml:id="i-STvaQ1pLh6hewssEw7Vsj9">
            Antalet minklantbruk växer i Sverige. Allt fler unga lantbrukare
            satsar på minknäringen, ofta som ett komplement till andra gröna
            näringar, för att förbättra lönsamheten. På minknäringens område
            betalar sig nämligen god djurvälfärd även ekonomiskt och ger god
            avkastning och tillväxt för ekonomiskt trängda lantbruk och småföretag
            på landsbygden som annars skulle ha haft svårt att överleva.
          </p>
          <p xml:id="i-Hn6z8GhTNGaGcUXZaK4DFe">
            Lönsamheten inom minknäringen är en direkt följd av Sveriges
            världsunikt höga djurvälfärd. Både lagstiftning och näringens
            egna initiativ har under de senaste tio åren placerat Sveriges
            minkbönder i en särskild klass vad gäller djurskydd. En god djurvälfärd
            ger också en slutprodukt av hög kvalitet, och svenska minkbönder
            får mellan 25 och 30 procent bättre betalt än andra länder till
            följd av kvalitetsnivån.
          </p>
          <p xml:id="i-LkbRSGiZsTimJ6MhkGLXSx">
            Under det senaste decenniet har svenska minkbönder investerat
            för hundratals miljoner i djurvälfärdsförbättrande åtgärder. Svenska
            minkar lever i tredimensionella boendesystem på fyra nivåer, att
            jämföra med de flesta europeiska länder som har ett enda plan.
            Djuren har tillgång till berikningsföremål, hyllor, klättringsmöjligheter,
            osv, vilket gör att stereotypinivåerna är så gott som helt obefintliga,
            enligt de årliga mätningar som utförs av SLU.
          </p>
          <p xml:id="i-LdNGbJyLK7Dt4aCupJTu1i">
            Ändå finns det lobbygrupper och politiker som direkt eller indirekt
            vill belägga svenska minkbönder med näringsförbud – antingen via
            lagstiftning eller genom så kraftigt förändrade villkor för branschen
            att verksamheten skulle bli helt olönsam. Detta argumenterar man
            för i bästa fall utifrån minst tio år gamla uppgifter och värden,
            i värsta fall utifrån rena känsloargument utan grund i vetenskap
            och fakta. Detta äventyrar inte bara näringsfriheten för hundratals
            småföretagare och arbetstagare på landsbygden, utan också den
            inte obetydliga export som näringen står för. 2013 uppgick exporten
            till närmare en miljard kronor. Näringsfriheten för svenska företagare
            ska inte avgöras av känsloargument, utan av kontrollerande myndigheter,
            forskares och experters omdömen. Det är också ett stort orosmoment
            som företagare att varje år se sitt livsverk ifrågasatt och nedläggningshotat.
            Seriösa småföretagare förtjänar bättre långsiktighet och arbetsro
            än så.
          </p>
          <p xml:id="i-9wFJosD3nK7KeSJdRd4eB1">
            Den globala efterfrågan på päls är just nu större än vad den
            någonsin varit, och ett eventuellt näringsförbud skulle därmed
            också i praktiken innebära att produktionen förflyttades till
            ett land med per definition sämre djurvälfärd än Sverige. Sveriges
            världsledande ställning vad avser djurvälfärd hos mink, gör dessutom
            att vi är ett föredöme som påverkar andra europeiska länder att
            följa efter. Många länder har redan infört eller överväger att
            införa samma välfärdsförbättringar som Sverige. Ett näringsförbud
            skulle alltså få som sannolik konsekvens en generell välfärdsförsämring
            i hela Europa. Sverige bör istället upprätthålla sin världsledande
            position som föredöme och stimulera ytterligare utbyggnad av glesbygdsföretag
            och gröna näringar. För ungdomsjobben, för tillväxten, för exporten
            och för landsbygden behövs en näringsfrihet i Sverige.
          </p>
        </div>
        <div xml:id="i-51GEp1Wr1QRR6r1tMvFpEh" type="signatureBlock">
          <list xml:id="i-FxqZPSESDAzsk3wAQ8a3Tx">
            <item xml:id="i-MiZcyMYYgCSafk3AqZ7Gfu" who="i-NU3HPSXKRWGcdWfzmr5Vhd" type="signature">
              Åsa Coenraads (M)
            </item>
          </list>
        </div>
      </div>
    </body>
  </text>
</TEI>
