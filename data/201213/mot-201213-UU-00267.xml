<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00267">
  <teiHeader>
    <fileDesc>
      <titleStmt>
        <title>Säkerhetspolitiska utmaningar</title>
        <author corresp="i-9BhJo8qQot8sFJg6YMJxQP">av Irene Oskarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhetspolitiska utmaningar</title>
          <idno type="rdwebb">H002U267</idno>
          <rs type="number">U267</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U267/text</ref>
          <ref type="dokument_url_html">http://data.riksdagen.se/dokument/H002U267</ref>
          <ref type="dokumentstatus_url_xml">http://data.riksdagen.se/dokumentstatus/H002U267</ref>
          <ref type="doc">http://data.riksdagen.se/fil/CD637DD5-F1ED-4C39-92AE-B57D8CAFD1F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6JDe97qMdfwwqUj5a2aSZN" type="signed"/>
        <correspContext corresp="i-6JDe97qMdfwwqUj5a2aSZN">
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction xml:id="i-4EFjQvYjJiDn8wEnTXGYjY" type="numbering">
          <date when="2012-10-05"/>
        </correspAction>
        <correspAction xml:id="i-VmxFtFYZqqiBxocb7cPoao" type="submission">
          <date when="2012-10-04"/>
        </correspAction>
        <correspAction xml:id="i-CEtfpwuznosFrnG1HGmoGi" type="transfer">
          <date when="2012-10-04"/>
        </correspAction>
        <correspAction xml:id="i-EMDEyy5Wvrv8qnMvFTq7Yx" type="assigned"/>
        <correspContext corresp="i-EMDEyy5Wvrv8qnMvFTq7Yx">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9bAtQY2Unk7Dpw37YDKW4u" type="motHeader"/>
      <div xml:id="i-4cugMqyLPonCoChEuZyszH" type="motBody">
        <div xml:id="i-W85fcqFuHf8wR8NRhWAEiH" type="motProposal" subtype="förslag">
          <head xml:id="i-SzvVQyboiHHWfWHHLjDKRZ">
            Förslag till riksdagsbeslut
          </head>
          <list xml:id="i-YA1pd1wwBwfRcqJqi8jZAL" style="ol">
            <item xml:id="i-2khwMbuHxqPLuTshdnSgHa">
              Riksdagen tillkännager för regeringen som sin mening vad som
              anförs i motionen om Sveriges säkerhetspolitiska utmaningar.
            </item>
            <item xml:id="i-DdRAhJQHuBNCNPUcQru2KQ">
              Riksdagen tillkännager för regeringen som sin mening vad som
              anförs i motionen om Sveriges förhållande till Nato.
            </item>
          </list>
        </div>
        <div xml:id="i-SgG7DUTTxjQXbRRKDJq9XR" type="motContent">
          <head xml:id="i-Pmhv2A2CkmS4n7gx3DKT77" type="h1">
            Motivering
          </head>
          <p xml:id="i-TAgzBfSHx6ouHDYUJKQNtz">
            De säkerhetspolitiska utmaningar som idag möter Sverige är annorlunda
            till sin karaktär än de som mötte oss under det kalla krigets
            dagar. I takt med att gamla hotbilder suddats ut, har nya tillkommit.
            Supermaktsdominans, blockpolitik och terrorbalans har ersatts
            av en mer pluralistisk världskarta, där terroristattacker riktade
            mot civila, en snabbt accelererande ökenspridning och upptrappad
            förföljelse av religiösa minoriteter växt fram som ytterst reella
            hot mot internationell fred och säkerhet.
          </p>
          <p xml:id="i-UTk2M71f8MHD8dgCsZgCdT">
            En säkerhetspolitisk riskbedömning som tar sin utgångspunkt i
            strikt realpolitiska antaganden som att osäkerhet endast förekommer
            och att säkerhet endast byggs enskilda stater emellan, och inte
            ser säkerhetsproblem som mångfasetterade, globala och gränsöverskridande,
            förmår därför inte att ge en adekvat bild av det globala säkerhetsläget.
            Ett faktum som Försvarsberedningen nu bör ta i beaktande i sina
            överväganden, innan man stakar ut prioriteringar och ger rekommendationer
            till framtida handlingslinjer för Sveriges säkerhets- och försvarspolitik.
            Regeringen uppdrog i juli 2012 åt Försvarsberedningen att den
            1 juni 2013 redovisa en uppdaterad hotbildsanalys som ska mynna
            ut i en säkerhetspolitisk rapport, vilken ska ligga till grund
            för ett nytt försvarsbeslut som väntas träda i kraft under 2015.
          </p>
          <p xml:id="i-7Guxmm6Eg3fJV5fRH9T8ZB">
            Klimatförändringarna är reella. De känner inga geografiska gränser.
            Ökenspridning på Afrikas horn gör stora arealer obeboeliga och
            försätter människor på flykt. Uttorkade flodbäddar och översvämmade
            odlings- och betesmarker gör att kampen om redan knappa vatten-
            och matresurser hårdnar. Det är en kamp för överlevnad som riskerar
            att underblåsa existerande och skapa nya sociala och väpnade konflikter,
            med potentiella regionala och globala överspillningseffekter som
            följd.
          </p>
          <p xml:id="i-RkbQ6o81GnGothDCALnk1F">
            Faktumet att en snedvriden socioekonomisk utveckling och brist
            på tillgång till demokratiska fri- och rättigheter kan ge upphov
            till väpnade konflikter har det senaste årets begynnande reformeringsprocess
            i Nordafrika och Mellanöstern tydligt visat oss. Denna begynnande
            reformeringsprocess ska uppmuntras ur säkerhetspolitisk synvinkel,
            då vi vet att demokratisering och ökad tillgång till de mänskliga
            fri- och rättigheterna är en förutsättning för verklig fred och
            säkerhet.
          </p>
          <p xml:id="i-Vbus4NwPUmQgMivCX5YDyh">
            Medan demokrati föder stabilitet är förekomsten av politiskt,
            kulturellt och religiöst motiverad terrorism allt annat än demokratisk.
            Terrorismens företrädare respekterar genom sina riktade, dödliga
            attacker mot civila varken principen om det okränkbara människovärdet
            eller fundamentala fri- och rättigheter. Terrorhotet är reellt
            och ska förebyggas och bekämpas. Dock får insatser mot terrorismen
            inte föras på ett sådant vis att press- och föreningsfrihet offras.
          </p>
          <p xml:id="i-APEykE87yjHg8CvGeXvvYJ">
            På samma sätt kan avrättningar, vare sig i krigs- eller fredstid,
            inte accepteras från svenskt håll. Det kan heller inte förlöjligande
            av eller övergrepp på människor på grund av deras trosåskådning.
            Trosskiljaktigheter är i allt större utsträckning en bidragande
            konfliktorsak, eller åtminstone då det gäller att trappa upp konflikter.
            Reaktionerna på den USA-producerade nidfilmen om den muslimske
            profeten Muhammed har med all tydlighet demonstrerat detta.
          </p>
          <p xml:id="i-BP8WoJmPxjpuz84JEJim1S">
            I syfte att förekomma liknande situationer framöver föreligger
            ett behov av att öka kunskapen om olika trosinriktningar. Bland
            annat behöver den svenska utrikesförvaltningen fördjupa sin kunskap
            om religionsfrågornas inverkan på svensk utrikesdiplomati, samt
            hur man lämpligt kan integrera dessa i det svenska utvecklingssamarbetet.
            Detta för att bättre än idag kunna förstå och möta människor i
            olika religiösa kontexter så att framtida, religiöst motiverade
            konfliktsituationer mer effektivt kan förebyggas.
          </p>
          <p xml:id="i-EQjqdpCDbbLDs57eb4mUdg">
            Sverige bör även verka för att försvara rättsstatsprincipen globalt,
            och kraftfullt verka för rättssäkerhet, öppenhet, mänskliga fri-
            och rättigheter och demokrati.
          </p>
          <p xml:id="i-6PiUGwo6xj8JYjFze4Ze1H">
            Inte alla säkerhetspolitiska hot är nya. Även om Sovjetunionen
            sedan länge är historia har upprustningen på Östersjöns östra
            strand de senaste åren ökat påtagligt i intensitet och omfång.
            Med sina enorma naturgastillgångar som länder såsom Sverige är
            starkt beroende av, befinner sig Ryssland också i en position
            att påverka den svenska energiförsörjningen, och därmed också
            den svenska energisäkerheten, i negativ riktning. Kremls starka
            inflytande på Ukraina, som också har omfattande naturgasresurser,
            stärker dess maktposition ytterligare.
          </p>
          <p xml:id="i-EU73TMRTKu9DbvDoPRWCt1">
            Kina har redan intagit positionen som världens andra, ekonomiska
            supermakt. Likt Ryssland är man i besittning av värdefulla naturresurser
            vars ständiga tillgång många europeiska industrigrenar är direkt
            beroende av. Detta framgick tydligt under hösten 2010, då Kinas
            tillfälliga och relativt kortvariga exportembargo av sällsynta
            råmaterial till EU kom att drabba bland annat tyska bilproducenter
            svårt. Också Kinas i snabb takt tilltagande militära upprustning
            bör tas i beaktande i Försvarsberedningens hotbildsanalys.
          </p>
          <p xml:id="i-THiEA3WMy922rxZfjt96Sc">
            Konflikter och krig kring naturresurser är inte något nytt fenomen.
            Utdragna och blodiga inbördeskrig i länder såsom Angola, Sierra
            Leone och Demokratiska republiken Kongo (DRK) har med all tydlighet
            illustrerat hur orättvis tillgång till och konkurrerande anspråk
            på olje- och mineralfyndigheter kan bidra till att skapa nya,
            eller intensifiera existerande, väpnade konflikter. I DRK bidrar
            meningsskiljaktigheter gällande landets stora mineraltillgångar
            alltjämt till att föda det till synes ändlösa inbördeskriget.
            Europas, USA:s, Kinas och andra staters enorma behov av naturresurser
            gör det lite sannolikt att dessa aktörers intresse för kongolesiska
            mineraler och sudanesisk olja kommer att minska, i synnerhet som
            många av dessa länder i stor utsträckning saknar egna naturtillgångar.
            Detta är ett faktum som kan komma att bidra till att ytterligare
            förvärra pågående konflikter kring naturresurser på den afrikanska
            kontinenten och annorstädes, och någonting som Försvarsberedningen
            bör ta i beaktande i framtagandet av den uppdaterade hotbildsanalysen.
          </p>
          <p xml:id="i-AA8gq7hsS4o3XajKMwn7NV">
            Sveriges inställning till Natomedlemskap ligger fast. Synnerliga
            skäl att omvärdera ett svenskt medlemskap har inte uppkommit,
            utan Sverige bör inom ramen för Partnerskap för fred (PFF) fortsätta
            att verka för att fördjupa det utbildningsmässiga, materiella,
            strategiska och operativa samarbetet med försvarsalliansen, en
            ståndpunkt som bekräftades under Natokonferensen i Chicago i USA
            i maj 2012.
          </p>
          <p xml:id="i-AEmwUW1c6RcgECu1jey1Yk">
            Detta bör ges regeringen tillkänna.
          </p>
        </div>
        <div xml:id="i-LGzhhbmedqTEK4DCUAxZb5" type="motSignatures">
          <list xml:id="i-XQCqdBZob1Lz9fwcMVdqgK">
            <item xml:id="i-Bx9LUQsgQEofr7U8c57YbM">
              Irene Oskarsson (KD)
            </item>
          </list>
        </div>
      </div>
    </body>
  </text>
</TEI>
