<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FiU-03857">
  <teiHeader>
    <fileDesc>
      <titleStmt>
        <title>med anledning av prop. 2020/21:84 Extra ändringsbudget för 2021 - Förlängda ersättningar på sjukförsäkringsområdet, stöd till företag och andra åtgärder med anledning av coronaviruset</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3857 av Jakob Forssmed m.fl. (KD)</title>
          <idno type="rdwebb">H8023857</idno>
          <rs type="number">3857</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H8023857/text</ref>
          <ref type="dokument_url_html">http://data.riksdagen.se/dokument/H8023857</ref>
          <ref type="dokumentstatus_url_xml">http://data.riksdagen.se/dokumentstatus/H8023857</ref>
          <ref type="docx">http://data.riksdagen.se/fil/82EE2FF1-2EFF-4EF3-9C8F-3DBFE3D1974A</ref>
          <ref type="pdf">http://data.riksdagen.se/fil/EE4D3C5D-2970-464A-9D50-2E89752A97DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DmmHR7H17hSNF37TFdBdyQ" type="basedOn"/>
        <correspContext corresp="i-DmmHR7H17hSNF37TFdBdyQ">
          <ref>Proposition 2020/21:84</ref>
        </correspContext>
        <correspAction xml:id="i-4oPAWtnjaM5b9RoPzeoGML" type="signed"/>
        <correspContext corresp="i-4oPAWtnjaM5b9RoPzeoGML">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-FsEwkPg11Bky3isRpJvUHw" type="submitted">
          <date when="2021-02-03"/>
          <time when="12:22:47"/>
        </correspAction>
        <correspAction xml:id="i-X3caHe4rx4v4fJdgsC5yx6" type="dismissed">
          <date when="2021-02-04"/>
        </correspAction>
        <correspAction xml:id="i-UNaCxcTsmSQjW8bshFdUJE" type="reviewed">
          <date when="2021-02-04"/>
          <time when="10:57:17"/>
        </correspAction>
        <correspAction xml:id="i-3bXQrQRSsnu8LDrpqTZaQA" type="referred">
          <date when="2021-02-05"/>
        </correspAction>
        <correspAction xml:id="i-NrhbNwkG5LMZ9PijAcV4dG" type="assigned">
          <date when="2021-02-25"/>
          <time when="16:52:35"/>
        </correspAction>
        <correspContext corresp="i-NrhbNwkG5LMZ9PijAcV4dG">
          <ref type="assignedTo">Finansutskottet</ref>
        </correspContext>
        <correspAction xml:id="i-2BNj29utXJSEaUZaXPeXnf" type="behandlas_i"/>
        <correspContext corresp="i-2BNj29utXJSEaUZaXPeXnf">
          <ref type="uppgift">2020/21:FiU43</ref>
          <ref type="ref_dok_id">H801FiU43</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU43</ref>
          <ref type="ref_dok_titel">Extra ändringsbudget för 2021 - Förlängda ersättningar på sjukförsäkringsområdet, stöd till företag och andra åtgärder med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YNqBv5euYg1JunfJ8BWzrr" type="motHeader">
        <div xml:id="i-BujRNMciyNpMFaNKyTzke5" type="motTitle">
          Motion till riksdagen 2020/21:3857 av Jakob Forssmed m.fl. (KD)
          med anledning av prop. 2020/21:84 Extra ändringsbudget för 2021
          – Förlängda ersättningar på sjukförsäkringsområdet, stöd till
          företag och andra åtgärder med anledning av coronaviruset
        </div>
      </div>
      <div xml:id="i-GW7Ehuk9EY8BGyVskNAC34" type="motBody">
        <div xml:id="i-TUA3xjZX3pgbQU1aAy7Vsg" type="motProposal" subtype="förslag">
          <head xml:id="i-7eWzbQx1aVtPcc9boCQ3dL">
            Förslag till riksdagsbeslut
          </head>
          <list xml:id="i-4kLabUUskbjSQf2SMmfMNv" style="ol">
            <item xml:id="i-Hq3rmBuocVCnCDsTSqugaj">
              Riksdagen ställer sig bakom det som anförs i motionen om att
              utvärdera utformningen av det slopade fribeloppet för studiemedel
              och tillkännager detta för regeringen.
            </item>
            <item xml:id="i-46SJ1b5sMfR16V1d1hjqzZ">
              Riksdagen ställer sig bakom det som anförs i motionen om att
              utvärdera omfattningen och användningen av de medel som avsätts
              till företagsstöden och tillkännager detta för regeringen.
            </item>
            <item xml:id="i-U5kcKKsfZY5hHCvhVDyBqE">
              Riksdagen ställer sig bakom det som anförs i motionen om att
              utvärdera omfattningen och användningen av de medel som avsätts
              till civilsamhället och tillkännager detta för regeringen.
            </item>
            <item xml:id="i-TK9Joh3RuNYHsVqsaRvmqJ">
              Riksdagen ställer sig bakom det som anförs i motionen om att
              utvärdera omfattningen och utformningen av bidraget till pensionärsorganisationerna
              och tillkännager detta för regeringen.
            </item>
          </list>
        </div>
        <div xml:id="i-CqcDGEMMZS6N9uXUzxjqdt" type="motContent">
          <head xml:id="i-MZvC5bGv5t4VtLQyDU8WWz" type="h1">
            Motivering
          </head>
          <p xml:id="i-UpWtp7JuRLoCkr7MZr5wrn">
            Följdmotionsrätten gällande ändringsbudgetar är starkt begränsad
            i praxis. Det gör att Kristdemokraternas yrkande i denna följdmotion
            inte omfattar hela motionens intentio­ner utan texten redogör
            även för Kristdemokraternas syn när det gäller andra aspekter
            av krisåtgärderna.
          </p>
          <p xml:id="i-6ym9jMRTE8RErMtW9KpmYA">
            Fler av åtgärderna i propositionen är sådana som Kristdemokraterna
            drivit på reger­ingen för att införa och/eller förlänga. Det gäller
            t.ex. förlängningen av det slopade fri­beloppet för studiemedel,
            där Kristdemokraterna, tillsammans med Moderaterna, agerat för
            ett utskottsinitiativ i utbildningsutskottet. Tyvärr förlänger
            regeringen åtgärden en­bart för första halvåret 2021. I vårt förslag
            till utskottsinitiativ förlängdes reglerna för hela 2021 mot bakgrund
            av att situationen inom vården kommer att vara ansträngd under
            lång tid, och att behovet av extrapersonal därmed fortsatt kommer
            att vara stort. Kristdemokraterna anser att utformningen av det
            slopade fribeloppet för studiemedel bör utvärderas i enlighet
            med ovan. Detta bör regeringen ges till känna.
          </p>
          <head xml:id="i-YRuUG4pn7BEj41RSLz2ZPr" type="h1">
            Otillräcklig justering av företagsstöd
          </head>
          <p xml:id="i-5qwrqmUWvSgGpCRH6uNURE">
            Propositionen innehåller en förstärkning av företagsstöden till
            enskilda näringsidkare och handelsbolag. Kristdemokraterna välkomnar
            detta. Utökad ersättning i stöden till de före­tag som sett stora
            tapp i sin omsättning med anledning av de restriktioner som införts
            för att begränsa smittspridningen av covid-19 är något som vi
            efterfrågat redan i våras, och som blivit alltmer angeläget sedan
            pandemilagen införts. Det är bra att regeringen nu justerar stöden
            i enlighet med detta, även om vi velat se sådana åtgärder tidigare.
          </p>
          <p xml:id="i-97vr3ifFE7mCWEjQtBWj7k">
            Men de föreslagna åtgärderna är inte tillräckliga. Utöver det
            som föreslås i denna proposition och tidigare ändringsbudgetar,
            anser Kristdemokraterna att fler justeringar av företagsstöden
            behöver göras. I ljuset av att riksdagen slagit fast att ekonomisk
            er­sättning till företag som drabbas av restriktioner till följd
            av den pandemilag som nu antagits ska vara huvudregel, är de justeringar
            vi föreslår än mer angelägna. Detta efter­som stödens nuvarande
            utformning inte säkerställer att de når de värst drabbade verk­samheterna
            tillräckligt bra.
          </p>
          <p xml:id="i-57FYwjQbKLKgFqCoqbwgeK">
            Mer flexibilitet behöver införas i korttidsstödet, särskilt för
            företag som inte har kollektivavtal – vilket är majoriteten av
            de mindre företagen – så att personal kan per­mitteras i olika
            grad. Större bolag kan permittera i olika grad för olika driftsenheter,
            men för de mindre företagen finns inte alltid den möjligheten.
            I många fall kan det vara lämpligt att låta vissa delar av personalstyrkan
            permitteras mer (t.ex. försäljare), medan andra jobbar mer (t.ex.
            produktutvecklare). Korttidsstödet behöver också kompletteras
            med andra stöd – som även täcker lönekostnader – för branscher
            där efterfrågan har be­gränsats kraftigt på grund av de restriktioner
            som införts, men där verksamheten inte kan stängas igen. Dessa
            företagare får svårt att permittera hela personalstyrkan i hög
            grad och samtidigt hålla verksamheten öppen. Vid permittering
            får man betala mer per timme för anställdas faktiska arbetstid
            och som en konsekvens av det kanske arbeta mycket hårt själva
            alternativt gå miste om stöd.
          </p>
          <p xml:id="i-AVdVkLngLjZweZSACamLcq">
            Kristdemokraterna anser även att riktade stöd till de branscher
            som drabbas hårdast bör övervägas. Regeringen återinför i denna
            proposition ett tillfälligt stöd för hyreskost­nader för vissa
            företag. Kristdemokraterna välkomnar att stödet som införs är
            mer gene­röst än det som fanns på plats i våras, men problemen
            med stödet är desamma. Företag i behov av stöd blir beroende av
            en välvillig hyresvärd. Dessutom avhjälper inte heller detta stöd
            bördan av lönekostnader i personaltät verksamhet. Kristdemokraterna
            anser därför att branscher som drabbas på ett särskilt sätt av
            restriktioner, svårigheter i om­ställning, och/eller begränsningar
            i nyttjandet av de företagsstöd som redan finns, bör kunna få
            ta del av riktade stöd, t.ex. i form av sänkta arbetsgivaravgifter
            för särskilt utsatta branscher. Regeringen har nu tidigarelagt
            sänkningen av arbetsgivaravgifter för unga, men för särskilt utsatta
            branscher anser vi att åldern på personalen inte ska vara avgörande
            för stöd. Regeringen bör nu göra en översyn över vilka branscher
            som är mest aktuella för riktat stöd, men det gäller t.ex. hotell/restaurang-,
            rese-, kultur/event-, samt gym/träningsbranscherna.
          </p>
          <p xml:id="i-RhxhEzJqj5pkyiHZfoPk9g">
            Återigen vill Kristdemokraterna lyfta behovet av att ta bort
            det krav på att säga upp visstidsanställda, provanställda och
            vikarier som finns för att få del av korttidsstödet. Att företag
            mitt i krisen tvingas säga upp personal för att få stöd, försvårar
            ytterligare för personer som har en svagare position på arbetsmarknaden
            och går emot internatio­nell kriserfarenhet. Det borde tagits
            bort redan i våras.
          </p>
          <p xml:id="i-2sfDSWDKJkfGPQGbRT39An">
            Kristdemokraterna anser att utformningen av företagsstöden bör
            utvärderas i enlig­het med ovan. Detta bör regeringen ges till
            känna.
          </p>
          <p xml:id="i-6Q9JD7zRa5VTtLmBkzRRtC">
            Vi välkomnar också de extra resurser som tillförs de myndigheter
            som hanterar ansökning, utbetalning och kontroll av företagsstöden.
            Förlängningen och utökningen av stöden, liksom utbetalningarna,
            måste komma på plats så snart det över huvud taget är möjligt.
            Många i grunden livskraftiga företag är nu i sämre skick än i
            våras. Därför är det ännu större fara i dröjsmål, vilket Kristdemokraterna
            påpekat upprepade gånger för regeringen. Många företag väntar
            dessutom ihärdigt på besked gällande tidigare ansök­ningar. Varje
            veckas och månads fördröjning innebär en ökad börda i form av
            större oro och försämrad likviditet.
          </p>
          <head xml:id="i-QJj8e6FMhrm9KZKcSpfnxQ" type="h1">
            Otillräckligt stöd till civilsamhället
          </head>
          <p xml:id="i-GxHB1Cog3o8sdkuQ6bD386">
            Regeringen har både i denna och i tidigare ändringsbudgetar tilldelat
            idrotten och kultu­ren stora stöd, motiverat av de intäktsbortfall
            de sett som en följd av coronakrisen. Krist­demokraterna välkomnar
            detta, men samma problematik gäller det breda civilsamhällets
            organisationer och föreningar som inte har sin verksamhet inom
            just dessa områden. De befinner sig fortsatt i ett pressat läge
            orsakat av pandemin, men har ofta glömts bort eller förfördelats
            när regeringen tagit fram stödåtgärder, vilket Kristdemokraterna
            upprepade gånger ifrågasatt.
          </p>
          <p xml:id="i-WcsjjyWZJAeN3cpYAbKzF2">
            Kristdemokraterna har tidigt krävt att regeringen förbereder
            fler åtgärder för civil­samhället. Tillsammans med Vänsterpartiet
            lade vi i juni fram ett utskottsinitiativ i finansutskottet där
            vi föreslog fler och större stöd till civilsamhället med anledning
            av krisen. Tyvärr avvisade övriga partier förslaget.
          </p>
          <p xml:id="i-DSKXz1x8kj6Ri9mFXiSxwD">
            Det är bra att regeringen tillskjuter 60 miljoner kronor till
            insatser för den ideella sektorn, 15 miljoner kronor till pensionärsorganisationerna
            och 30 miljoner kronor till särskilda jämställdhetsåtgärder i
            denna proposition, men vi anser att stödet borde varit större.
            Mot bakgrund av detta bör omfattningen av stödet till civilsamhället
            utvärderas. Detta bör riksdagen tillkännage för regeringen.
          </p>
          <p xml:id="i-QYh4zVRfxDZP5R39oKyAnB">
            Fler åtgärder borde också tagits för att värna både de ideella
            organisationernas över­levnad och deras viktiga insatser under
            pandemin. Nedan följer exempel på sådana åt­gärder, som vi anser
            borde varit en del av denna proposition.
          </p>
          <head xml:id="i-7CshSgRNeGCd3ky4zPjnuF" type="h2">
            Mer måste göras för att mota äldres ensamhet
          </head>
          <p xml:id="i-BXBnUTNxwdaadHZjRHdxyx">
            Kristdemokraterna har länge uppmärksammat den ofrivilliga ensamhet
            som drabbar många äldre, och som gjorde så redan före pandemin.
            Den isolering som pandemin inneburit för riskgrupper har gjort
            situationen än värre. För att bryta ensamheten är det än viktigare
            att ta till vara den kraft som finns i civilsamhället och Kristdemokraterna
            har länge efterfrågat mer resurser till föreningar och organisationer
            för arbete och verk­samhet som syftar till att bryta äldres ensamhet
            och isolering. Det handlar om exempel­vis seniororganisationer
            som ordnar träffar – digitalt och fysiskt – och som har t.ex.
            ringlinjer. Också organisationer som Mind som jobbar med samtalsstöd
            riktat till äldre bör få utökade resurser. I KD/M-budgeten införde
            vi en satsning på 20 miljoner kronor per år för detta ändamål,
            och i alla Kristdemokraternas budgetar sedan dess har vi för­längt
            och utökat denna satsning. Det är bra att regeringen nu tillför
            extra resurser, men det är anmärkningsvärt att ett års pandemi
            med mer eller mindre påtvingad isolering av de äldre krävs för
            att regeringen ska förstå allvaret i ofrivillig ensamhet och isolering.
            Så sent som i budgetpropositionen för 2021 framgår att regeringen
            inte planerat en för­längning av satsningen på de civilsamhällesorganisationer
            som arbetar med ensamma äldre. Kristdemokraterna anser att denna
            satsning måste utökas och göras permanent.
          </p>
          <p xml:id="i-9dN4SKBwh4t2G3F3Axc8sL">
            Kristdemokraterna anser att utformningen av förstärkningen av
            bidraget till dessa organisationer bör utvärderas i enlighet med
            ovan.
          </p>
          <head xml:id="i-7Fbk88jGeEA2JeL9gtHBqY" type="h2">
            Frigör projektbaserade bidrag
          </head>
          <p xml:id="i-U2ssY5ZnoN2WPnrDyb4BWD">
            Staten ger årligen ut projektbidrag till civilsamhället. Exempelvis
            betalar Myndigheten för ungdoms- och civilsamhällesfrågor (MUCF)
            årligen ut omkring 300–500 miljoner kronor i projektbidrag. För
            att få bidrag behöver organisationerna genomföra projekt, men
            det kan i dagsläget vara mycket ovisst om det går – eller ens
            är önskvärt – att vissa projekt genomförs.
          </p>
          <p xml:id="i-WjS5gKEk1efyu11ziZMVK">
            MUCF har uttalat att de hanterar projektbidragen mer flexibelt
            i och med krisen och att det ska vara möjligt att skjuta upp projekt.
            Men enligt branschorganisationerna han­teras det olika beroende
            på myndighet. För att underlätta hanteringen och ta bort osäker­heten
            bör bidragen tillfälligt göras om från projektbidrag till generella
            bidrag. Pengarna ska därmed kunna gå ut till organisationerna
            så att de kan övervintra och fortsätta med sina uppdrag. Det innebär
            också att myndigheterna inte ska kräva återbetalning av bidrag.
            Omgjorda bidrag kan därmed ge finansiering utan att mer medel
            ur statens budget behö­ver tillföras.
          </p>
          <head xml:id="i-FatA2FAZz6igJM7YojjVdx" type="h2">
            Omställningsstödet behöver anpassas till civilsamhället
          </head>
          <p xml:id="i-HXJdK2D3zGMYyBZyD6SXHG">
            Efter kritik mot kravet på F-skatt införde regeringen ett särskilt
            undantag från just det kravet för ideella föreningar, stiftelser
            och trossamfund. Kristdemokraterna välkomnade denna förändring
            som möjliggjorde för delar av civilsamhället att kvalificera sig
            för stöd (motion 2019/20:3630). Men begränsningarna i stödet gör
            fortfarande att det inte är lämpat för dessa organisationer.
          </p>
          <p xml:id="i-4X9Da5yhXCBf2x4xYxyohz">
            I omställningsstödet omfattas bara sådan nettoomsättning som
            utgör näringsverk-samhet enligt 13 kap. 1 § inkomstskattelagen
            (1999:1229). Sådan nettoomsättning rör försäljning av varor och
            tjänster, vilket för organisationerna innebär exempelvis kafé-
            och restaurangverksamhet, secondhandförsäljning, deltagaravgifter
            och reklam- och sponsorintäkter.
          </p>
          <p xml:id="i-3iWczY8iur41fnetncTzgK">
            Men civilsamhällets organisationer har även andra viktiga intäktsströmmar
            i form av t.ex. medlemsavgifter, gåvor och bidrag, men även kapitalinkomster.
            Dessa intäkter omfattas dock inte av omställningsstödet och exkluderar
            därmed sådan omsättning som är central för verksamheten. Just
            insamlingsverksamhet i samband med olika typer av samlingar är
            typexempel på sådant som spelar stor roll för många organisationer,
            men som inte varit möjligt under pandemin.
          </p>
          <p xml:id="i-PsVnvE3s2NhxXrjQNPNiMd">
            Kristdemokraterna anser därför att ett särskilt riktat omställningsstöd
            för civilsam­hällets organisationer bör införas av regeringen.
            Men i avvaktan på ett sådant, och för att det brådskar, anser
            vi också att regeringen bör föreslå förändringar i nuvarande om­ställningsstöd
            så att det kommer civilsamhället till del på ett rimligt sätt.
          </p>
          <p xml:id="i-EDUQ2jMQzfWaYjqLkUwc7p">
            Vi anser också att det bör göras ett undantag för ideella föreningar,
            stiftelser och trossamfund när det gäller definitionen av nettoomsättning
            enligt 13 kap. 1 § inkomst-skattelagen (1999:1229) och att sådana
            intäkter som rör medlemsavgifter, gåvor och bidrag bör inkluderas.
          </p>
          <head xml:id="i-WoGfc9SvZ61uezWfp1E3Bs" type="h2">
            Möjlighet för ideella organisationer att söka omställningsstödet
            som koncern
          </head>
          <p xml:id="i-QhMfEYoXLRzejRE789XbHq">
            Utformningen av omställningsstödet innebär att varje ideell förening
            och trossamfund måste skicka in en egen ansökan om stöd. Men ideella
            föreningar och trossamfund har ofta väldigt många lokala föreningar,
            som har begränsade möjligheter att administrera en ansökan.
          </p>
          <p xml:id="i-EpqW6Gg41An6rQuwxfNm6U">
            Det är av största vikt att ideella föreningar och trossamfund
            som omfattar flera juri­diska personer kan söka omställningsstödet
            som en enhet för att stödet ska få någon verk­lig effekt för ideella
            organisationer. Annars riskerar många – var och en för sig – att
            inte nå upp till 250 000 kronor i omsättning. Det bör därför finnas
            ett undantag för ideella organisationer så att det går att söka
            stödet som ”koncern”.
          </p>
          <p xml:id="i-YYY4Pr1THDJG5D1ZSKgJen">
            Kristdemokraterna anser därför att det bör införas en särskild
            bestämmelse om att ideella föreningar och trossamfund som omfattar
            flera juridiska personer ska ha möjlig­het att betraktas som en
            koncern när de tillhör en riksorganisation.
          </p>
        </div>
        <div xml:id="i-HpfbYm1bLonBVWK3V89oRr" type="motSignatures">
          <list xml:id="i-BvHybG6h3YaQFj7bFcSSBU">
            <item xml:id="i-NYe6ad3WvXqkUHh3Dhn2x8">
              Jakob Forssmed (KD)
            </item>
            <item xml:id="i-8WM2oKvGFmiQkZ2HUt3A6y">
              Sofia Damm (KD)
            </item>
            <item xml:id="i-FXRSN4RdzzrYxaGrnZGuEk">
              Hans Eklind (KD)
            </item>
            <item xml:id="i-6qwdhzMjnydc3B8789YnEd">
              Hampus Hagman (KD)
            </item>
            <item xml:id="i-AJhHnDJBRE2TVfiVo338Kk">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
