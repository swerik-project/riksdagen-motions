<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-03093">
  <teiHeader>
    <fileDesc>
      <titleStmt>
        <title>Yrkesväxling, yrkeshögskola, vuxenutbildning och sfi</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3093 av Kristina Axén Olin m.fl. (M)</title>
          <idno type="rdwebb">H7023093</idno>
          <rs type="number">3093</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7023093/text</ref>
          <ref type="dokument_url_html">http://data.riksdagen.se/dokument/H7023093</ref>
          <ref type="dokumentstatus_url_xml">http://data.riksdagen.se/dokumentstatus/H7023093</ref>
          <ref type="docx">http://data.riksdagen.se/fil/B2B73B50-7E69-4D8A-B11D-18229362D509</ref>
          <ref type="pdf">http://data.riksdagen.se/fil/A88A4B16-69A1-4390-BA02-EEC698DABF37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Dxzt4NzGBWjJtpNHUksS5X" type="signed"/>
        <correspContext corresp="i-Dxzt4NzGBWjJtpNHUksS5X">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-8xM6U2UEMYF2ek1xU2cetn"/>
        </correspContext>
        <correspAction xml:id="i-R132JsbQicVDGm7dMyezy5" type="submitted">
          <date when="2019-10-03"/>
          <time when="14:22:34"/>
        </correspAction>
        <correspAction xml:id="i-Vh5sQAaFmvLBP6g4J3VGMy" type="reviewed">
          <date when="2019-10-03"/>
          <time when="16:23:18"/>
        </correspAction>
        <correspAction xml:id="i-LoodaEA5tLwH2hjykBWAN1" type="referred">
          <date when="2019-10-11"/>
        </correspAction>
        <correspAction xml:id="i-UtyYGdHtxEYbfstr4ZdDcW" type="assigned">
          <date when="2020-08-18"/>
          <time when="13:58:55"/>
        </correspAction>
        <correspContext corresp="i-UtyYGdHtxEYbfstr4ZdDcW">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-BniSoAPxLsAbHG3s3fASV7" type="behandlas_i"/>
        <correspContext corresp="i-BniSoAPxLsAbHG3s3fASV7">
          <ref type="uppgift">2019/20:UbU9</ref>
          <ref type="ref_dok_id">H701UbU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU9</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WMMFCWqmRdbLww93X8WyAU" type="behandlas_i"/>
        <correspContext corresp="i-WMMFCWqmRdbLww93X8WyAU">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5sLwC9C15kGMg2dQnzmy3g" type="behandlas_i"/>
        <correspContext corresp="i-5sLwC9C15kGMg2dQnzmy3g">
          <ref type="uppgift">2019/20:SkU21</ref>
          <ref type="ref_dok_id">H701SkU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU21</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-84ynPKN4amSxrEfMi2sgD7" type="behandlas_i"/>
        <correspContext corresp="i-84ynPKN4amSxrEfMi2sgD7">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q9AwG1JW2dSLY99Wv4Lui3" type="behandlas_i"/>
        <correspContext corresp="i-Q9AwG1JW2dSLY99Wv4Lui3">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9fpuhjPGcv8CSaD46C6ku8" type="motHeader">
        <div xml:id="i-EGi5CvEfbr2sD9n1q6asCh" type="motTitle">
          Motion till riksdagen 2019/20:3093 av Kristina Axén Olin m.fl.
          (M) Yrkesväxling, yrkeshögskola, vuxenutbildning och sfi
        </div>
      </div>
      <div xml:id="i-8tphiy9oGWp4wDo3wNR1hh" type="motBody">
        <div xml:id="i-Bkdze7rrUXdR9i1Jg5ardx" type="motProposal" subtype="förslag">
          <head xml:id="i-6HH3QFjYpc9zaAVgoRs3B1">
            Förslag till riksdagsbeslut
          </head>
          <list xml:id="i-P3xQR4igafQidR9ocU9LAD" style="ol">
            <item xml:id="i-Y8nGXbQZV7CCsdfEkKqsEo">
              Riksdagen ställer sig bakom det som anförs i motionen om att
              överväga att införa ett omställningsavdrag och tillkännager detta
              för regeringen.
            </item>
            <item xml:id="i-WcUT3ipo3Mpn2YUct5xtKS">
              Riksdagen ställer sig bakom det som anförs i motionen om att
              se över möjligheterna att införa en skattelättnad för företag
              som köper utbildning till sina anställda, och detta tillkännager
              riksdagen för regeringen.
            </item>
            <item xml:id="i-WznJB6VrosThGgC5v21Kwe">
              Riksdagen ställer sig bakom det som anförs i motionen om att
              regeringen bör återkomma med förslag på ett omställningspaket
              för att förbättra möjligheterna att finansiera högre utbildning
              senare i livet och tillkännager detta för regeringen.
            </item>
            <item xml:id="i-JfeMVozzJimWy3ytSxV3Sn">
              Riksdagen ställer sig bakom det som anförs i motionen om att
              ge lärosätena ett omställningsuppdrag och tillkännager detta för
              regeringen.
            </item>
            <item xml:id="i-M1NqWWbyd1B1MVYQViGDnk">
              Riksdagen ställer sig bakom det som anförs i motionen om att
              lärosätenas uppdragsutbildningar bör öppnas för fler och tillkännager
              detta för regeringen.
            </item>
            <item xml:id="i-CxNPfTD6ozV6THa7uzFWwM">
              Riksdagen ställer sig bakom det som anförs i motionen om behovet
              av fortsatta reformer av yrkeshögskolan och tillkännager detta
              för regeringen.
            </item>
            <item xml:id="i-44dABTa7muJEpXQwNvL7c7">
              Riksdagen ställer sig bakom det som anförs i motionen om kvalitetsgranskning
              av yrkeshögskolans utbildningar och tillkännager detta för regeringen.
            </item>
            <item xml:id="i-AD1qF2Eq8by5cCFD1hcXU1">
              Riksdagen ställer sig bakom det som anförs i motionen om en individuell
              prestationsplan i sfi och tillkännager detta för regeringen.
            </item>
            <item xml:id="i-GbRea8UwEYsbjcfcUrrDeZ">
              Riksdagen ställer sig bakom det som anförs i motionen om att
              göra nationella proven i sfi obligatoriska i samtliga kurser och
              tillkännager detta för regeringen.
            </item>
            <item xml:id="i-8AqZp2rQ1JjBitqhtGdCy4">
              Riksdagen ställer sig bakom det som anförs i motionen om att
              en resultatbaserad ersättning i all vuxenutbildning ska införas
              och tillkännager detta för regeringen.
            </item>
            <item xml:id="i-AfJ5ksEsqy1KpCtowccJKr">
              Riksdagen ställer sig bakom det som anförs i motionen om granskning
              av den kommunala vuxenutbildningen på enhetsnivå och tillkännager
              detta för regeringen.
            </item>
            <item xml:id="i-EBCDqKKcfrTajqmaTF5D1Z">
              Riksdagen ställer sig bakom det som anförs i motionen om kvaliteten
              i vuxenutbildningen och tillkännager detta för regeringen.
            </item>
            <item xml:id="i-6KsoKBZ4HZUxuW2npzQ7jS">
              Riksdagen ställer sig bakom det som anförs i motionen om att
              syftet med svenska för invandrare bör förtydligas i skollagen
              med mål om etablering på arbetsmarknaden och tillkännager detta
              för regeringen.
            </item>
            <item xml:id="i-7xYbNzHPsahXamdVwt5oqZ">
              Riksdagen ställer sig bakom det som anförs i motionen om att
              nyanlända med eftergymnasial utbildning ska kunna kombinera studier
              i svenska för invandrare med studier som möjliggör en akademisk
              eller yrkesinriktad specialisering och tillkännager detta för
              regeringen.
            </item>
            <item xml:id="i-GufV6SR7tR7NMz8UpM7613">
              Riksdagen ställer sig bakom det som anförs i motionen om Jobbsprånget
              och tillkännager detta för regeringen.
            </item>
          </list>
        </div>
        <div xml:id="i-5p9AD5cVuayroJ6NLxeVWe" type="motContent">
          <head xml:id="i-XecTwoipFEgZfgGNpWCSvR" type="h1">
            Motivering
          </head>
          <p xml:id="i-GV5WbMYYMCrubYyf5wThUM">
            När nu gamla arbetssätt utmanas sker en strukturomvandling i
            ekonomin som påverkar arbetsmarknaden. På en arbetsmarknad där
            allt som kan digitaliseras kommer att digitaliseras, ökar kraven
            på människor att rusta sig med nya kunskaper. Ett längre arbetsliv
            med större behov av kompetensutveckling och karriärbyten kommer
            att bli regel snarare än undantag. Det betyder att kunskap och
            kompetens kommer att få en allt större betydelse som trygghet
            på arbetsmarknaden. En viktig del i det nya samhälls­kontraktet
            kommer vara att både företag och det offentliga behöver skapa
            bra vägar till omställning mitt i arbetslivet och att arbetstagare
            vänjer sig vid tanken att byta yrke och är villiga att ställa
            om.
          </p>
          <head xml:id="i-SkxrCqL8aNroFGJZokPK8w" type="h2">
            Förbättrade möjligheter för människor att fylla på sin kompetens
          </head>
          <p xml:id="i-MabiG8o1piMkKsdPJSnpm">
            För att stärka arbetstagarnas kompetens bör det övervägas om
            ett omställningsavdrag så att människor kan få skatteavdrag för
            egna utbildningskostnader. Detta för att stimulera omskolning
            och möjliggöra en anpassning av den egna kompetensen efter arbets­marknadens
            behov. På samma sätt bör det också ses över om en skattelättnad
            för företag som köper utbildning till sina anställda bör införas
            så att det blir mindre kostnads­krävande att investera i sina
            medarbetare. Ett sådant avdrag skulle innebära att arbets­givaren
            kan få tillbaka en del av kostnaden för sina köp av externa kurser,
            genom att dra av motsvarande belopp från sitt skattekonto.
          </p>
          <head xml:id="i-S4AbfRXC5rASXzF2nL3MbN" type="h2">
            Omställningspaket
          </head>
          <p xml:id="i-9eP7g5CjUubLaYqstouU6G">
            För att förbättra möjligheterna till finansiering av högre utbildning
            senare i livet, om­ställning och yrkesväxling föreslår Moderaterna
            att regeringen bör återkomma med förslag på ett omställningspaket.
            Omställningspaketet bör innehålla finansiering för följande fyra
            förändringar:
          </p>
          <list xml:id="i-RhoCq32GewWC5Rk35S3w1B" style="ul">
            <item xml:id="i-7D9qFcPPaEQ1unYo1coLtu">
              att öka möjligheterna att kombinera arbete och studier genom
              att fribeloppet, den inkomst man kan tjäna utan att studiemedlet
              minskar, höjs från dagens dryga 170 000 kronor till över 200 000
              kronor per kalenderår
            </item>
            <item xml:id="i-6Tj3qSHXYvWmc62V9aEWHb">
              att möjligheterna till extra studieveckor för den som fyllt 40
              år ska utökas med 20 veckor från 40 veckor till 60 veckor
            </item>
            <item xml:id="i-RfRK9K8eF35oYtmZ5wQedr">
              att åldersgränsen för studiemedel höjs till 60 år samt
            </item>
            <item xml:id="i-B19C7iwoLuY2kdXTifWTAq">
              att möjligheten till tilläggslån för studerande över 25 år med
              barn höjs från 3 800 kr till 5 000 kr per månad.
            </item>
          </list>
          <head xml:id="i-XmCgcb7yrv1xULSbRSbFtK" type="h2">
            Stärkta möjligheter att yrkesväxla
          </head>
          <p xml:id="i-LSSZYXGUd2hXkiQ8ysKNdX">
            Moderaterna vill ge lärosätena ett omställningsuppdrag så att
            utbudet av kurser också anpassas efter de behov som de redan yrkesverksamma
            har när det kommer till kompetensutveckling och fortbildning.
            Det betyder exempelvis att lärosätena parallellt med de traditionella
            utbildningsprogrammen även behöver erbjuda mer av modulläsning
            i form av fristående kurser. De fristående kurserna behöver också
            vara tillgängliga så att arbetstagare har praktiska förutsättningar
            att delta och fullfölja kurserna.
          </p>
          <p xml:id="i-TY9Vpah8zUYnaH6ED3j3x">
            Redan idag ska högskolan och yrkeshögskolan i sin dimensionering
            beakta arbetsmarknadens behov, men mer behöver göras om vi ska
            klara av framtidens ut­maningar. Universitetens uppdragsutbildningar
            bör också öppnas upp för fler så att spetskompetensen och de nya
            forskningsrönen snabbt kan omsättas i arbetslivet. Idag kan exempelvis
            inte egenföretagare köpa skräddarsydda utbildningar av lärosätena.
            Det gör att många akademikeryrken där enskild firma är en vanlig
            driftsform såsom fysio­terapeuter, psykologer, veterinärer eller
            agronomer stängs ute. Två av tre universitet ser också dagens
            regelverk som ett hinder för att satsa på uppdragsutbildningar
            som koncept.
          </p>
          <head xml:id="i-JJ7nw1xNky3jjdVXDFHrEo" type="h2">
            Fortsatta reformer av yrkeshögskolan
          </head>
          <p xml:id="i-Dy5cEZ8NTXgirjY8jBFBoK">
            Yrkeshögskolan är viktig för möjligheterna att rekrytera personer
            som har ett kvali­ficerat yrkeskunnande. Men den är också viktig
            för individens möjlighet att skaffa sig yrkeskunskaper som är
            efterfrågade på arbetsmarknaden. Yrkeshögskolans fokus på jobb
            och arbetsplatsförlagt lärande kortar vägen från studier till
            jobb: 9 av 10 examinerade har ett arbete året efter examen, och
            lika många är nöjda med sin utbildning. Även andelen som får jobb
            inom sitt arbetsområde ligger högt och har ökat under 2016.
          </p>
          <p xml:id="i-9T6oQQhyNomMtaG8waWY2m">
            Yrkeshögskolan är också en viktig del i det livslånga lärandet
            och möjliggör både kompetensutveckling och karriärväxling. I takt
            med att samhället, ekonomin och näringslivet förändras ställer
            detta nya krav på ett utbildningssystem som gör det ännu enklare
            för människor att byta arbete eller till och med bransch även
            längre upp i åldern.
          </p>
          <p xml:id="i-JiGm2tCW73HeiiA3dK3S73">
            Antalet sökande till yrkeshögskolan ökar, och många som vill
            och behöver vidare­utbildning får i dag inte möjlighet till det.
            Den främsta anledningen till detta är dock inte platsbrist utan
            att de inte anses behöriga. Behörighetskraven till många
          </p>
          <p xml:id="i-GCEtqvAJfgnywvZ8gWoJbG">
            YH-utbildningar är höga och kräver arbetsmarknadserfarenhet,
            vilket är svårt att få utan rätt förkunskaper. För att underlätta
            för karriärbyten till bristyrken bör det därför finnas bättre
            möjligheter för utbildningsarrangörer att erbjuda preparandutbildningar
            för att ge fler behörighet.
          </p>
          <p xml:id="i-D2R5fVdq6FZRP5vX9pv2gh">
            Yrkeshögskolan är i dag till största del fokuserad på kortsiktiga
            arbetsmarknads­behov, vilket innebär att dess utbildningsutbud
            ständigt är under omprövning. Detta tar sig uttryck genom att
            en utbildning på max två år godkänns för endast två utbildnings­omgångar
            i taget. Detta har många positiva fördelar som att utbildningarna
            exempelvis garanterat behövs. Det har dock skapat osäkerhet när
            det gäller de enskilda utbild­ningarnas framtid. Osäkerheten smittar
            av sig och får många att tveka inför att över­huvudtaget läsa
            en yrkesutbildning. Ur arbetslivssynpunkt behöver yrkeshögskolan
            bli mer långsiktig, och för individen är det viktigt att den blir
            ett tydligare alternativ för yrkesutbildning efter gymnasieskolan.
            För att åstadkomma detta anser vi att yrkes­högskolans godkännande
            av utbildning som huvudregel bör omfatta fler än två utbildningsomgångar.
          </p>
          <p xml:id="i-9PDYBoDFUrg3rkM7xSX9wQ">
            De förändringar motionen föreslår om att utbildningar ska kunna
            få fler starter godkända i taget kräver dock utökad och utvecklad
            tillsyn samt kvalitetssäkring. Därför anser vi att kvalitetsgranskningen,
            i likhet med tillsynen, bör avse enskilda utbildningar och ske
            utifrån fastslagna kvalitetskriterier som kopplats till resultat
            och de studerandes utveckling. Hur kvalitetskriterierna ska formuleras
            och exakt vilka parametrar för kvalitet och resultat bör dock
            uppdras åt yrkeshögskolan att själv ta fram.
          </p>
          <head xml:id="i-RxMN6KjDHpuGhfjSFFKnMM" type="h2">
            Valfrihet och högre kvalitet i vuxenutbildningen
          </head>
          <p xml:id="i-46BPZSh9rbEBAYQ7Ncayxb">
            Den kommunala vuxenutbildningen är till för den som saknar hela
            eller delar av grund- och gymnasieutbildningen. Här ska vuxna
            stärkas i sitt lärande och ges möjligheter att läsa in de kunskaper
            och färdigheter som krävs för att förbättra deras möjligheter
            till fortsatta studier och framtida jobb. För att möta de krav
            som ett globaliserat kunskaps­samhälle ställer och förbättra matchningen
            på arbetsmarknaden måste en modern vuxenutbildning vara mer efterfrågestyrd
            än i dag. Individens och näringslivets utbildningsbehov förändras
            snabbt och anpassningar till denna efterfrågan behöver ske.
          </p>
          <p xml:id="i-UBPomXBH2vw4F6TnhzPRuy">
            En ökad mångfald av utbildningsanordnare bidrar samtidigt såväl
            till en kvalitets­höjande konkurrens som till en ökad utbudsbredd
            – både avseende innehåll och form. Det ger individen bättre möjligheter
            att studera mer anpassat utifrån såväl sina behov som utifrån
            yrkeslivet.
          </p>
          <p xml:id="i-5F6ubsz4CK8Nvsgh72Qm7y">
            Alliansregeringen tillsatte utredningen Frivux – Valfrihet i
            vuxenutbildningen (SOU 2008:17), som kom med sitt betänkande under
            2008. En valfrihetsreform med utgångspunkt i betänkandet om Frivux
            bör genomföras i vuxenutbildningen där den studerande fritt ska
            få välja att läsa vuxenutbildning inom kommunal eller annan regi.
          </p>
          <p xml:id="i-UXnEJCM71pKSc3mkqrgSUF">
            Utredningen Kommunal vuxenutbildning på grundläggande nivå –
            en översyn för ökad individanpassning och effektivitet (SOU 2013:20)
            lämnade förslag om att förändra tillsynen av vuxenutbildningen.
            I dag sker endast en systematiserad tillsyn av vuxen­utbildningen
            på huvudmannanivå och inte på enhetsnivå. Vi föreslår därför att
            Skol­inspektionen bör få i uppdrag att granska den kommunala vuxenutbildningen
            på enhetsnivå i likhet med den granskning som sker av grund- och
            gymnasieskolor.
          </p>
          <head xml:id="i-KWwc6GLREt5d92N8QCRa2z" type="h2">
            Individuell prestationsplan i sfi
          </head>
          <p xml:id="i-S1YpGRtxkdK4X8KPJBELYC">
            Som en del av etableringen läser de allra flesta personer som
            fått uppehållstillstånd i Sverige kurser i svenska för invandrare
            (sfi) i någon omfattning. Dagens utformning av utbildningen fungerar
            dock till stor del ineffektivt. Exemplen är många på personer
            som läst sfi i flera år utan att nämnvärt ha förbättrat sina språkkunskaper.
          </p>
          <p xml:id="i-YUfAfYXgdWwK9h44r6oofd">
            Skolverkets statistik visar att fler än sex av tio inskrivna
            år 2016 inte klarat sin sfi-kurs inom ett år och att det för vissa
            elever tar uppemot 18 månader att slutföra den mest grundläggande
            sfi-kursen. Den som är ny i Sverige och deltar i etableringsinsatser,
            däribland sfi-undervisning, kan få etableringsersättning. Utbetalning
            av ersättningen är dock kopplad till deltagande och inte till
            prestation, det vill säga i vilken mån den enskilde når uppsatta
            kunskapsmål. Sverige skiljer sig från bland annat Tyskland, Nederländerna
            och Danmark på så vis att prestationen i språkutbildningen inte
            påverkar vare sig rätten till permanent uppehållstillstånd eller
            nivån på de ekonomiska ersättningar som det offentliga betalar
            ut. Det vill Moderaterna ändra på.
          </p>
          <p xml:id="i-2GvAy4tSCAMdHFnDBsq8mj">
            Moderaterna vill att varje person som påbörjar sfi ska få en
            individuell prestations­plan som uppskattar tiden det kommer att
            ta för att slutföra varje kurs och studieväg. Prestationsplanen
            ska utformas med hänsyn till den studerandes förkunskaper, såsom
            tidigare utbildning. Vid avbrutna studier eller studier som inte
            fullföljs med godkända studieresultat inom den angivna tidsramen
            aktualiseras ett åtgärdssystem som innebär att individer kan få
            en varning och ytterst delvis eller helt indragen etablerings­ersättning.
            För att få ett betyg i den sfi-kurs eleven går ska det vara obligatoriskt
            att genomföra nationella prov.
          </p>
          <p xml:id="i-F51CuVLf4JYTrMQUkUpRWg">
            Det huvudsakliga syftet med svenska för invandrare ska också
            vara att förkorta vägen till arbete samtidigt som individen tar
            sig upp till arbetsmarknadens kompe­tenskrav. Det behöver förtydligas
            i lagstiftningen att det är att komma i jobb som är målet med
            utbildningen. För nyanlända med eftergymnasial utbildning bör
            studier i svenska för invandrare kunna kombineras med studier
            som möjliggör en akademisk eller yrkesinriktad specialisering.
          </p>
          <head xml:id="i-26KMaUrbBbdrnvs1xounnn" type="h2">
            Fler sfi-lärare
          </head>
          <p xml:id="i-8HdkNFEbwGLPYrYxYhb7Zg">
            I många kommuner finns ett stort behov av fler lärare i svenska
            för invandrare. Genom att öka antalet distanskurser, se till att
            fler lärosäten med lärarutbildning erbjuder sommarkurser i svenska
            som andraspråk samt göra svenska som andraspråk till en obligatorisk
            del på lärarutbildningen kan behovet av fler lärare i svenska
            för invandrare mötas bättre.
          </p>
          <p xml:id="i-84W61RYEMwyENpq86Vi5t7">
            Forskning visar också att det är enklare att lära sig ett nytt
            språk om man kan utgå ifrån sitt modersmål. Genom att införa modersmålsstöd
            och exempelvis ta till vara kompetens hos tidigare elever med
            olika modersmål kan kvaliteten i utbildningen öka.
          </p>
          <head xml:id="i-6bRjNnbwovVdyPRW9th9Hj" type="h2">
            Resultatbaserad ersättning i all vuxenutbildning, inklusive sfi
          </head>
          <p xml:id="i-F2gnwE1soK6W3FeLj3fHYg">
            En ökad mångfald av utbildningsanordnare bidrar såväl till en
            kvalitetshöjande konkurrens som till en ökad utbudsbredd – både
            avseende innehåll och form. Det ger individen bättre möjligheter
            att studera mer anpassat utifrån såväl sina behov som utifrån
            yrkeslivet. Det är därför viktigt att säkerställa en mångfald
            av aktörer och en hög kvalitet i undervisningen och verksamheterna.
            En viktig del i detta är att ersättningen till anordnarna ger
            rätt incitament till att uppnå en god kvalitet och resultat.
          </p>
          <p xml:id="i-XVKTW2dX9hnHCfq9CM2dC">
            Idag utgår ersättning utifrån deltagartimmar eller närvaro och
            inte utifrån hur väl rustade eleverna blir i det svenska språket.
            Det kan leda till att anordnare behåller elever längre än nödvändigt
            utan att eleverna vare sig får med sig bättre kunskaper eller
            kommer närmare arbetsmarknaden. Moderaterna föreslår därför att
            ersättningen till utbildningsanordnare ska utgå ifrån uppnådda
            resultat och att en resultatbaserad ersättning i all vuxenutbildning
            införs.
          </p>
          <head xml:id="i-PBVuF59ovhHA8Fbq8Ch3hw" type="h2">
            Statlig tillsyn av sfi och vuxenutbildningen
          </head>
          <p xml:id="i-W3zcHYSZu5ch1upzzPjEur">
            I dag sker endast en systematiserad tillsyn av vuxenutbildningen
            på huvudmannanivå och inte på enhetsnivå. Det leder till ett flertal
            problem. Eftersom kommuner har olika system för att erbjuda vuxenutbildning
            där vissa erbjuder den i egen kommunal regi och andra genom upphandling
            resulterar det i att alla verksamheter inte granskas då major­iteten
            av tillsynen sker på huvudmannanivå. Avsaknaden av en fullständig
            bild av vuxenutbildningen äventyrar utbildningens kvalitet och
            likvärdighet.
          </p>
          <p xml:id="i-EgBhU12JjNKDTjDcjHCFnT">
            Med målet att ytterligare säkerställa utbildningens kvalitet
            och likvärdighet föreslår Moderaterna att staten, genom Skolinspektionen,
            bör få i uppdrag att genomföra systematisk tillsyn av vuxenutbildningen
            på både huvudmannanivå och enhetsnivå.
          </p>
          <head xml:id="i-GDJc5f1eiEHhasmTQHAUXU" type="h2">
            Stärk Jobbsprånget
          </head>
          <p xml:id="i-KYrbCCnuXChn5KAbEk6XHZ">
            Jobbsprånget är ett program som vänder sig till nyanlända akademiker.
            Ingenjörer, arkitekter, naturvetare och ekonomer får under fyra
            månader praktisera ute på ett företag som är i behov av just deras
            kompetens. Programmet, som tagits fram inom Kungliga ingenjörsvetenskapsakademien
            (Iva) möjliggör för kandidater att inom 30 dagar från ansökan
            påbörja en praktik. Det ställs inga krav på perfekt svenska, det
            lär sig kandidaterna parallellt på jobbet och genom undervisning
            i svenska för invandrare.
          </p>
          <p xml:id="i-4vgBK7U14P5GgyvBt1Yj8F">
            Valideringsprocessen påskyndas också avsevärt genom att validering
            både kan ske på arbetsplatsen och genom kompletterande onlinekurser.
            Iva har lagt betydande resurser på att bygga upp ett fungerande
            och effektivt samarbete mellan Arbets­förmedlingen och näringslivet
            för att snabbt kunna matcha de nyanlända akademikernas kompetens
            mot ett reellt behov ute hos företagen. 75 procent av alla nyanlända
            akademiker som genomgår programmet får jobb direkt efter praktiken,
            inte sällan på företaget de praktiserat på. Moderaterna verkar
            därför för att Jobbsprånget framgent ska stärkas.
          </p>
        </div>
        <div xml:id="i-7MqHzGeJdUkEyzKWwDWNdC" type="signatureBlock">
          <list xml:id="i-GSAseVFy26JhakbJEP1yBU">
            <item xml:id="i-8so1UrhL32Bxv4WkGUi1pv" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
            <item xml:id="i-JsLa17V4gKw2Y1CYVKnyXw" who="i-5kLPqJYKuXdEi7mU2QqyGZ" type="signature">
              Maria Stockhaus (M)
            </item>
            <item xml:id="i-TTajr1q4DmcpJRekmBxbSD" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-AjYCKhmbXgD2rxS8uNooXF" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
            <item xml:id="i-HwH596V8o3wNpeVHHF16pf" who="i-G9cpXThuSAP5KSY32ApDCj" type="signature">
              Ann-Britt Åsebol (M)
            </item>
            <item xml:id="i-DSh5pCuhLQB85bnLmEaMuQ" who="i-8xM6U2UEMYF2ek1xU2cetn" type="signature">
              Ulrika Heindorff (M)
            </item>
          </list>
        </div>
      </div>
    </body>
  </text>
</TEI>
