<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__179/mot_1929__fk__179-001.pdf"/>
      <fw xml:id="i-LyyqzqFYbSL4uX6EauCcMJ">
        Motioner i Första kammaren, Nr 179. 19
      </fw>
      <div type="motHeader" xml:id="i-4gda3LdM6qHAuWANWV1o4Q">
        <div type="motTitle" xml:id="i-VMXeLyxsS62yUHjPfVULLe"/>
        <div type="motSubmissionInfo" xml:id="i-XLodv5n5eGuQfnZaPpcmNH"/>
      </div>
      <div type="motBody" xml:id="i-KMfiY6VapwASVWkzFmSdSK">
        <div xml:id="i-U2HMAtJRxo2YbNNxzzv9bk">
          <p xml:id="i-7g2uZB2hKmJmeWFWmeKSyn">
            Nr 179.
          </p>
          <p xml:id="i-7gagV5gdZhKsCeigJtuESA">
            Av herr Lindhagen, om förbud i vissa fall för enskilda jordspe-
            kulanter att med äganderätt besitta fast egendom.
          </p>
          <p xml:id="i-Uh2fwTvzQFoZvj9Ajnf8Ek">
            Tiden är fortfarande fylld av kampen om makten, ägodelarna och
            livs- uppehället. Det är således ostridigt, att nutiden liksom
            tidigare epoker icke kan undgå att skydda de svagare även genom
            lagar. För att i detta syfte begränsa aktiebolagens jordförvärv
            har stiftats en lag, gällande numera för hela riket. Emellertid
            har från början insetts, att enskilda skogsspekulanter och deras
            vederlikar också genom sina förvärv äventyrade folkets jordbruk,
            virkesbehov och bostäder. Förbudslagen har dock ej blivit utsträckt
            ännu till de senares jordförvärv. De voro ej så överhängande och
            permanent farliga. Bland juristerna kunde ej uppbringas intresse
            att utfinna former för en sådan lagstiftning. En mängd andra enskilda
            fruktade en avstängning av de fria förvärven på fastighetsmark-
            naden. Aktiesystemet och den högre ämbetsmannavärlden inlade sitt
            veto mot företänksamhet jämväl på detta område. Samtidigt betonades
            dock ofta, att om ej de enskilda spekulanternas för- värv kontrollerades
            så borde icke heller någon lagstiftning för bolagen ifråga- komma.
            De enskilda spekulanterna voro hänsynslösare än bolagen, sade
            man, och hindrades de senares förvärv skulle i stället de förras
            gå ut över hela landet. Denna opinion utlöste sig alltmer i rop
            efter en förbudslag även för de enskilda spekulanterna. Slutligen
            efter många avslagna motio- ner i riksdagen fick jordkommissionen
            i uppdrag att syssla även med denna fråga. Kommissionen framlade
            i följd därav ett förslag till lag om rätt att förvärva och besitta
            fast egendom, innefattande jämväl en begränsning av de enskilda
            spekulanternas fastighetsförvärv. Nu vände sig plötsligt opinionen.
            De enskilda spekulanternas köp påstodos vara allenast en kristidsföreteelse.
            Ett ingrepp vore i varje fall en allvarlig fara för den personliga
            friheten och det ekonomiska livet. Det senare var dock icke händelsen.
            Förslaget hade, såsom jag tror, på ett lyckligt sätt löst problemet.
            En liknande lagstiftning var ju utan vedermödor införd i Norge.
            Emellertid vågade regeringen på grund av den nya opinionsstormen
            icke framlägga förslaget för riksdagen och det vilar väl fortfarande
            på rege- ringens bord. Det har varit tyst en tid i denna sak.
            Nu börjar den emellertid spöka igen i de officiella instanserna.
            Samma olägenheter som tillförne vila givet- vis över de enskilda
            spekulanternas jordförvärv, men det är icke dessa olägenheter
            i och för sig, som föranlett uppmärksamhet på ett missför- hållande,
            som dock föreligger.
          </p>
          <pb facs="riksdagen-motions-pdf/data/1929/mot_1929__fk__179/mot_1929__fk__179-002.pdf"/>
          <fw xml:id="i-YARhqCPc17CRJfqbcwALpC">
            20 Motioner i Första kammaren, Nr 179.
          </fw>
          <p xml:id="i-LxNrdFy8jd9DfHihASZUig">
            Lagstiftningen mot bolag kringgicks mången gång genom skenköp.
            Detta var också en följd av underlåtenheten att reglera de enskilda
            spekulan- ternas förvärv. I detta fall ansåg emellertid statsmakten
            omsider, att det gick för långt. En direkt kränkning av lagarna
            kunde ej tillåtas och så tillkom år 1925 den så kallade bulvanlagen.
            Det har ej varit så lätt att föra bulvanlagen i hamn. Bolagen
            sökte under mäktigt medhåll få förvärva sina bulvanhemman under
            åberopande av de nya »lindrigare koncessionsgrunder» i den nya
            förbudslagen mot bolagsförvärv, som antogs samma år. Många erinringar
            göras och hinder uppresas. Den största svårigheten består tydligen
            i att finna lämpliga köpare för hemmanen. Nu är det därför åter
            den enskilda skogspekulanten, som man anser korsa beräkningarna.
            År 1927, då frågan bragtes på tal i riksdagen, uttalades »att
            det vore en sämre utveckling om dessa bulvan- hemman komme i enskilda
            skogsspekulanters händer, än om de ägdes utav skogsbolagen». Den
            nya egnahemsstyrelsen yttrade i sitt den 14 november 1928 avgivna
            utlåtande över riksdagens föregående år avlåtna skrivelse i ämnet,
            att »ett överförande av bulvanhemman i s. k. enskilda skogsspekulanters
            händer, vore den ur olika synpunkter sett allra sämsta utvecklingen.
            De enskilda egendomspekulanterna existera således fortfarande
            såsom i äldre tider. Det var endast, då man ville gå till rätta
            med dem, som det utro- pades, att de voro en kristidsföreteelse
            av övergående slag. Dylika bekymmer skulle undvikits, om kontrollen
            över olämpliga fastig- hetsförvärv fått, såsom vederbort, även
            omfatta de enskilda spekulanterna. Vill man lösa jordfrågan på
            grundvalen av en verklig rättsordning, som söker skilja mellan
            obehöriga och icke obehöriga intressen samt gagna lan- det i sin
            helhet blir även ett sådant hänsynstagande oundgängligt. Närmare
            utredning om denna frågas historik och innebörd återfinnes bland
            annat i motionen nr 135 i första kammaren för år 1920 samt i jord-
            kommissionens betänkande del I och II. Det hemställes således,
            att riksdagen ville hos Kungl. Maj:t begära övervä- gande och
            förslag till lagstiftning om förbud i vissa fall för så kallade
            enskilda spekulanter att utan särskilt tillstånd (koncession)
            med äganderätt besitta fast egendom.
          </p>
          <p xml:id="i-5GqQACseNcWyt2ZShiFhf9" type="date">
            Stockholm den 21 januari 1929. Carl Lindhagen.
          </p>
        </div>
      </div>
    </body>
  </text>
</TEI>
