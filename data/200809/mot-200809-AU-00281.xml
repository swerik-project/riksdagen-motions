<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00281">
  <teiHeader>
    <fileDesc>
      <titleStmt>
        <title>Alla behövs – nollvision för utanförskap</title>
        <author corresp="i-cTvnFNCTwGHRy1gphkR7q">av Lennart Levi (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alla behövs – nollvision för utanförskap</title>
          <idno type="rdwebb">GW02A281</idno>
          <rs type="number">A281</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A281/text</ref>
          <ref type="dokument_url_html">http://data.riksdagen.se/dokument/GW02A281</ref>
          <ref type="dokumentstatus_url_xml">http://data.riksdagen.se/dokumentstatus/GW02A281</ref>
          <ref type="doc">http://data.riksdagen.se/fil/98A46DAE-72D5-4699-8BEC-0C636E49C7DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-cTvnFNCTwGHRy1gphkR7q</idno>
            <name>Lennart Levi</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QkS8vrjqrLy6tVgJVN1MXu" type="signed"/>
        <correspContext corresp="i-QkS8vrjqrLy6tVgJVN1MXu">
          <note type="signatory" corresp="i-cTvnFNCTwGHRy1gphkR7q"/>
        </correspContext>
        <correspAction xml:id="i-PErAy3HM12FHPoVHjj9jGh" type="numbering">
          <date when="2008-10-06"/>
        </correspAction>
        <correspAction xml:id="i-4UFPXHy64UqrzWcZDdFapE" type="submission">
          <date when="2008-10-03"/>
        </correspAction>
        <correspAction xml:id="i-3HSXi3FWx4eeGsNaUZN6Bp" type="transfer">
          <date when="2008-09-30"/>
        </correspAction>
        <correspAction xml:id="i-Fo1RdPvKKpxKCmqk8aJQmw" type="assigned"/>
        <correspContext corresp="i-Fo1RdPvKKpxKCmqk8aJQmw">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-G3pU5iou2HPmpktSgNGPNa">
            Förslag till riksdagsbeslut
          </head>
          <p xml:id="i-FMWypuPXbocHqKSxAu5gGe">
            Riksdagen tillkännager för regeringen som sin mening vad som
            anförs i motionen om samordnade åtgärder mot utanförskap.
          </p>
        </div>
        <div type="motContent">
          <head xml:id="i-hL6xqvPUu5Mx2Ga1ixzLt" type="h1">
            Motivering
          </head>
          <p xml:id="i-X4bbSjBXwpkGHNnswMcKX6">
            Arbete är centralt i våra liv. Att vi över huvud taget har ett
            arbete. Att det inte plågar oss eller gör oss sjuka. Att det utvecklar
            oss och främjar vår hälsa. Det bidrar till att ge våra liv mål
            och mening. Det ger våra dagar och levnadsår struktur och innehåll.
            Det bidrar till att ge oss kamrater och vänner. Och det ger oss
            materiella förmåner.
          </p>
          <p xml:id="i-UynAhhgJpRrArvqC9FeRnf">
            I sitt traditionella Vaxholmstal i augusti 2008 betonade statsminister
            Fredrik Reinfeldt att alla som kunde och ville arbeta också skulle
            få göra det. Och uttrycket alla brukar betyda hela mängden av
            något i detta fall av dem i arbetsför ålder.
          </p>
          <p xml:id="i-E1K2hkSUHXmKVZFiFHFgxM">
            Det är intressant att statsministern därmed uttrycker vad som
            även står i vår kanske tusenåriga Havamal:
          </p>
          <p xml:id="i-T89H8FQJxU5GCiu3LTA8zG">
            Enbent man rider.
          </p>
          <p xml:id="i-QY9V541yAsmDCjKeBiXN6d">
            Döv man går vall.
          </p>
          <p xml:id="i-PJTZmJLYQ3DV8Mx9hdvr9o">
            Enögd man duger till drabbning.
          </p>
          <p xml:id="i-VfxMFqQboCmgbnNexJyeyc">
            Blott lik gagnar föga till.
          </p>
          <p xml:id="i-5VC1PfQD2yrDm6LRLjKyR8">
            Samma ställningstagande återfinns också i vår grundlag, nämligen
            i formuleringen att det särskilt skall åligga det allmänna att
            trygga rätten till arbete. Den rätten gäller utan begränsningar
            och innefattar därmed också dem som idag av olika skäl står långt
            från arbetsmarknaden.
          </p>
          <p xml:id="i-EfdW243N4Y7xcViYk4qHco">
            I vilken utsträckning är då den rätten tryggad? I sin rapportering
            av bidragsförsörjda i arbetsför ålder meddelade Statistiska centralbyrån
            nyligen att 801 000 helårsekvivalenter befann sig i ett sådant
            utanförskap från arbetslivet.
          </p>
          <p xml:id="i-8UkgD2W7GLjmDoET5nBJc5">
            I samma rapport anges visserligen att 193 000 personer i arbetsför
            ålder som var bidragsförsörjda för två år sedan nu försörjer sig
            genom eget arbete. Men över 800 000 gör det alltså inte. Somliga
            av dessa är för sjuka, har för stor funktionsnedsättning för att
            kunna arbeta ens i någon omfattning. Somliga andra skulle vilja
            arbeta men kan i dagsläget inte erbjudas någon meningsfull sysselsättning.
            Arbetsmarknaden har helt enkelt inte tillräckligt många och för
            dessa personer anpassade jobb. Och somliga vill faktiskt inte
            arbeta de känner sig trötta, för utslitna, utan att i egentlig
            mening vara funktionshindrade.
          </p>
          <p xml:id="i-Fv8mBFj1VxYcQfusRQimQy">
            Men säg att hälften av de 800 000 alltså 400 000 både kan och
            vill arbeta åtminstone i någon uppgift, i någon omfattning och
            i något sammanhang. Var får vi dessa nya jobb ifrån? Speciellt
            i ett läge med vikande konjunkturer, ökande varsel och färre lediga
            jobb. Ett läge i vilket den nyligen framlagda budgetpropositionen
            för år 2009 formulerar en oro för en stigande öppen arbetslöshet
            under åren 2009 och 2010.
          </p>
          <p xml:id="i-42Hkzss7YyUaHY3DxcbYyL">
            Under Almedalsveckan arrangerade Centerpartiet ett seminarium
            om denna problematik, under rubriken Alla behövs nollvision för
            utanförskap?
          </p>
          <p xml:id="i-EXoHZ2ENRCSqmWHiiD8WVx">
            Jan Edling , analytiker på Vinnova menade att vår inhemska efterfrågan
            inte utgör tillräckligt underlag för många nya jobb. Han efterlyste
            en större satsning på exportindustrin, speciellt den som har inriktning
            på de väldiga marknaderna i Kina och Indien. Och han argumenterade
            också för en livslång anställbarhet, som i sin tur förutsätter
            en större satsning på ett livslångt lärande.
          </p>
          <p xml:id="i-KEUBXrhL46WeMCY58EKJbj">
            Marie Åsberg , professor emerita i psykiatri vid Karolinska Institutet,
            menade att många av de hundratusentals i utanförskap sjukskrivits
            och förtidspensionerats utan att först få tillgång till en rehabiliteringsinsats
            värd namnet. Och att mycket av den ohälsa som medfört detta utanförskap
            hade kunnat förebyggas med enkla medel.
          </p>
          <p xml:id="i-3Qp57878d56xTYL71a4ToL">
            Karin Lindell , riksrevisor, redovisade Riksrevisionens aktuella
            studier som illustrerar att många arbetsgivare och arbetstagare
            inte känner till och sålunda inte utnyttjar den rehabilitering
            som ändå står att få i dagsläget. En större kunskap och medvetenhet
            på alla nivåer skulle medföra att fler var i arbete redan med
            dagens resurser och trygghetssystem.
          </p>
          <p xml:id="i-4C7US3bujQ52AB5AtX4XQq">
            Anita Fink Knudsen , förhandlingsansvarig på Kooperativa förhandlingsorganisationen
            (KFO) menade att problemet inte var brist på arbetsuppgifter.
            Det finns massor av ogjort jobb som behöver utföras. Problemet
            är att arbetsuppgifterna inte föreligger som arbetstillfällen.
            Den offentliga sektorn anser sig inte ha råd att erbjuda sådana
            tjänster. Och det privata näringslivet anser inte arbetstillfällena
            vara tillräckligt vinstgenererande för att en satsning på dem
            skulle löna sig. Återstår den tredje sektorn, de sociala företagen,
            ofta i kooperativ form. Idag har de dock en liten volym ca 150
            företag med ca 5 000 sysselsatts. Den volymen borde kunna mångfaldigas.
          </p>
          <p xml:id="i-NTdhnyXtStp54vcF1MsWw6">
            Angeles Bermudez Svankvist , nyutnämnd generaldirektör för Arbetsförmedlingen,
            såg stora möjligheter för ett bättre och mer proaktivt matchningsförfarande
            och mer uppsökande verksamhet.
          </p>
          <p xml:id="i-GDg1wvRREdKiK4QvWHw3My">
            Lennart Levi , professor emeritus i psykosocial arbetsmedicin
            vid Karolinska Institutet och riksdagsledamot (c), ville ha en
            bredare definition av arbets- och sysselsättningsbegreppen. En
            person med funktionsnedsättning som klarar sina dagligt-liv-aktiviteter
            att sköta sin hygien, att klä sig och laga sin mat, att klara
            ett självständigt boende gör också en arbetsinsats som annars
            skulle falla på någon annan. Till detta kommer ett behov att utveckla
            människors egen problemlösningsförmåga genom att föra in livskunskap
            i grundskolans läroplan.
          </p>
          <p xml:id="i-JohsHTv8TzuAcLmPsZQ3ww">
            Betydande samstämmighet rådde om att dessa och andra åtgärder
            behövde samordnas och sjösättas som ett sammanhållet paket. Ett
            sådant är inte utan kostnader, men dessa är med stor sannolikhet
            mycket läge än de som uppkommer när hundratusentals människor
            behöver försörjas genom bidrag och successivt marginaliseras.
          </p>
          <p xml:id="i-7rZXaz1MEysVpZs7Z9wa8K">
            Allt sammantaget betyder detta att starka motiv torde föreligga
            för en ytterligare utveckling av regeringens arbetslinje med delvis
            nytillkomna och/eller förstärkta komponenter.
          </p>
        </div>
        <div type="motSignatures">
          <list>
            <item xml:id="i-BRYUsVjbZMHboMmhZdmGyY" who="i-cTvnFNCTwGHRy1gphkR7q">
              Lennart Levi (c)
            </item>
          </list>
        </div>
      </div>
    </body>
  </text>
</TEI>
