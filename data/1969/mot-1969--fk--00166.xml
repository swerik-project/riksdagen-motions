<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00166">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__166/mot_1969__fk__166-001.pdf"/>
      <fw xml:id="i-BcVrguGYn3fKSHZmAs5KtC">
        Motion i Första kammaren, nr 166 år 1969 11
      </fw>
      <div xml:id="i-8igDYt3axwccg7bJF2GJqL" type="motHeader">
        <div xml:id="i-Hrm4q5MJwnqSx2ZthPcqtL" type="motTitle"/>
        <div xml:id="i-3hQjpzyDRdj5Lt4Sz7eqnw" type="motSubmissionInfo"/>
      </div>
      <div xml:id="i-WCA7hrkXs8SxEABDbgyqEG" type="motBody">
        <div xml:id="i-MhTkFwM2FHmDjdxgrhsuFx">
          <p xml:id="i-XNrnh1JJVvdfVtMyksRqJ">
            Nr 166
          </p>
          <p xml:id="i-8CcBEaQncjmTcrA8wM2FwD" type="titleString">
            Av herrar Skagerlund och Axelson, om inrättande av kommundels-
          </p>
          <p xml:id="i-5KbtfSBYaypq2PjcCELnLD">
            råd. (Lika lydande med motion nr 174 i Andra kammaren)
          </p>
          <p xml:id="i-Nj7GCSaETQL71p3VigP3XK">
            Genom beslut av statsmakterna angående översyn av rikets indelning
            i borgerliga primärkommuner har riktlinjer angetts för en utveckling
            mot större kommunala enheter. Under 1970-talet förväntas att många
            sammanläggningar skall ske och antalet kommuner reduceras. Huvudprincipen
            är att till lämpliga, nya kom- muner skall sammanföras näringsgeografiskt
            sammanhängande regioner med ett befolkningsunderlag av minst 8
            000 innevånare år 1975. Reformen syftar till en allmän förbättring
            och större jämlikhet i fråga om förutsättningarna att hålla en
            kommunalt god standard. En allmän höjning av den kommunala standarden
            bör aktualisera möjligheten att öka kommunernas befogenheter på
            vissa områden och även ge rum för en minskning av det statliga
            inflytandet över den kommunala verksam- heten. Som ett av argumenten
            mot kommunsammanslagning har anförts att medborgarnas inflytande
            minskar bl. a. genom att många kommunala för- troendemän försvinner.
            Enligt vår mening har dessa förtroendemän bl. a. haft en stor
            uppgift som kontaktmän mellan de kommunala instanserna och innevånarna
            i sin hemort inom kommunen. När val i storkommuner kommer att
            förrättas finnes stora risker att minskningen framför allt kommer
            att gå ut över de befolkningsfattiga delarna av den nya kommu-
            nen. I en del fall kan resultatet bli att vissa mindre, nuvarande
            kommuner inte kommer att få mer än en eller två ledamöter i den
            blivande storkom- munens fullmäktigeförsamling. Det är sannolikt
            att just dessa framtidsvyer för små kommuner — att bli praktiskt
            taget helt utan inflytande — bidrager till att öka tveksam- heten
            inför en sammanslagning. Reduceringen av antalet kommuner och
            förtroendevalda sker i en tid då medborgarna ställer allt större
            krav på medinflytande. Svårigheterna att upprätta och finna former
            för den enskildes medinflytande i den sam- hällsutveckling som
            kräver stora enheter och hög effektivitet är betydande. Vi bedömer
            att det skulle vara värdefullt, framför allt under en över-
          </p>
          <pb facs="riksdagen-motions-pdf/data/1969/mot_1969__fk__166/mot_1969__fk__166-002.pdf"/>
          <fw xml:id="i-3hYcpqfLEVW5RBRBzpt4xu">
            12 Motion i Första kammaren, nr 166 år 1969
          </fw>
          <p xml:id="i-W5EfnknD3qaUNgaaCBAo17">
            gångstid, om det ginge att skapa möjligheter som ledde till att
            glesbygds- kommunerna blir så väl representerade som möjligt.
            Detta skulle också bi- draga till att det kommunala intresset
            hålles levande. Möjligheter till ökad representation kan enligt
            vår mening ges på flera sätt. En väg är att antalet ledamöter
            i fullmäktige ökas i förhållande till vad som nu är fastställt
            i kommunallagen 4 kap. 5 $. Denna väg utredes för närvarande av
            kommunalrättskommittén. En annan väg är att man väsentligt ökar
            antalet ledamöter i styrelser och nämnder. En tredje väg, som
            vi tror har den största uppgiften när det gäller att öka det kommunala
            intresset, är att inrätta s.k. kommundelsråd. Genom inrättandet
            av en sådan institution, där de kommunala problemen finge diskuteras
            av intresserade medborgare, finge man en breddning av det kommunala
            engagemanget. Med hänvisning till vad som här anförts föreslås,
            att riksdagen i skrivelse till Kungl. Maj:t hemställer att uppdrag
            måtte ges till exempel kommunalrättskommittén att utreda frågan
            och komma med förslag om formerna för inrättande av kommundelsråd.
          </p>
          <p xml:id="i-68u572Vn5M7QXG6sPHB7sp" type="date">
            Stockholm den 23 januari 1969
          </p>
          <div xml:id="i-5oPphcN8cJkEsqqzppW76a" type="signatureBlock">
            <list xml:id="i-3JMNTFreExR4NCV9RS7pqS">
              <item xml:id="i-FXLdgrwNSKwYQhVbKrvnqj" who="i-DCE5sV4akf1Cdc87U3q3am" type="signature">
                Gunnar Skagerlund (fp)
              </item>
              <item xml:id="i-7nmy5LjgwWPQ3AjQrfCsef" who="i-NSnsgBLSVBPDzeSD4qfYMP" type="signature">
                Anders Axelson (fp)
              </item>
            </list>
          </div>
        </div>
      </div>
    </body>
  </text>
</TEI>
