<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00282">
  <teiHeader>
    <fileDesc>
      <titleStmt>
        <title>Strategi för musikexport</title>
        <author corresp="i-U6F8gqiuV2DEZN1aMhyDnJ">av Christer Nylander (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strategi för musikexport</title>
          <idno type="rdwebb">H002N282</idno>
          <rs type="number">N282</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N282/text</ref>
          <ref type="dokument_url_html">http://data.riksdagen.se/dokument/H002N282</ref>
          <ref type="dokumentstatus_url_xml">http://data.riksdagen.se/dokumentstatus/H002N282</ref>
          <ref type="doc">http://data.riksdagen.se/fil/FFFD17BA-83FC-40DE-918F-08E33C268262</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7CcaQKN1pzQNBH7x8g8UA6" type="signed"/>
        <correspContext corresp="i-7CcaQKN1pzQNBH7x8g8UA6">
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction xml:id="i-CFieKdVLYM85cUgn7c8Cn9" type="numbering">
          <date when="2012-10-05"/>
        </correspAction>
        <correspAction xml:id="i-V1TULSoWJfxoeQ6d8yeCvs" type="submission">
          <date when="2012-10-04"/>
        </correspAction>
        <correspAction xml:id="i-Uj1RvSjj3od5fyomR8uS51" type="transfer">
          <date when="2012-10-04"/>
        </correspAction>
        <correspAction xml:id="i-8qRNjeQbVb9KTKLe16rCQZ" type="assigned"/>
        <correspContext corresp="i-8qRNjeQbVb9KTKLe16rCQZ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-XH9VgyAXoLXjPYL87TvsP4">
            Förslag till riksdagsbeslut
          </head>
          <p xml:id="i-4GHj8CFw591ENehxYTVcif">
            Riksdagen tillkännager för regeringen som sin mening vad som
            anförs i motionen om en strategi för musikexport som en del av
            regeringens exportfrämjande arbete.
          </p>
        </div>
        <div type="motContent">
          <head xml:id="i-28GQ39Q88pzjjKys8mbi8p" type="h1">
            Motivering
          </head>
          <p xml:id="i-SXKxpwdBi7UNq1g1JKwSQ6">
            Sverige och svenska musiker har under lång tid gjort tydliga
            avtryck på den internationella musikscenen. I debatten har förklaringarna
            till denna framgång varierat, ibland har radion framhållits, ibland
            musikskolan. Tidiga förebilder får inte heller glömmas. Man ser
            liknande effekter på andra områden där en persons eller en grupps
            framgång skapar positiva spiraler.
          </p>
          <p xml:id="i-2DBA3jSB5yRMB2V9KhWPpJ">
            Utan en stark inhemsk musikscen är det naturligtvis svårt att
            lyckas med export. Grunden för det svenska exportmusikundret är
            därför ett starkt musikliv. I en gemensam rapport från Musiksverige
            och Tillväxtverket konstaterar man följande:
          </p>
          <p xml:id="i-NKxhKnGshVLc6a5cpNsnV1">
            Om man relaterar de upphovsrättsliga intäkterna som genererats
            på den inhemska marknaden till folkmängden kan man säga att Sverige
            är ett av världens mest framgångsrika länder (Musikbranschen i
            siffror, Rapport 0118 Rev B).
          </p>
          <p xml:id="i-1NTSJmVVMDPPgaUs3aGra">
            När man normalt pratar om musikundret handlar det dock ofta om
            popmusik som når framgång i USA och det finns gott om exempel
            på sådana. Men det finns också en bredd i det svenska musikundret
            som ibland glöms bort. Svenskar har under många decennier tagit
            plats i de stora operahusen runt om i världen och andra har fått
            sitt genombrott som låtskrivare, producenter eller discjockeyer
            på den nordamerikanska eller asiatiska marknaden. Det är en bredd
            i de svenska musikframgångarna som omfattar olika musikstilar,
            olika världsdelar och olika delar av produktionen låtskrivare,
            musiker, producenter, sångare etc.
          </p>
          <p xml:id="i-XJqWMeaw3R7muPWXRGcP1Y">
            Den totala svenska musikexporten omfattade drygt en miljard kronor
            år 2010. Det är förvisso svårt att ge exakta siffror eftersom
            exportstatistiken är under utveckling, men musikexporten är utan
            tvekan betydande. 2010 var det år då de svenska nomineringarna
            till den amerikanska Grammygalan slog rekord. Robyn, Swedish House
            Mafia och Ann-Sofie von Otter fanns bland de nominerade, vilket
            i sig blir en illustration av de svenska musikexportframgångarnas
            bredd. Hösten 2010 hade fyra av de fem populäraste låtarna på
            amerikanska Billboardlistan svensk anknytning. Och framgångarna
            fortsätter.
          </p>
          <p xml:id="i-9bfQioMYdBs2YEku4MFRbw">
            Det är naturligtvis av vikt rent ekonomiskt att den svenska musikexporten
            är stark. Men effekterna är större än så. I en globaliserad ekonomi
            är det viktigt att Sverige framstår som ett spännande, kreativt
            land med förmåga att locka till sig kreativa människor. Vidare
            påverkas den internationella Sverigebilden rent generellt mycket
            positivt.
          </p>
          <p xml:id="i-GBxZhgvZXX428qsEnGgrQy">
            Regeringen har satt som mål att musikexporten ska fördubblas
            mellan 2010 och 2015. Det är ett ambitiöst mål, men jag delar
            regeringens bedömning att det är möjligt att nå. Vidare har Export
            Music Sweden etablerats av branschen. Det visar att branschen
            själv tror på fortsatta framgångar, men också att man ser behovet
            av tydligt, strategiskt och långsiktigt arbete.
          </p>
          <p xml:id="i-QriH6kqvmP3ZoyhWVtvHQV">
            För att fullt ut ta tillvara på musikexporten skulle det dock
            behövas en gemensam strategi. En sådan bör staten ta fram i samverkan
            med berörda branscher. Insatser bör koordineras, satsningar bör
            utvärderas och följas kontinuerligt.
          </p>
          <p xml:id="i-PTXg4bu1Njq2PnvwDLo7BY">
            Näringsdepartementet eller berörda myndigheter bör därför initiera
            samtal med musikbranschen i Sverige om hur man gemensamt formulerar
            en strategi för fortsatta musikexportframgångar. Detta bör riksdagen
            ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-9Q1DTk3aH5P5ZfHs7bQWdU">
              Christer Nylander (FP)
            </item>
          </list>
        </div>
      </div>
    </body>
  </text>
</TEI>
