<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01332">
  <teiHeader>
    <fileDesc>
      <titleStmt>
        <title>Ett barn- och ungdomspolitiskt program</title>
        <author>Karl-Eric Norrby m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett barn- och ungdomspolitiskt program</title>
          <idno type="rdwebb">G5021332</idno>
          <rs type="number">1332</rs>
          <ref type="dokument_url_text">http://data.riksdagen.se/dokument/G5021332/text</ref>
          <ref type="dokument_url_html">http://data.riksdagen.se/dokument/G5021332</ref>
          <ref type="dokumentstatus_url_xml">http://data.riksdagen.se/dokumentstatus/G5021332</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TihcZVivd1iNxtjFf2UaF4</idno>
            <name>KARL-ERIC NORRBY</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-VFKJ2HaECuD3giAAfKfPGR</idno>
            <name>OLLE ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-E. NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-2ymTc21Xu4T5EN7ZiCzTEX</idno>
            <name>STINA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>KARIN ISRAELSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>GUNHILD BOLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-G3dTAbcH3rBb7tfv3toPXH</idno>
            <name>KERSTIN GÖTHBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>SVEN JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-38fof3HHcr7gkdu1y3sCPK</idno>
            <name>CHRISTINA ROGESTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DWeXh4zHCbqRVgtH4QLZC3</idno>
            <name>LARZ JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-98LWp99JKU7keAdDmXsEBm" type="signed"/>
        <correspContext corresp="i-98LWp99JKU7keAdDmXsEBm">
          <note type="signatory" corresp="i-TihcZVivd1iNxtjFf2UaF4"/>
          <note type="signatory" corresp="i-VFKJ2HaECuD3giAAfKfPGR"/>
          <note type="signatory" corresp="i-WHymNkDpzAR2nWtNFkNShs"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="i-2ymTc21Xu4T5EN7ZiCzTEX"/>
          <note type="signatory" corresp="i-TVpY9zEquJ2jKT7pqxS85w"/>
          <note type="signatory" corresp="i-Wiq5749k7owcARUynxZuX7"/>
          <note type="signatory" corresp="i-G3dTAbcH3rBb7tfv3toPXH"/>
          <note type="signatory" corresp="r-0"/>
          <note type="signatory" corresp="i-3NQwgepQf2vTwvJTrqaMfi"/>
          <note type="signatory" corresp="i-38fof3HHcr7gkdu1y3sCPK"/>
          <note type="signatory" corresp="i-DWeXh4zHCbqRVgtH4QLZC3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1332/mot_198182__1332-001.pdf"/>
      <fw xml:id="i-Whe8brWEir7yTCU8P6n1Yi">
        Mot. 1981/82:1332 8
      </fw>
      <div type="motHeader" xml:id="i-W22ZbZFG3TYuMSX4yRrE4h">
        <div type="motTitle" xml:id="i-JSCUnN6okjN4AzeKybKd6j"/>
        <div type="motSubmissionInfo" xml:id="i-CicA8t5LJaLgUbihqf3aZB"/>
      </div>
      <div type="motBody" xml:id="i-YDL3iogUC2MAz6resTARut">
        <div xml:id="i-S4q5uWhkVdZ8g7B2awLLYi">
          <p xml:id="i-2yyUwthbXbe8K973RUsuCM">
            Motion
          </p>
          <p xml:id="i-LZ9LBdbaAsxioGSmxqWwc6">
            1981/82:1332
          </p>
          <p xml:id="i-Gq8VXe2nvop3a6e6tiT6HM">
            Karl-Eric Norrby m. fl. Ett barn- och ungdomspolitiskt program
          </p>
          <p xml:id="i-JhqBMhfMX9YNeHq9T8VVFB">
            Barns och ungdomars uppväxtvillkor
          </p>
          <p xml:id="i-JqWkmzbQFehoao7XiE8rxd">
            Många barn och ungdomar växer i dag upp under helt annorlunda
            villkor än vad som var fallet för föräldragenerationen för bara
            20-30 år sedan. Samhällsförvandlingarna, bl. a. 1960-talets stora
            befolkningsomflyttningar, har varit snabba och påfrestande för
            stora grupper av människor. Uppsplitt- ring av samhället, utarmningen
            av de lokala miljöerna, ökad segregering och isolering är vad
            1960-talets koncentrationspolitik lett fram till. Barn och ungdomar
            växer upp utan att i närmiljön få kontakt med vuxenvärldens vardag
            och utan egentlig funktion. Den gemenskap som föräldrar och andra
            vuxna byggt upp på arbetsplatsen, i fackliga organisa- tioner
            eller har kvar i hemorten på något annat håll, finns inte tillgänglig
            för barn och ungdomar i bostadsområdet. Barns och ungdomars kontakter
            med en levande kulturgemenskap har därför brutits. Undersökningar
            visar att många barn och ungdomar känner rädsla inför framtiden,
            rädsla för att bli arbetslösa, hur det skall gå för samhället,
            miljön och för dem själva. Rent allmänt upplevs ofta förhållandena
            i världen som plågsamma att tänka på, krig, svält, förtryck eller
            vuxensamhällets förlju- genhet och falskhet. Bland barn i lägre
            åldrar har det framkommit att barn i Sverige i högre grad än i
            andra länder känner sig ensamma. De flesta barnen i Sverige och
            de andra länderna som en nyligen giord undersökning omfattade
            ansåg att åtminstone någon tyckte om dem. Men det är anmärkningsvärt
            att 11 90 av de svenska barnen gav svaret att de aldrig kände
            att det fanns någon som tycker om dem. Motsvarande siffra i de
            andra länderna var noll. Förändringarna i samhället har också
            medfört en mer eller mindre permanent ungdomsarbetslöshet. Genom
            effektiviseringar och krav på högre produktivitet i arbetslivet,
            har många typer av arbete som tidigare fungerat som inkörsport
            i arbetslivet försvunnit. Det är alltid svårt att bli arbetslös
            i vilken ålder man än befinner sig. Men att sluta skolan, att
            bli vuxen och trots detta bli förvägrad att göra något meningsfullt
            som är viktigt även för andra, kan vara förödande. Det är mot
            denna bakgrund många ungdomars protester mot samhället kan ses.
            Dessa protester kan vara våldsamma i form av förstörelse eller
            brott, andra blir passiva och försvinner i den ”drömvärld” som
            den kommersiella ungdomskulturen kan erbjuda. Ungdomars behov
            av mening med tillvaron, identifikation och spänning som inte
            tillgodoses i det dagliga livet, i familjen, i skolan eller på
            fritiden
          </p>
          <pb facs="riksdagen-motions-pdf/data/198182/mot_198182__1332/mot_198182__1332-002.pdf"/>
          <p xml:id="i-TVy34NdAdYs5fk7WxU3MdG">
            utgör en stor marknad för den kommersiella ungdomskulturen. I
            rapporten Ej till salu från en arbetsgrupp inom statens ungdomsråd
            påvisas en del av de negativa inverkningar som följer i den kommersiella
            ungdomskulturens spår. Ofta sprids värderingar som verkar nedbrytande,
            t.ex. våld som lösning på problem, rasfördomar, konserverande
            av könsroller och förhärligande av en extrem individualism.
          </p>
          <p xml:id="i-WUnigyJZmjZbVLVHEodt7K">
            Helhetssyn
          </p>
          <p xml:id="i-5vszwioV5o5LWLMSJLnRZo">
            Barns och ungdomars uppväxtvillkor måste ses mot bakgrund av
            hur hela samhället fungerar. Detta framhålls bl. a. från statens
            kulturråd:
          </p>
          <p xml:id="i-FojVd3Wm7Zz5nvqNJCPCRY">
            Det finns f.n. 1,6 miljoner barn under 15 år i Sverige, 20 20
            av hela befolkningen. Sverige är i dag ett mångnationellt samhälle
            med omkring 300 000 invandrarbarn från 130 olika nationer, kring
            sekelskiftet en halv miljon. Vart fjärde barn som föds är invandrarbarn,
            kring sekelskiftet varannat. År 2 000 räknar man med att en tredjedel
            av befolkningen under 35 år är av utländsk härkomst. Detta faktum
            borde vara ett memento vid utformningen och planeringen av dagens
            och morgondagens kulturpolitik. De här barnen är en del av vår
            framtid. Barnens uppväxtvillkor har under de två senaste decennierna
            drastiskt förändrats. Samhällsförändringarna har varit snabba
            och påfrestande för stora grupper av människor. Uppsplittringen
            och sektoriseringen av samhäl- let, utarmningen av miljöer, en
            ökad segregering och isolering är det pris som tillväxten har
            krävt och som i synnerhet har drabbat barnen. Ett stort antal
            utredningar, rapporter och dokumentation om barns uppväxtvillkor,
            som gjorts under 1970-talet, visar tydligt att barn lever och
            växer upp under mycket olika villkor. En jämförelsevis väl utvecklad
            barn-, familjeutbildningspolitik har trots allt inte kunnat utjämna
            dessa skillnader. Insatser på kulturområdet kan naturligtvis inte
            på ett avgörande sätt förändra villkoren för barn- och ungdomsgrupperna
            i dagens samhälle. Insatser inom andra samhällsområ- den krävs
            givetvis också. Ansvaret för att skapa bättre levnadsvillkor för
            barn delas av många.
          </p>
          <p xml:id="i-8crvWpFkzp73z2S3xsb1Ec">
            Vi menar att stora insatser måste göras för att åstadkomma goda
            uppväxtmiljöer för barn och ungdom. De viktigaste komponenterna
            i en bra uppväxtmiljö är att den skall stärka egenvärde och identitet,
            ge tillhörighet och gemenskap, bygga på uppgifter och ansvar samt
            främja samverkan och solidaritet. Med bra uppväxtmiljöer menar
            vi bl. a.:
          </p>
          <p xml:id="i-S64Lub5UnUehfCDWxzXrv4">
            Oo miljöer som människor kan överblicka, där barn och ungdomar
            kan och får vara med och ta ansvar; Oo miljöer där generationerna
            samarbetar kring viktiga frågor. Barn och ungdomar måste ges möjlighet
            att successivt växa in i vuxensamhället med stöd från de vuxna;
            Oo miljöer som har produktiva uppgifter för alla, även barn. Det
            ökar människors engagemang och motverkar passivitet och expertvälde;
          </p>
          <pb facs="riksdagen-motions-pdf/data/198182/mot_198182__1332/mot_198182__1332-003.pdf"/>
          <fw xml:id="i-PiVMDzk3DxFnUieZ6aZMVY">
            Mot. 1981/82:1332 9
          </fw>
          <p xml:id="i-PwWWKnth5YEe4vpVx6v51w">
            o miljöer som motverkar social utslagning och isolering och som
            främjar solidaritet, gemenskap och ansvar; Oo miljöer som fyller
            ungdomsåren med meningsfull verksamhet och däri- genom skapar
            alternativ till det kommersiella fritids- och kulturutbu- det.
          </p>
          <p xml:id="i-WsoA5kLeB9Y8GKFVmNPy9b">
            Från dessa utgångspunkter krävs ett medvetet arbete för en decentralise-
            rad bebyggelsestruktur med fungerande lokalsamhällen där behovet
            av arbete, bostad och fritidsaktiviteter i betydande grad kan
            tillgodoses inom samma område.
          </p>
          <p xml:id="i-3fT5rDpHNHWryBA5H82ova">
            Barn- och ungdomskultur
          </p>
          <p xml:id="i-7jVtaBwkYDPxeoRgTPuJYT">
            Barns naturliga kontakter med en levande kulturgemenskap har
            i mycket brutits samtidigt som de kommersiella krafterna runnit
            i väg. Den kommersiella masskulturen har en stark genomslagskraft
            och attraherar särskilt grupper av barn och ungdom som av olika
            skäl saknar identitet, rotfäste i tillvaron och en meningsfull
            funktion i samhället. Den kommer- siella kulturen blir den gemensamma
            ”koden” med ideal, innehåll och värderingar som ofta står i direkt
            motsats till de värden samhället stöder eller vill främja. Barnens
            ”kulturlöshet” kan därför indirekt bli ett hot mot demokratin.
            Radikala och snabba åtgärder krävs för att stärka barnens kulturidentitet
            genom att skapa bättre förutsättningar för barns eget skapande,
            att återknyta förbindelserna med det gemensamma kulturarvet, att
            ta till vara på de ”nya” kulturer som våra invandrare har med
            sig, att ge alternativen en chans. För såväl centrala som regionala
            institutioner måste barn och ungdomar vara en naturlig målgrupp.
            Det får inte vara så att institutionernas utbud riktas till de
            yngre enbart i de fall då extraresurser ställs till föfogande.
            En betydande del av varje institutions reguljära verksamhet måste
            särskilt inriktas på barn och ungdomar. Det är en självklarhet
            att alla barn och ungdomar, oavsett om de växer upp i landsbygd
            eller i tätort, skall ha tillgång till kulturinstitutionernas
            verksamhet. För att stimulera och utveckla amatörismen fordras
            insatser såväl från de som redan är verksamma amatörer som från
            de yrkesutövande kulturarbe- tarna. Den nya formen för bidrag
            till kulturellt arbete i folkbildningen är en tillgång för ett
            växande lokalt amatörarbete. För studieförbundens lokalav- delningar
            bör den nya bidragsformen leda till en tyngdpunktsförskjutning
            från distributiv kulturprogramverksamhet till amatörkulturarbete
            och akti- viteter där amatörer och professionella samverkar. Barn
            och ungdomar möter i stor utsträckning två olika musikvärldar.
            Den ena är institutionernas och skolans musikvärld, där den seriösa
            musiken dominerar. Den andra är fritidens popmusikvärld, präglad
            av kommersiell musikindustri som i sin strävan att erövra största
            möjliga marknad sprider
          </p>
          <p xml:id="i-92HgqP1C6TVt2HytBgKbpN">
            FER a se AE AE
          </p>
          <pb facs="riksdagen-motions-pdf/data/198182/mot_198182__1332/mot_198182__1332-004.pdf"/>
          <fw xml:id="i-JrUDHwKZwE9bzv986omUrv">
            Mot. 1981/82:1332 10
          </fw>
          <p xml:id="i-TJSJf6uJTsSrQa6FKXjXrd">
            utslätad musik. Vid sidan av kontakt med och deltagande i den
            levande musiken är rikskonserters fonogramutgivning och stöd till
            annan fonogram- | produktion ett viktigt bidrag till variationsrik
            musik för barn och ungdo- mar. Skönlitteratur är en tillgång både
            för att bättre förstå den egna vardagen, vidga vyerna och stimulera
            fantasin. Särskilt viktigt är det att barnen, som lägger grund
            till sina attityder och sin verklighetsbild, kontinuerligt får
            möta och läsa kvalitetslitteratur. Folkbibliotekens insatser för
            att genom bibliotek, bokbussar och boklådor göra god litteratur
            tillgänglig för alla är av betydelse. Den statligt intierade försöksverksamheten
            med läsfrämjande åtgärder, kanaliserade genom studieförbunden
            och dess barn- och ungdomsorganisa- tioner, har givit erfarenheter
            och goda resultat. Genom föreningslivet har aktiva insatser gjorts
            för att nå fram till barn och barnfamiljer, som inte spontant
            möter upp på bibliotek och i bokhandel. Böcker har blivit ett
            mer naturligt inslag i föreningsverksamheten, inte minst i föreningarnas
            utåtrik- tade verksamhet. Fr. o. m. 1982/83 kommer den läsfrämjande
            verksamheten enligt budgetpropositionens förslag att få reguljärt
            stöd från staten. Många angelägna insatser för att främja barns
            positiva möten med boken
          </p>
          <p xml:id="i-T3sDNVQJsN561seyqhnzcR">
            pågår. Ändå måste vi konstatera det faktum att marknaden för
            barn- och ungdomslitteratur är starkt präglad av undermåliga produkter.
            I massupp- lagor och till förhållandevis låga priser saluförs
            en mängd böcker och serier, som förmedlar fördomar och falska
            bilder av vår tid och verklighet. Nära | 80 20 av de serier som
            säljs i Sverige är importerade. Produktion av svenska kvalitetsserier
            måste uppmuntras och underlättas. Genom sin kombination av bild
            och text är serien en intressant litterär form för såväl ungdomar
            som vuxna. Utgivningsstödet till barn- och undomsserier bör uppmärksamt
            följas för att erhålla vetskap om detta stöd är tillräckligt som
            stimulans åt svensk serieproduktion. I dag råder olika möjligheter
            för barn och ungdomar att få tillgång till bra kvalitetsfilm.
            Endast i storstäder finns relativt goda möjligheter till ett allsidigt
            utbud. Det är enligt vår mening viktigt att den statliga filmpolitiken
            har som utgångspunkt att skapa möjligheter för alla att få tillgång
            till ett omfattande och omväxlande utbud. Sedan 1963 har hälften
            av landets biografer försvunnit. Minskningen har framför allt
            skett på landsbygden. Möjligheter måste skapas även för dem som
            bor utanför storstadsområ- dena, att få se kvalitetsfilm. Folkrörelser,
            barn- och ungdomsorganisationer m. fl. är en viktig resurs i det
            sammanhanget. Redan i dag görs stora insatser från barn- och ungdomsorganisationer
            för att erbjuda ett rikt och varierat utbud av kvalitetsfilm över
            hela landet. Sedan flera år stöder staten föreningars verksamhet
            som syftar till att tillhandahålla en alternativ filmrepertoar
            för lokalt förankrad visningsverksamhet. Filmvisningar i föreningslivet
            är det bästa sättet att sprida god kvalitetsfilm. Dessutom blir
          </p>
          <p xml:id="i-5cn3AsDTZDwSXfARNv996G">
            RA SE
          </p>
          <pb facs="riksdagen-motions-pdf/data/198182/mot_198182__1332/mot_198182__1332-005.pdf"/>
          <fw xml:id="i-MZNxqtXU1Aq4Rz2HJjMDU2">
            Mot. 1981/82:1332 1
          </fw>
          <p xml:id="i-Y1EFWkEAutxfn2kXMavj9J">
            möjligheterna att lokalt välja filmrepertoar större eftersom
            publiken själv är med och beslutar i dessa frågor. I dag produceras
            varje år ca 1-3 svenska långfilmer och ca 10-15 kortfilmer, som
            vänder sig till barn och ungdomar. Detta är en alltför liten produktion
            för att garantera ett allsidigt utbud. Det ojämförligt största
            produktionen av barn och ungdomsfilmer sker i dag inom ramen för
            Sveriges Radio. Totalt avsätter Sveriges Radio 50 milj. kr. på
            produktion av barn- och ungdomsprogram. Av olika skäl får inte
            dessa filmer kopieras över till 16 mm film så att de kan användas
            i föreningslivet. Vi anser att ansträngningarna för att lösa dessa
            problem måste intensifieras så att Sveriges Radios stora produktion
            kan användas på ett bättre sätt. Barn och ungdomar ser i dag rörliga
            bilder i mängder. Det stora utbudet av rörliga bilder i form av
            TV-program och filmer gör det nödvändigt att sätta in motåtgärder.
            På samma sätt som samhället vill stödja barns och ungdomars eget
            skapande när det gäller musik och teater bör samhället ge barn
            och ungdomar möjlighet att kunna använda och kritiskt värdera
            bild och film. Skolan och föreningslivet utgör ett viktigt instrument
            för dessa strävan- den. Vi förutsätter att det arbete den filmpolitiska
            beredningen bedriver kommer att leda till åtgärder som får betydelse
            för den framtida filmpoliti- ken.
          </p>
          <p xml:id="i-Ci8RbxpbyGrZqkMqB8Bphc">
            Folkrörelser
          </p>
          <p xml:id="i-Udp8PLxbVk2ZYdr9s3uy8V">
            Starka folkrörelser är en naturlig del i vårt samhälle. Folkrörelserna
            är viktiga ur demokratisk synpunkt eftersom de genom sina arbetsformer
            fostrar i demokrati och utgör kanaler för människors uppfattningar
            i viktiga samhällsfrågor. Folkrörelserna fyller också viktiga
            sociala och kulturella funktioner och ger människor möjlighet
            till personlighetsutveckling, ansvarstagande och identitet. Ungdomsorganisationerna
            når ca 60 70 av Sveriges barn och ungdomar, som genom att vara
            medlem i en ungdomsorganisation, speciellt i en idéburen organisation,
            får möjlighet till meningsfull sysselsättning. Att betyda något,
            att ha kanaler och veta hur man kan påverka sin närmiljö är viktigt.
            Genom medlemskap i en ungdomsorganisation kan barn och ungdomar
            få stimulans och uppmuntran till insikter i viktiga frågor. Starka
            barn- och ungdomsorganisationer ger ungdomar möjlighet att påverka
            hela sin tillvaro. Genom att känna trygghet och gemenskap i en
            grupp får ungdomar möjlighet att känna självförtroende. Många
            ungdomsorganisationer brottas emellertid med problem, inte minst
            de idéburna organisationerna har problem att nå barn- och ungdomar
            i nya förortsområden. Undersökningar som gjorts av statens ungdomsråd
            visar också på en betydande social snedrekrytering av medlemmar.
            Det är de mest ”välanpassade” ungdomarna som blir medlemmar i
            en förening.
          </p>
          <pb facs="riksdagen-motions-pdf/data/198182/mot_198182__1332/mot_198182__1332-006.pdf"/>
          <fw xml:id="i-PaqGriox4Sr2QWoCadpQbc">
            Mot. 1981/82:1332 12
          </fw>
          <p xml:id="i-4DeJKpB8KCE4HNumk9HA38">
            Detta är naturligtvis i första hand organisationernas egna problem,
            men eftersom folkrörelserna spelar en så betydelsefull roll i
            vårt demokratiska system och fyller så viktiga uppgifter när det
            gäller sociala och kulturella livet, är det viktigt att samhället
            stödjer folkrörelserna i deras strävan att engagera människor.
            En längre tids sjunkande medlemssiffror för de idéburna ungdomsorgani-
            sationerna måste leda till åtgärder för att stärka de idéburna
            organisationer- na i deras arbete, som ofta präglas av hård konkurrens
            från det kommersiella fritids- och kulturutbudet. Det finns också
            anledning att se över hur samhällets stöd till folkrörelserna
            på ett bättre sätt kan samordnas för att nå bättre effekt.
          </p>
          <p xml:id="i-EkkPoRhx9CRtLeg3DHtAz3">
            Föräldraansvar
          </p>
          <p xml:id="i-5Zcc1tTeLpptaxMtq7wLUW">
            Föräldrarna, hemmet och familjen spelar naturligtvis en avgörande
            roll för barn och ungdomars uppväxtvillkor. De stora samhällsförändringar
            som vi inledningsvis beskrivit har dock medfört förändrade förutsättningar
            för föräldrarna att leva upp till sin roll. I den stora urbaniseringsprocess
            som fortgått under de senaste decen- nierna har människor ryckts
            upp med rötterna från invanda miljöer i glesbygd och småorter
            i Sverige och andra länder och flyttat till ofta helt nya bostadsområden.
            Därigenom har invanda och trygga band mellan grannar, vänner och
            släktingar klippts av och fungerande sociala strukturer har slagits
            sönder. Samhället kan inte genom institutioner och specialister
            överta föräldrarnas roll, men väl vara till hjälp och stöd. Folkrörelser
            och studieförbund måste spela en stor roll när det gäller att
            ge föräldrar stöd att vara aktiva i närmiljön och på så sätt vara
            med att forma den sociala och kulturella uppväxtmiljön för barn
            och ungdomar.
          </p>
          <p xml:id="i-EB2hg1M2KftXpLtd6F7iSD">
            Skolan
          </p>
          <p xml:id="i-7Lb3rG7CDFA7aJaWV3koRB">
            Skolan är en viktig del i uppväxtmiljön för barn och ungdomar.
            Genom att ge elever möjlighet att aktivt delta i det praktiska
            arbetet med skolans skötsel, matlagning, städning etc. kan skolan
            utvecklas inom ramen för nuvarande läroplan. Detta tillsammans
            med ökade kontakter med arbetsliv, folkrörelser och kulturliv
            utanför skolan kan medverka till att barn och ungdomar får fler
            naturliga vuxenkontakter och får vara med att själva ta ansvar
            för sin närmiljö.
          </p>
          <p xml:id="i-KpD4ti7W4JZjutP1c8pM4d">
            Världsungdomsåret
          </p>
          <p xml:id="i-51EASk2kDTRPk1dSwpgGNu">
            Förenta nationerna har utropat år 1985 till internationellt världsungdoms-
            år. Världsungdomsårets övergripande mål sammanfattas i orden ”Delaktig-
          </p>
          <pb facs="riksdagen-motions-pdf/data/198182/mot_198182__1332/mot_198182__1332-007.pdf"/>
          <fw xml:id="i-UtqZh972xveYrg3tQHS41t">
            Mot. 1981/82:1332 13
          </fw>
          <p xml:id="i-RCexg35yGJNwXquQbU8rse">
            het, utveckling och fred”. Syftet med världsungdomsåret, vars
            tyngdpunkt skall ligga på nationell och lokal nivå är bl. a. följande:
            Att utveckla och genomföra nya och nyskapande politiska program
            och åtgärder på ungdoms- området, i synnerhet inom områdena utbildning,
            arbete och andra levnads- villkor såsom bostäder, hälsa, social
            välfärd. Den rådgivande kommitté inom FN som har att förbereda
            världsungdomsåret poängterar att detta år inte skall ses som en
            isolerad företeelse utan som ett led i ett långsiktigt och konsekvent
            utvecklingsarbete för att förbättra ungdomars villkor. Kommittén
            understryker också ungdomsorganisationernas roll i genom- förandet:
            ”Ungdomars delaktighet och ungdomsorganisationernas medver- kan
            måste erkännas och utnyttjas som en förutsättning för att nå de
            för världsungdomsåret uppställda målen.” Regeringen föreslår att
            statens ungdomsråd får ansvaret som berednings- och ledningsorgan
            för det nationella arbetet med världsungdomsåret. Vi hälsar med
            tillfredsställelse detta förslag. Statens ungdomsråd har väl fungerande
            kontakter med barn- och ungdomsorganisationerna och en utredningsverksamhet
            med direkt anknytning till världsungdomsårets mål- sättningar.
            Under de senste åren har en rad utredningar tagit upp barns och
            ungdomars situation och fört fram förslag till åtgärder över ett
            brett fält. Vi vill här särskilt peka på statens ungdomsråds utredningar.
            Vidare har statens kulturråd tagit initiativ till att utvärdera
            de tre årens satsningar på barnkultur. Vi anser att det är angeläget
            att nu sammanföra erfarenheterna av de senaste årens arbete och
            förslag och samla detta till ett barn- och ungdomspolitiskt program
            att föreläggas riksdagen som en grund för fortsatta insatser på
            detta område. Riksdagen bör därför hos regeringen hemställa om
            ett sådant förslag. Vi anser att förutsättningarna måste undersökas
            för att inför världsung- domsåret 1985 inleda en nyskapande försöksverksamhet
            kring temat Ungdomars delaktighet.
          </p>
          <pb facs="riksdagen-motions-pdf/data/198182/mot_198182__1332/mot_198182__1332-008.pdf"/>
          <fw xml:id="i-AWiFgj2vtsuZLaWqYSfP5s">
            Mot. 1981/82:1332 14
          </fw>
          <p xml:id="i-Co71BSrzRrG4JcMzN5sX4G">
            Hemställan
          </p>
          <p xml:id="i-Eny97NGg242NkrS7QBbhed">
            Med hänvisning till vad som ovan anförts hemställs 1. att riksdagen
            hos regeringen begär förslag till ett samlat barn- och ungdomspolitiskt
            program i enlighet med vad som anförts i motionen, 2. attriksdagen
            hos regeringen begär att nyskapande försöksverk- samheter inleds
            med anledning av världsungdomsåret 1985.
          </p>
          <p xml:id="i-Rya6u7qhgyQFmTmt7adGxi" type="date">
            Stockholm den 26 januari 1982
          </p>
          <p xml:id="i-2VNmQHueSLFgMx4QEEq8Nh">
            KARL-ERIC NORRBY (c)
          </p>
          <p xml:id="i-Hdfb3hvywNk82sNBG4XX18">
            OLLE ERIKSSON (c) ANNA ELIASSON (c) STINA ELIASSON (c) SVEN-E.
            NORDIN (c) KARIN ISRAELSSON (c) SIGVARD PERSSON (c) | GUNHILD
            BOLANDER (c) CHRISTINA ROGESTAM (c) KERSTIN GÖTHBERG (c) LARZ
            JOHANSSON (c)
          </p>
          <p xml:id="i-BzUJWprVDh3PKbea3MuDCr">
            SVEN JOHANSSON (c)
          </p>
        </div>
      </div>
    </body>
  </text>
</TEI>
