<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04489">
  <teiHeader>
    <fileDesc>
      <titleStmt>
        <title>med anledning av prop. 2021/22:186 En stärkt rättsprocess och en ökad lagföring</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4489 av Linda Westerlund Snecker m.fl. (V)</title>
          <idno type="rdwebb">H9024489</idno>
          <rs type="number">4489</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024489/text</ref>
          <ref type="dokument_url_html">http://data.riksdagen.se/dokument/H9024489</ref>
          <ref type="dokumentstatus_url_xml">http://data.riksdagen.se/dokumentstatus/H9024489</ref>
          <ref type="docx">http://data.riksdagen.se/fil/6F3A5AEE-EAEE-41DB-8EF0-020C3687CBEB</ref>
          <ref type="pdf">http://data.riksdagen.se/fil/36080D1B-C679-47BA-96D4-18EE033BDC5B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6FLj3eRELgD3h4FpdnSGs5" type="basedOn"/>
        <correspContext corresp="i-6FLj3eRELgD3h4FpdnSGs5">
          <ref>Proposition 2021/22:186</ref>
        </correspContext>
        <correspAction xml:id="i-TtHsgUSdxnX9AwhwztkJX7" type="signed"/>
        <correspContext corresp="i-TtHsgUSdxnX9AwhwztkJX7">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-3XohM6bxQkSgtDGvEPMkaL" type="submitted">
          <date when="2022-03-30"/>
          <time when="15:16:27"/>
        </correspAction>
        <correspAction xml:id="i-68NBp6YJoB3dtD7mheFnWq" type="reviewed">
          <date when="2022-04-13"/>
          <time when="16:57:38"/>
        </correspAction>
        <correspAction xml:id="i-BgkGmQGaTQwfE5LKYhxyCg" type="dismissed">
          <date when="2022-04-19"/>
        </correspAction>
        <correspAction xml:id="i-4p488Z84YtJ8FmD4Ev5ehs" type="referred">
          <date when="2022-04-20"/>
        </correspAction>
        <correspAction xml:id="i-5zhxUvZSR3Wt31NeVuDK59" type="assigned">
          <date when="2022-10-12"/>
          <time when="11:35:27"/>
        </correspAction>
        <correspContext corresp="i-5zhxUvZSR3Wt31NeVuDK59">
          <ref type="assignedTo">Justitieutskottet</ref>
        </correspContext>
        <correspAction xml:id="i-QyoatQE7TwsCSwhbhPd2VC" type="behandlas_i"/>
        <correspContext corresp="i-QyoatQE7TwsCSwhbhPd2VC">
          <ref type="uppgift">2021/22:JuU35</ref>
          <ref type="ref_dok_id">H901JuU35</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU35</ref>
          <ref type="ref_dok_titel">En stärkt rättsprocess och en ökad lagföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bex5BFkS1ckpWc1U2QxqQ7" type="motHeader">
        <div xml:id="i-9ZzhnrYiCbTqxwpRxtJgfu" type="motTitle">
          Motion till riksdagen 2021/22:4489 av Linda Westerlund Snecker
          m.fl. (V) med anledning av prop. 2021/22:186 En stärkt rättsprocess
          och en ökad lagföring
        </div>
      </div>
      <div xml:id="i-Tw8pSs8vYgqLf3g2Rn1BuZ" type="motBody">
        <div xml:id="i-7pz5Sz9Yro7LBQZrCzt1Gf" type="motProposal" subtype="förslag">
          <head xml:id="i-DxPLueU5NcV3TiM4uBbsMb">
            1 Förslag till riksdagsbeslut
          </head>
          <list xml:id="i-5NrLwFedaQayP9UAYB4eyn" style="ol">
            <item xml:id="i-FV5RFA21QsJ8zQc4uTaGBi">
              Riksdagen avslår proposition 2021/22:186 i den del som avser
              förslaget om att den som medverkar i utredningen av någon annans
              brott ska kunna få ett lindrigare straff (s.k. kronvittnessystem).
            </item>
            <item xml:id="i-WCKC1nPRa5McmJ5fRsH6ND">
              Riksdagen avslår proposition 2021/22:186 i den del som avser
              förslaget om att rättens möjlighet att på eget initiativ förelägga
              åklagaren att komplettera eller genomföra förundersökning ska
              tas bort.
            </item>
          </list>
        </div>
        <div xml:id="i-7NwHbhFCdeCwbhiT2qg7zW" type="motContent">
          <head xml:id="i-LAS1uABRfyNvLLRbnP4MEx" type="h1">
            2 Inledning
          </head>
          <p xml:id="i-DTXdPCTAq5kCYfhYZ5Ab2L">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndig­heternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att kriminalitet
            bekämpas på ett effektivt sätt med hjälp av lagstiftning som bygger
            på de grundläggande rättsliga principerna i en rättsstat. Förslag
            som innebär nykriminalisering, straffskärpningar eller andra inskränkningar
            i den personliga integriteten ska alltid vara väl underbyggda
            och ha analyserats utifrån nödvändighet, effektivitet och proportionalitet.
            Det straffrättsliga systemet måste i sin helhet bygga på rättssäkerhet
            och likabehandling. Samtidigt måste skyddet för både vittnen,
            målsäganden och brottsoffer vara starkt.
          </p>
          <head xml:id="i-Dsb2zf4JyWjhF55Vdmvwod" type="h1">
            3 Regeringens förslag
          </head>
          <p xml:id="i-BgCrg95qeMPa2pPpwN7N1A">
            Regeringen föreslår i propositionen ett flertal lagändringar
            som syftar till att den som har uppgifter att lämna om brott vågar
            berätta om sina iakttagelser och att tystnads­kulturen gentemot
            rättsväsendet bryts. Den som medverkar i utredningen av någon
            annans brott föreslås kunna få ett lindrigare straff (s.k. kronvittnessystem).
            Vidare föreslås skärpta straff för olika former av falska anklagelser.
            Regeringen föreslår att sekretess ska gälla för kontaktuppgifter
            till enskilda i domstol. Sekretess föreslås också gälla för uppgift
            om var den som deltar i ett sammanträde inför rätten genom ljudöverföring
            eller ljud- och bildöverföring befinner sig. Övergrepp i rättssak
            och grova fall av mened och skyddande av brottsling föreslås kunna
            leda till betydligt strängare straff än i dag. Regeringen föreslår
            även att rättens möjlighet att på eget initiativ förelägga åklagaren
            att komplettera eller genomföra förundersökning ska tas bort.
          </p>
          <head xml:id="i-96t5KfyLY3gVd48GJXsQPd" type="h1">
            4 Vänsterpartiets ställningstagande
          </head>
          <p xml:id="i-YNKbbj8t4AmYPMPrwPKxGQ">
            Vänsterpartiet står i stora delar bakom regeringens förslag.
            Vi anser dessutom att det är mycket positivt att regeringen inte
            föreslår en möjlighet att vittna anonymt, något som ingick i utredningens
            uppdrag att se över. Utredningen (SOU 2021:35 s. 355) gjorde dock
            bedömningen att det inte finns tillräckligt starka skäl för att
            införa bestämmelser om anonyma vittnen.
          </p>
          <p xml:id="i-TyA4fuuTBxt68NdS9B4zaE">
            Vi håller med regeringen om att det är djupt problematiskt med
            den tystnadskultur som har brett ut sig, framför allt kopplat
            till den organiserade brottsligheten och annan grov brottslighet.
            När människor skräms till tystnad och avstår från att vittna om
            brott riskerar utredningar att läggas ned och gärningspersoner
            går i förlängningen fria i brist på bevisning. Detta leder till
            att allmänhetens förtroende för rättsväsendet urholkas, vilket
            utgör ett allvarligt hot mot demokratin och rättsstaten. Vi står
            därför bakom regeringens förslag om vissa straffskärpningar och
            förändringar av bestämmelserna om mened, övergrepp i rättssak
            och skyddande av brottsling.
          </p>
          <p xml:id="i-Wg9znVajgSZKVQau2PYmvx">
            Vi står också bakom regeringens förslag om att sekretess ska
            gälla hos en domstol i ett brottmål för uppgift som rör en enskild
            persons adress, kontaktuppgifter och personnummer. I domstol gäller
            en stark presumtion för offentlighet. Uppgifter som varit sekretessbelagda
            under förundersökningen blir därför som huvudregel offentliga
            när de lämnas över till domstol i samband med att åtal väcks.
            Kontaktuppgifter till enskilda har dock sällan någon betydelse
            för frågan i sak. När åtal väcks kommer dock ofta kontaktuppgifter
            till parter, vittnen och andra som på något sätt varit aktuella
            under förundersökningen in till domstolen från Åklagarmyndigheten.
            Uppgifterna finns i regel intagna antingen i förundersökningsprotokollet
            eller i en särskild handling. Kontaktupp­gifter kan också tillföras
            målet av en part, t.ex. i samband med att en handling ges in i
            målet eller ärendet. Presumtionen hos domstolarna är alltså, till
            skillnad från vad som gäller hos polis- och åklagarmyndigheterna,
            att kontaktuppgifter till enskilda är offent­liga. Vissa begränsade
            möjligheter att sekretessbelägga kontaktuppgifter till vittnen
            och andra förhörspersoner i domstol finns dock redan i dag.
          </p>
          <p xml:id="i-9yhFagbGgxz45ocpnz12BX">
            Vänsterpartiet anser att det är rimligt att det också i domstolarna
            finns möjlighet att i större utsträckning sekretessbelägga kontaktuppgifter
            till enskilda. Även om det går att få tag i kontaktuppgifter till
            enskilda på andra sätt, är det viktigt att stärka skyddet för
            vittnen så långt det är möjligt.
          </p>
          <head xml:id="i-Jp2cC6yJTKx2Hb6tzcLCM6" type="h2">
            4.1 Större möjligheter att delta i rättegång på distans
          </head>
          <p xml:id="i-7McGcn1ean5RHKSQn9vTjg">
            Genom reformen En modernare rättegång (prop. 2004/05:131 och
            prop. 2015/16:39) infördes generella regler om möjligheter till
            videokonferens för alla domstolar. Parter, vittnen och andra som
            ska delta i ett sammanträde ska kunna delta på distans genom videokonferens
            om det inte är olämpligt. Om den person som ska vittna är rädd
            att utsättas för repressalier eller i övrigt har svårt att prata
            om en viss person är närvarande så finns det alltså möjlighet
            för domstolen att ta hänsyn till det. Ett sätt kan vara att låta
            den tilltalade följa vittnesmålet från ett annat rum. Det finns
            även möjligheter för domstolen att besluta om att vittnet ska
            höras via videokonferens från ett särskilt rum på en domstol eller
            hemifrån. Tekniken som gör att förhör kan hållas med personer
            som sitter hemma vid sin egen dator har utvecklats eftersom coronapandemin
            medförde ökad risk för inställda förhandlingar. Vi anser att tekniken
            regelmässigt bör erbjudas vid situationer där målsägande och vittnen
            av olika anledningar inte vill delta på plats i rättegångssalen.
            Vi har därför tidigare föreslagit att regeringen ska ge Domstolsverket
            i uppdrag att utveckla och sprida tekniken för att delta i rättegång
            på distans via video­konferens till samtliga domstolar (mot. 2021/22:455).
          </p>
          <head xml:id="i-DpAcVXSp6waDWNRhswoJow" type="h2">
            4.2 Ett nytt särskilt personsäkerhetsprogram för att skydda vittnen
          </head>
          <p xml:id="i-JjRhCiFYPQsRKnGF6ScdJM">
            Ett väl fungerande vittnesskyddsprogram är avgörande för att
            få människor att vittna i syfte att beivra grov brottslighet,
            men även annan brottslighet. Personer som har betydelse för utfallet
            i en rättslig process kan få skydd genom polisens särskilda personsäkerhetsprogram.
            Med det menas t.ex. någon som vittnar under en rättegång och kan
            påverka om en misstänkt person fälls för ett visst brott. Det
            kan också gälla tidigare kriminella som genom att berätta avgörande
            uppgifter för polisen utsätter sig för risken att bli hotade.
            Dessvärre finns det en rad problem med och brister i dagens vittnesskydd.
            Exempelvis är myndighetens beslut inte skriftligt och går inte
            att överklaga för den enskilda bevispersonen. I en situation där
            en person som fått lämna hela sitt gamla liv bakom sig för att
            ingå i programmet kan det leda till att hen blir helt utlämnad
            till myndigheten, helt utan insyn, rättssäkerhet eller möjlighet
            till prövning av beslut under tiden i programmet. Det vore lämpligt
            om målsägandebiträde eller annan stödperson med lämplig kompetens
            har mandat att hjälpa bevispersonen i kontakten med myndig­heten.
          </p>
          <p xml:id="i-4tBqmnZdkUqLts5La58MuW">
            Tyvärr har utredningen SOU 2021:35 som bl.a. sett över skyddet
            av förhörspersoner dragit slutsatsen att det inte finns något
            behov av att ändra eller komplettera reglerna om det särskilda
            personsäkerhetsarbetet. Detta är beklagligt eftersom vittnesskyddet
            behö­ver moderniseras och uppdateras. Vidare behöver villkoren
            för de personer som ska ingå i det särskilda personsäkerhetsprogrammet
            bli tydligare. Vi har därför i tidigare motioner föreslagit att
            regeringen ska tillsätta en utredning om ett nytt särskilt person­säkerhetsprogram
            (mot. 2021/22:455).
          </p>
          <head xml:id="i-4i4QQ7cfRx5fBoBUQiW7Ji" type="h2">
            4.3 Förslaget om strafflindring för s.k. kronvittnen
          </head>
          <p xml:id="i-HoXXEk4qySFBQmPCLiUuen">
            Med ett s.k. kronvittne avses i allmänhet en misstänkt eller
            en tilltalad som, genom att medverka till utredningen av någon
            annans brottslighet, får fördelar i den brottsutredning eller
            det brottmål där hen förekommer. Frågan om huruvida ett system
            med kronvittnen ska införas har behandlats i ett flertal utredningar,
            men något förslag har inte lagts fram eftersom nackdelarna har
            bedömts överväga fördelarna. Införandet av särskilda strafflindringsregler
            för kronvittnen har bl.a. ansetts vara något som är främmande
            för svensk rättstradition. Vidare har utredningarna lyft att sådana
            åtgärder skulle kunna utgöra en grogrund för falska angivelser
            och en ökad risk för våld på t.ex. kriminalvårdsanstalter. Beredningen
            för rättsväsendets utveckling (BRU) menade att uppgifternas tvivelaktiga
            bevisvärde innebär att man kan ifrågasätta om ett kronvittnes­system
            märkbart skulle öka effektiviteten i brottsutredningarna (SOU
            2021:35, s. 185 ff.)
          </p>
          <p xml:id="i-8EqFShvyui4cGLUdBQJqzb">
            Redan i dag kan medverkan i utredningen av någon annans brott
            ge strafflindring i vissa situationer. Enligt strafflindringsgrunden
            i brottsbalken (29 kap. 5 § BrB) ska rätten vid straffmätningen
            utöver brottets straffvärde i skälig omfattning bl.a. beakta om
            den tilltalade frivilligt angett sig eller lämnat uppgifter som
            är av väsentlig betydelse för utredningen av brottet. Vänsterpartiet
            kan därför inte se behovet av en ny strafflind­ringsgrund. Vi
            ser däremot uppenbara risker med ett kronvittnessystem. Oriktiga
            uppgifter kan komma att lämnas i större utsträckning än i dag.
            Detta påverkar bevis­värderingen negativt och ökar risken för
            felaktiga domar. Vidare kan den som lämnar uppgifter utsättas
            för repressalier. Den situation som nu råder där kriminella grupper­ingar
            utövar skjutvapenvåld i hämndsyfte, riskerar därmed att förvärras.
          </p>
          <p xml:id="i-WfaThWET6wUUyvYXvwCxHK">
            Flera av remissinstanserna ifrågasätter förslaget. Justitiekanslern
            (JK) menar att det inte blir förutsebart för den misstänkte i
            vilken utsträckning utredningsmedverkan i slutändan kommer att
            leda till strafflindring. Juridiska fakultetsnämnden vid Stockholms
            universitet, Juridiska fakultetsnämnden vid Uppsala universitet
            och Sveriges advokatsamfund avstyrker förslaget. Remissinstanserna
            ifrågasätter om förslaget kommer att uppnå avsedd effekt samt
            menar att förslaget är förenat med potentiella risker, t.ex. risken
            för att systemet medför att oriktiga uppgifter lämnas i större
            utsträckning, risken för att den som lämnar uppgifter utsätts
            för repressalier och risken för att likabehandlingsprincipen och
            brottsofferperspektivet åsidosätts.
          </p>
          <p xml:id="i-B6B5yCK6PMb5QW1a6jgFci">
            Lagrådet skriver i sitt yttrande över förslaget till en kronvittnesreglering
            att det väcker flera frågor från såväl rättssäkerhets- som rättstillämpningssynpunkt.
            Förslagen innebär en övergång från att vid påföljdsbestämningen
            beakta uppgiftslämnande som rör bara den tilltalades egen brottslighet
            till att premiera uppgiftslämnande också avseende annans brottslighet.
            Detta är, enligt Lagrådet, ett i många avseenden stort steg som
            skapar inte obetydliga risker från rättssäkerhetssynpunkt. Vidare
            framstår det som osannolikt att införandet av ett kronvittnessystem
            kommer att ha några mer påtagliga effekter för möjligheterna att
            vidta åtgärder mot allvarliga brott. Lagrådet lyfter fram att
            det i lagrådsremissen antas röra sig om ganska få fall, ca 5–10
            per år, där de föreslagna reglerna om kronvittnen skulle komma
            att tillämpas i praktiken. Av dessa fall förväntas bara högst
            något eller några avse tillämpning av påföljdsreduktion för den
            som berättar om någon annans brottslighet som saknar samband med
            den som hen själv är misstänkt eller åtalad för. Sammantaget är
            det enligt Lagrådet ytterst tveksamt om fördelarna med att införa
            ett kronvittnessystem överväger nackdelarna. Lagrådet avråder
            därför från ett genomförande av förslaget. Vänsterpartiet anser
            att det är anmärkningsvärt att regeringen, trots Lagrådets yttrande,
            väljer att gå vidare med förslaget om ett kronvittnessystem.
          </p>
          <p xml:id="i-3aAQwfg4ezzj6NCqFLqeHW">
            Riksdagen bör avslå proposition 2021/22:186 i den del som avser
            förslaget om att den som medverkar i utredningen av någon annans
            brott ska kunna få ett lindrigare straff (s.k. kronvittnessystem).
            Detta bör riksdagen besluta.
          </p>
          <head xml:id="i-9GHmYowmJGFAQ19ZSwQSUB" type="h2">
            4.4 Förslaget om att ta bort rättens möjlighet att på eget initiativ
            förelägga åklagaren att komplettera eller genomföra förundersökning
          </head>
          <p xml:id="i-ANYxczjRVxA7aUSBXi2CYD">
            Regeringen föreslår att rättens möjlighet att på eget initiativ
            förelägga åklagaren att komplettera eller genomföra förundersökning
            ska tas bort. Hovrätten över Skåne och Blekinge avstyrker förslaget.
            Det kan medföra att tilltalade utan försvarare drabbas negativt
            och att principen om parternas likställdhet försvagas. Civil Rights
            Defenders anför bl.a. att domarens ansvar för att saken blir tillräckligt
            utredd har fungerat som en skyddsmekanism för den tilltalade,
            särskilt i de fall den tilltalade är särskilt sårbar eller om
            den tilltalade inte har en försvarare. Brottsofferjouren anser
            att brottsoffer kan påverkas negativt av förslaget eftersom målsäganden
            blir mer beroende av den enskilda åklagarens insats och att fler
            fall riskerar att ogillas. Vänsterpartiet håller med remiss­instanserna
            om att förslaget inte bör genomföras.
          </p>
          <p xml:id="i-DYDJdAbTncJb4sQoZFEqoy">
            Riksdagen bör avslå proposition 2021/22:186 i den del som avser
            förslaget om att rättens möjlighet att på eget initiativ förelägga
            åklagaren att komplettera eller genom­föra förundersökning ska
            tas bort. Detta bör riksdagen besluta.
          </p>
        </div>
        <div xml:id="i-RNn5u7fzte44393gD68PDm" type="signatureBlock">
          <list xml:id="i-3LxtGHmNmc4BEcdf98xuvr">
            <item xml:id="i-Qd6U2zP5Enf9uL7zWBjbFS" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-GiMzgQpSpsyZWmfojHifCA" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-68YphwmhJafkkfgGm9Hqgd" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-CFg9YvzBzELwh4PrjJhyUH" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-Wo5FaxuCojHeYGEcqrpPMW" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-Hqeu5DpvQ1EarTbJdWaLXu" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
