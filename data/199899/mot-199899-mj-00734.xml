<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0734/mot_199899_mj_0734-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ734 MJ734
          </p>
          <p>
            Motion till riksdagen 1998/99:MJ734
          </p>
          <p>
            av Thomas Julin och Gudrun Lindvall (mp) Halonavveckling
          </p>
          <p>
            Halon tär på ozonskiktet
          </p>
          <p>
            Haloner, som används i brandsläckare, innehåller brom som i likhet
            med klorföreningar förstör ozonet i den övre atmosfären. Utsläpp
            av klor- och bromhaltiga flyktiga ämnen har ökat nedbrytningen
            av ozonmolekylerna i en sådan takt att ozonhalten minskat. Ozonskiktet
            har blivit tunnare, särskilt nära polerna. Ibland är uttunningen
            så allvarlig att man talar om ett ”hål” i ozonskiktet. Den ökade
            UV-strålningen innebär att risken för skador på levande celler
            ökar. Produktionen är därför förbjuden i i-världen sedan 1994,
            i enlighet med Montrealprotokollet. Genom förbudet hoppas klimatforskarna
            att ozonlagret ska börja återhämta sig inom 20 år. U-länderna
            tillåts dock tillverka haloner fram till år 2010. Det har lett
            till en illegal import till Europa, vilket EU- kommissionen nu
            vill stoppa med ett försäljnings- och påfyllningsförbud. I Sverige
            har vi sedan 1 januari 1998 förbud mot att använda fasta släcksystem
            med halon.
          </p>
          <p>
            Haloner ej inlämnade
          </p>
          <p>
            Halon ska inlämnas till SAKAB för destruktion. Detta har dock
            inte skett i beräknad utsträckning. Den totala mängden halon på
            den svenska marknaden har beräknats till 1 000 ton. SAKAB:s destruktionsanläggning
            har därför en mottagningskapacitet på minst 500 ton, men till
            och med augusti 1998 har de endast fått in ca 210 ton. Under 1998
            års åtta första månader har 78 ton inkommit, jämfört med 81 ton
            hela förra året och 51 ton 1994-1996. Mängderna har alltså ökat,
            men huvuddelen halon — 450 till 700 ton — finns kvar ute på marknaden.
            Förutom sjöfarten och vissa av försvarets anläggningar har inga
            dispenser medgivits. En stor mängd halon finns kvar, enligt tidningen
            Brand &amp; Räddning framför allt hos mindre företag som inte står
            under samma stränga kontroll som de större.
          </p>
          <p>
            Tillsynsmyndighetens roll
          </p>
          <p>
            Tillsynsmyndigheterna har haft skiftande kontroll på halonavvecklingen.
            Lagstiftningen säger att företagen själva ska anmäla innehavet
            till
          </p>
          <pb facs="riksdagen-motions-pdf/data/199899/mot_199899_mj_0734/mot_199899_mj_0734-0002.pdf"/>
          <p>
            länsstyrelsen, men vissa länsstyrelser har på ett föredömligt
            sätt kartlagt och Mot. följt upp företagens innehav. Utsträckningen
            man som tillsynsmyndighet har 1998/99MJ734
          </p>
          <p>
            informerat om förbudet mot halonanvändning varierar givetvis
            också. Efter årsskiftet har Naturvårdsverket utlovat en översyn
            av halonfrågan.
          </p>
          <p>
            Innehav tillåtet
          </p>
          <p>
            Beslutet om lagstiftning mot haloner togs 1991. Då beslutade
            man att användningen av fasta släcksystem med haloner är förbjudet
            från 1 januari 1998. Därmed får anläggningarna finnas kvar, men
            inte användas. Det finns alltså inget krav på att lämna in halonet
            till destruktion, vilket delvis förklarar mängden haloner som
            ännu ej lämnats in. Att få halonet omhändertaget kostar ca 68
            kronor per kilo. Sedan tillkommer kostnaden för ett nytt, halonfritt
            brandskyddssystem. Det kan ha avskräckt många företag, särskilt
            mindre, från att lämna in halon till destruktion. De kan ha ignorerat
            förbudet, eller nöjt sig med att ställa undan halonflaskorna.
            Det räknas då som om de lagrar halon, med anmälningsskyldighet,
            men de flesta upptäcks sannolikt inte. Det bör därför införas
            ett krav på att lämna in halon för destruktion. Vidare har försvaret,
            som nämnts ovan, dispens från halonförbudet för vissa av sina
            anläggningar. Detta rimmar illa med försvarets på senare tid alltmer
            uttalade miljöinriktning. Försvaret bör därför skyndsamt avveckla
            all användning av haloner.
          </p>
          <p>
            Destruktionsanläggningar saknas i delar av världen
          </p>
          <p>
            I stora delar av världen, t.ex. Ryssland och Asien, saknas destruktionsanläggningar
            för haloner. Det finns alltså en oklarhet om vad som händer där
            med de haloner som byts ut. Det diskuteras nu att importera halonerna
            t.ex. till Sverige för destruktion hos SAKAB, men en import är
            inte okontroversiell eftersom det också skulle underlätta illegal
            import av haloner för fortsatt bruk. Det bör utredas vad som är
            mest framkomligt för att minska problemen med brist på destruktionsanläggningar.
            Ett internationellt initiativ i frågan bör också tas.
          </p>
          <p>
            Nya halonformer oroar
          </p>
          <p>
            Mängden halon-1202 i atmosfären ökar med närmare 20 procent om
            året, rapporterar australiska och brittiska forskare. Den så snabba
            ökningen av halon-1202 överraskar och oroar. Ökningen äventyrar
            hela läkningen av ozonhålet, särskilt som man inte vet varifrån
            utsläppen kommer. I Montrealprotokollet nämns inget om halon-1202,
            vilket pekar på vikten av att ha beredskap för hot från andra
            halonformer.
          </p>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om krav på att lämna in halon för destruktion,
          </p>
          <p>
            11
          </p>
          <pb facs="riksdagen-motions-pdf/data/199899/mot_199899_mj_0734/mot_199899_mj_0734-0003.pdf"/>
          <p>
            Mot. 12 Zz att riksdagen som sin mening ger 1998/99MJ734 regeringen
            till känna vad i motionen anförts om försvarets avveckling av
            halonanvändning, 3. — att riksdagen som sin mening ger regeringen
            till känna vad i motionen anförts om att utreda hur problemen
            med brist på destruktionsanläggningar bäst avhjälps, 4. att riksdagen
            som sin mening ger regeringen till känna vad i motionen anförts
            om ett internationellt initiativ för ökad halondestruktion, 5.
            att riksdagen som sin mening ger regeringen till känna vad i motionen
            anförts om beredskap för hot från andra halonformer än de i Montrealprotokollet
            uppräknade.
          </p>
          <p>
            Stockholm den 25 oktober 1998
          </p>
          <p>
            Thomas Julin (mp) Gudrun Lindvall (mp)
          </p>
        </div>
      </div>
    </body>
  </text>
</TEI>
