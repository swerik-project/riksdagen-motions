<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-03169">
  <teiHeader>
    <fileDesc>
      <titleStmt>
        <title>It som femte transportslaget</title>
        <author corresp="i-WG1giJMSibawsd4Nrc2c3k">av Mikael Larsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3169 av Mikael Larsson m.fl. (C)</title>
          <idno type="rdwebb">H8023169</idno>
          <rs type="number">3169</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8023169/text</ref>
          <ref type="dokument_url_html">http://data.riksdagen.se/dokument/H8023169</ref>
          <ref type="dokumentstatus_url_xml">http://data.riksdagen.se/dokumentstatus/H8023169</ref>
          <ref type="docx">http://data.riksdagen.se/fil/BCF74133-95E8-4873-AFAC-40DA840CB766</ref>
          <ref type="pdf">http://data.riksdagen.se/fil/12E109C0-A8BB-4AF6-9D60-8F07D409356C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9YQiXbQ8mALWF28Me9sBp5" type="signed"/>
        <correspContext corresp="i-9YQiXbQ8mALWF28Me9sBp5">
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-Uwm3eggnWKqmERZ766iV6a"/>
        </correspContext>
        <correspAction xml:id="i-YEhKGyFEqbF2KA4GuCqqtS" type="submitted">
          <date when="2020-10-06"/>
          <time when="13:10:13"/>
        </correspAction>
        <correspAction xml:id="i-RwBSbVjEDs6i2Tyq5evwVP" type="reviewed">
          <date when="2020-10-06"/>
          <time when="14:29:08"/>
        </correspAction>
        <correspAction xml:id="i-GWdXttC4VbU7BH4N65Jpe9" type="referred">
          <date when="2020-10-14"/>
        </correspAction>
        <correspAction xml:id="i-XJMbQPc78DGGkym3KdAfRt" type="assigned">
          <date when="2021-09-27"/>
          <time when="16:15:00"/>
        </correspAction>
        <correspContext corresp="i-XJMbQPc78DGGkym3KdAfRt">
          <ref type="assignedTo">Trafikutskottet</ref>
        </correspContext>
        <correspAction xml:id="i-Ap4PKtQMjDLkc9wxCfjrk9" type="behandlas_i"/>
        <correspContext corresp="i-Ap4PKtQMjDLkc9wxCfjrk9">
          <ref type="uppgift">2020/21:TU4</ref>
          <ref type="ref_dok_id">H801TU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU4</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HBGEkoD1AL6fA2wyrLSFtt" type="behandlas_i"/>
        <correspContext corresp="i-HBGEkoD1AL6fA2wyrLSFtt">
          <ref type="uppgift">2020/21:SoU14</ref>
          <ref type="ref_dok_id">H801SoU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU14</ref>
          <ref type="ref_dok_titel">Covid-19-pandemin och därmed sammanhängande frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CKTituR7B9FcbSMAai888A" type="behandlas_i"/>
        <correspContext corresp="i-CKTituR7B9FcbSMAai888A">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K19SZSBzdwfa32H7W4aZL9" type="behandlas_i"/>
        <correspContext corresp="i-K19SZSBzdwfa32H7W4aZL9">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B7rBRgwB2btw8wgEKCxJ4E" type="behandlas_i"/>
        <correspContext corresp="i-B7rBRgwB2btw8wgEKCxJ4E">
          <ref type="uppgift">2020/21:FöU6</ref>
          <ref type="ref_dok_id">H801FöU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU6</ref>
          <ref type="ref_dok_titel">Kompletterande bestämmelser till EU:s cybersäkerhetsakt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3169 av Mikael Larsson m.fl. (C)
          It som femte transportslaget
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BFroqrkU5ip26XHN3HcdTG">
            Förslag till riksdagsbeslut
          </head>
          <list style="ol">
            <item xml:id="i-Ngpj61XMa2BA3A32XYZWo9">
              Riksdagen ställer sig bakom det som anförs i motionen om att
              Trafikverket i sina åtgärdsvalsstudier (ÅVS) bör undersöka förutsättningarna
              för att göra it till det femte transportslaget och tillkännager
              detta för regeringen.
            </item>
            <item xml:id="i-RBMr4r4u2XuHTDpZny2sia">
              Riksdagen ställer sig bakom det som anförs i motionen om att
              regeringens mål för bredbandsutbyggnaden 2023 och 2025 ska uppnås
              samt att målet som sattes för 2020 skyndsamt bör få en ny plan
              för måluppfyllelse och tillkännager detta för regeringen.
            </item>
            <item xml:id="i-ASGXNqe6CZFuAe6CH2dqDm">
              Riksdagen ställer sig bakom det som anförs i motionen om att
              skyndsamt se över möjligheterna att frigöra delar av 700 MHz-bandet
              för mobilt bredband och mobiltelefoni i syfte att förbättra tillgången
              till mobilt bredband och mobiltelefoni i hela landet och uppnå
              målen i regeringens bredbandsstrategi och tillkännager detta för
              regeringen.
            </item>
            <item xml:id="i-EW2xZ5DtvJnZ8vkMWrcmav">
              Riksdagen ställer sig bakom det som anförs i motionen om blåljusmyndigheternas
              funktion och tillgång till bandbredd i samband med Rakelsystemet
              och tillkännager detta för regeringen.
            </item>
            <item xml:id="i-EeCXZGxhBqdE6rPEREhJdJ">
              Riksdagen ställer sig bakom det som anförs i motionen om att
              framtidens 5G-nät parallellt ska börja byggas ut på landsbygden
              och inte enbart i storstadsregioner och tillkännager detta för
              regeringen.
            </item>
            <item xml:id="i-EbKCwsfCsYZJ6SifgNxvmz">
              Riksdagen ställer sig bakom det som anförs i motionen om att
              regeringen i sina regleringsbrev bör ställa krav på relevanta
              myndigheter att underlätta för aktörer inom bredbandsutbyggnad
              att bygga ut den digitala strukturen och tillkännager detta för
              regeringen.
            </item>
            <item xml:id="i-GNR812szENBZJGfYbwUok6">
              Riksdagen ställer sig bakom det som anförs i motionen om att
              underlätta för ansökan för kanalisation – dvs. ledningar för bredband
              i väg- och järnvägsområde – och tillkännager detta för regeringen.
            </item>
            <item xml:id="i-Ve9RnL3bSmAsXM6ve6pdfZ">
              Riksdagen ställer sig bakom det som anförs i motionen om att
              regeringen i förhandlingarna med EU bör undersöka möjligheterna
              till fortsatt bredbandsstöd i kommande landsbygdsprogramperiod
              och tillkännager detta för regeringen.
            </item>
            <item xml:id="i-VrqdiCbGu68S1cwwXkjBfL">
              Riksdagen ställer sig bakom det som anförs i motionen om att
              se över möjligheten att garantera en fullgod ersättning till en
              rimlig kostnad för telefoni- och bredbandstjänster innan den fasta
              förbindelsen tillåts brytas och tillkännager detta för regeringen.
            </item>
            <item xml:id="i-Tt28r9JwBiwyiaBjd3pfY9">
              Riksdagen ställer sig bakom det som anförs i motionen om att
              Försvarsmakten aktivt bör delta och medverka i planeringen av
              bredbandsutbyggnaden med berörda aktörer och tillkännager detta
              för regeringen.
            </item>
            <item xml:id="i-NEwPEPNM5fWdXyMSn1ypCp">
              Riksdagen ställer sig bakom det som anförs i motionen om att
              utreda möjligheter till samhällsmaster i Sverige för att skapa
              bättre uppkoppling i glesbygd och tillkännager detta för regeringen.
            </item>
            <item xml:id="i-TWTE7BTsfxJ5cMcKhcYff1">
              Riksdagen ställer sig bakom det som anförs i motionen om att
              bredbandsutbyggnaden bör landsbygdssäkras i syfte att skapa tillväxt
              i hela landet och tillkännager detta för regeringen.
            </item>
            <item xml:id="i-8FwjPsoUZ73DTQnSrHC5Fs">
              Riksdagen ställer sig bakom det som anförs i motionen om att
              fokus ska ligga på funktionalitet i bredbandsutbyggnaden och inte
              specifika teknikval och tillkännager detta för regeringen.
            </item>
            <item xml:id="i-MxfHZU8Kj2sJzJj8Kzp2Rj">
              Riksdagen ställer sig bakom det som anförs i motionen om att
              utreda hur en utbyggnad som säkerställer tillgång till digitala
              vårdtjänster i hela landet ska se ut och tillkännager detta för
              regeringen.
            </item>
            <item xml:id="i-9nZok3j2cQfbfY2AzG9GL5">
              Riksdagen ställer sig bakom det som anförs i motionen om att
              regeringen bör tillsätta en utredning med parter från vårdsektorn,
              primärkommunerna, regionerna och it- och telekombranschen som
              syftar till att utveckla frågan om nästa generations välfärdsbredband
              och tillkännager detta för regeringen.
            </item>
            <item xml:id="i-FLCM3rZTapDj8qkfkJK8yD">
              Riksdagen ställer sig bakom det som anförs i motionen om att
              nyckelkompetens inom den samhällskritiska it-branschen i så stor
              utsträckning som möjligt ska kunna röra sig fritt över gränserna
              även i händelse av stängda gränser och att in- och utreseförbud
              därför bör hanteras i särskild ordning för denna personalkategori
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-S7Haj8B7JPX3DCi4cqQnQ1" type="h1">
            Motivering
          </head>
          <p xml:id="i-kHjdKB3oLZ7JDF26echG6">
            Globalisering och digitalisering för människor närmare varandra
            och den digitala infrastrukturen är nödvändig för att det ska
            gå att arbeta och bo i hela landet. För Centerpartiet är IT ”det
            femte transportslaget”, som vid sidan av väg, järnväg, sjöfart
            och flyg möjliggör liv, arbete och boende i hela landet. Över
            tiden måste därför IT-lösningar göras till ett valbart alternativ
            vid de åtgärdsvalstudier (ÅVS) Trafikverket gör, i syfte att öka
            tillgängligheten för människor i hela landet.
          </p>
          <p xml:id="i-GbkHi4yKwxGgw78X1o3Xdj">
            Centerpartiet anser att en logisk följd av detta borde vara att
            IT, det femte transport­slaget, bör övervägas att göras till ett
            av Trafikverkets ansvarsområden för att på ett mer naturligt sätt
            få in IT som möjlig del av åtgärder i en ÅVS och som steg i fyrstegs­principen.
            Det skulle förbättra möjligheterna till investeringar i – och
            underhåll av – IT i samband med väg- och järnvägsbyggnation och
            underhåll samt bli en integrerad del av Trafikverkets anslag och
            budget.
          </p>
          <p xml:id="i-Je2x5auMXfbiRcENLiEkRA">
            Tack vare teknikutvecklingen ökar användningsområden för telefoner
            och surf­plattor. Ökad täckning och allt högre överföringshastighet
            efterfrågas för att möjliggöra att de internetbaserade tjänsterna
            ska kunna användas överallt. Framförallt i gles­befolkade områden
            kan trådlös infrastruktur bli ett mer ekonomiskt sätt att nå ut
            till alla bostäder och verksamhetsställen i avvaktan på att fast
            fiber byggs ut. En väl utbyggd infrastruktur för mobiltelefoni-
            och bredbandstjänster är en förutsättning för fortsatta möjligheter
            för människor att bo kvar, driva företag, delta i undervisning,
            utöva kultur och sociala kontakter också i landsbygdsdelarna av
            vårt land.
          </p>
          <p xml:id="i-5fGUHA2B2YaYZeqtt1SPqS">
            En av de tekniska egenskaper som avgör hur bra yttäckning en
            frekvens har är frekvensens vågutbredning. Frekvenser under 1
            GHz har vågutbredningsegenskaper som lämpar sig väl för nationellt
            täckande nät. Det är i regel dyrare att bygga yttäckning i högre
            än lägre frekvensband. Frekvensbandet 470–790 MHz har egenskaper
            som gör det lämpligt för tjänster där yttäckning och inomhustäckning
            är önskvärda, exempelvis marksänd tv och mobil datakommunikation.
          </p>
          <head xml:id="i-7WcHq395WtFUwwdckP9o5c" type="h2">
            Digitaliseringen måste påskyndas
          </head>
          <p xml:id="i-8s49zpYRuFqpuFsUPLiQHH">
            För Centerpartiet är en levande landsbygd oerhört viktigt och
            vi ser därför med stor oro på att digitaliseringen dröjer – trots
            att regeringen haft snart fem år på sig att leverera enligt planen
            Regeringens nya bredbandsstrategi – ett helt uppkopplat Sverige
            från år 2016.
            <ref target="i-LwxMoQHbhiqFKyR1scsPh7">
              [1]
            </ref>
          </p>
          <p xml:id="i-HfBH4sU3gixbQraYUemQeH">
            Det första som kan konstateras är att det första målet – att
            95 procent av alla hushåll och företag bör ha tillgång till bredband
            om minst 100 Mbit/s år 2020 – inte nås.
            <ref target="i-EdgjEshp5vcXsgruTHko3X">
              [2]
            </ref>
            Detta mål måste därför skyndsamt ses över i betydelse att regeringen
            får ta fram en ny handlingsplan för att det ska nås och berätta
            hur och till vilken kostnad. Det rör sig om en rejäl satsning
            som krävs, enligt en rapport från PTS. År 2019 uppskattade PTS
            att kostnaden för att ansluta 95 procent av hushållen och företagen
            med fiber ända till huset uppgår till ca 40 miljarder kronor.
            Här räknar PTS med att marknaden investerar 17 miljarder kronor
            och att staten skulle gå in med ett ännu högre belopp.
          </p>
          <p xml:id="i-ENrBwyf78Bkxt5cj5hfbgF">
            Lika svårt ser det ut att nå det andra av regeringens bredbandsmål,
            det som tar sikte på att hela Sverige år 2025 bör ha tillgång
            till snabbt bredband. Enligt PTS uppskattning skulle det kosta
            ca 53 miljarder kronor att ansluta 99,9 procent av hushållen och
            företagen med fiber fram till tomtgränsen. För statens del skulle
            detta kräva betydande investeringar. Detta är en stor utmaning.
            Bedömningen från PTS delas även av branschföreningen IT&amp;Telekomföretagen
            som i rapporten Snabbt bredband för sysselsättning och tillväxt
            i hela Sverige, når slutsatsen att det krävs investeringar på
            42 miljarder för att nå regeringens bredbandsmål.
          </p>
          <p xml:id="i-Pm9LohpBUdqts5ZQG8gQzc">
            Att Sverige tappar tempo i utbyggnaden av bredband är allvarligt.
            Digitaliseringen av hela landet är viktig när det gäller många
            sektorer i samhället, bland annat för jord- och skogsbruk, transportsektorn
            och hela logistikbranschen, möjligheten till distans­undervisning
            samt hemmaarbete som aktualiserats i och med coronapandemin.
          </p>
          <p xml:id="i-LsWbBQJ4fGfJQ121KYC9Rj">
            När det gäller de gröna näringarnas konkurrenskraft så bygger
            den på att teknik­utvecklingen fortsätter och då är snabb och
            stabil uppkoppling nödvändig. Det kan handla om autonoma fordon,
            smarta bevattningssystem och skördarteknik som kräver hög digital
            kapacitet. Till detta kommer att den nya 5G-tekniken kommer att
            imple­menteras framförallt i industriella sammanhang som redan
            idag finns över hela landet och som förutsätter snabba och stabila
            hastigheter.
          </p>
          <p xml:id="i-TFzRpvpzA4Ug7yVcs3qQCq">
            Kommuner och regioner kan lokalt påverka fortsatt utbyggnad av
            mobilnäten men det kräver hjälp och resurser. I en färsk rapport
            (juni år 2020) Samverkan skapar förut­sättningar för digital mobilitet
            i hela Sverige
            <ref target="i-M9AK6XkGungVsxwKYLBFaE">
              [3]
            </ref>
            slår Bredbandsforum fast att berörd personal bör få stöttning
            av expertmyndigheter avseende mobil infrastruktur och mobilitetsmålet.
            Man landar också i slutsatsen – som Centerpartiet delar – att
            det är önskvärt att det mobila bredbandsmålet 2023 integreras
            i kommunala och regionala bredbandsstrategier och handlingsplaner.
          </p>
          <p xml:id="i-BByEVnpsbnnxidp5P7kKga">
            Centerpartiet är av uppfattningen att ett kommersiellt tillgängliggörande
            av 700 MHz-bandet är en viktig del i att skapa högre bredbandstäckning
            i hela landet. Nuvarande regering har dock tills helt nyligen
            misskött hanteringen, vilket försenat öppnandet av 700 MHz-bandet
            för mobila telefonitjänster. För Centerpartiet är det av högsta
            prioritet att tillgodose såväl civilsamhället som blåljusmyndigheternas
            behov av nytt frekvensutrymme så snart som möjligt.
          </p>
          <p xml:id="i-Wb4zrBDHqvtSAebaZ8d3K3">
            För att driva på IT-utbyggnaden utanför tätorterna anser centerpartiet
            att strukturen med de regionala bredbandskoordinatorerna ska fortsätta.
            Vi vill att finansieringen för regionala bredbandskoordinatorer
            förlängs till minst år 2025 med möjlighet till en ytterligare
            förlängning. Detta för att möjliggöra ett långsiktigt regionalt
            ansvarstagande av de långa processer som etablering av nya sändarplatser
            innebär.
          </p>
          <head xml:id="i-CC8pTL3964VS5BQXTS53kk" type="h2">
            IT-utbyggnad viktigt för jämställdheten
          </head>
          <p xml:id="i-88vBFdD4qMjv9wYhtiiWPC">
            Att IT-utbyggnaden fortsätter är viktigt för jämställdheten.
            När det gäller distansunder­visning så är en klar majoritet vid
            dessa studier kvinnor – sju av tio distansstudenter är kvinnor.
            En undersökning gjord av Högskoleverket visar att det är fler
            kvinnor än män med hemmavarande barn som distansstuderar. Eftersom
            en del distansundervisning bygger på en bra uppkoppling och möjlighet
            till både undervisning och studier till­sammans med kurskamrat,
            med mera, blir IT viktigt. Högskoleverkets rapport visar också
            att kvinnor presterar bättre än män på distansundervisning, med
            en prestations­grad (genomförda studier) på 61 procent att jämföras
            med männen som noterade 46 procent.
          </p>
          <head xml:id="i-8XGTYThv2NJfSK3Z2E3UR3" type="h2">
            Digital utveckling i hela landet
          </head>
          <p xml:id="i-8NE9fY2KCFFfjPfawvvkBK">
            Ett av de viktigaste sätten att ge förutsättningar för jobb,
            tillväxt och tillgång till välfärdstjänster i hela landet handlar
            om att bättre ta tillvara den digitala utvecklingen. Centerpartiet
            vill att alla hushåll och arbetsplatser, där efterfrågan finns,
            ska vara uppkopplade senast 2025. För att digitaliseringen av
            hela Sverige ska ta ytterligare fart krävs utbyggnad av fiber
            och annan modern kommunikationsteknik i hela landet. För att genomföra
            detta behövs kreativa lösningar som exempelvis samförläggning
            av bred­bandsinfrastruktur med annan infrastruktur och ett mer
            snabbfotat tillgängliggörande av frekvenser för mobilt bredband.
          </p>
          <p xml:id="i-CXiTY3NU9CA6DVU67B263q">
            Inom landsbygdsprogrammet år 2014–2020 avsattes 4,45 miljarder
            kronor för ökad utbyggnad av bredband på landsbygden. Så kallade
            byalagslösningar har, med stor ideell kraft, drivit på och inneburit
            en kostnadseffektiv utbyggnad. Intresset för dessa pengar har
            varit stort, vilket resulterat i att avsatta medel inte räcker
            till mer än cirka två tredjedelar av ansökningarna. Utöver ökade
            resurser krävs andra insatser för att påskynda och underlätta
            utbyggnaden av bredband. En sådan är att öka sam­kanalisationen
            av kablar i marken. Ytterligare åtgärder är att säkerställa att
            bred­bandsstödet i första hand går till hushåll och företag (fastigheter)
            som inte finns i kommersiellt attraktiva områden. Vi tycker även
            att det bör ske en kartläggning av ansökningsprocessen av bredbandsstöden
            i syfte att effektivisera handläggningen.
          </p>
          <p xml:id="i-Py2nrTn76YU67seVP1mZRK">
            För att öka möjligheterna till samkanalisation anser Centerpartiet
            att det bör ställas krav på Trafikverket och Svenska kraftnät,
            med flera, att planera för fiberutbyggnad samtidigt som man planerar
            för infrastruktur för elnät och vägar. Även näringslivet bör vara
            med i denna dialog. När det finns potential till samförläggning
            av bredbands­infrastruktur med annan infrastruktur – till exempel
            när man bygger vägar eller drar elkablar – bör detta ske för att
            byggande av samhällsinfrastruktur ska bli så kostnads­effektiv
            som möjligt. Ett exempel på hur detta kan göras är att myndigheter
            som Trafikverket och Svenska kraftnät ges instruktion i regleringsbrev
            om att aktörer som önskar ska få lägga bredband i deras väg- eller
            nätområde och att berörda myndigheter ska förverkliga det. Myndigheterna
            får sedan räkna av sin extrakostnad för detta via pengar som kommer
            från det generella anslaget för en ökad bredbandsutbyggnad.
          </p>
          <p xml:id="i-JNjHT3za72B2JJ9HdrvGoH">
            När det gäller kanalisation så finns idag flera utmaningar; dels
            tidsåtgången för Trafikverket att ge besked, dels att man tar
            betalt för att upplåta vägområdet samt att myndigheten ibland
            upplevs som lite formell och icke-flexibel i kontakterna med entreprenörer
            och fiberföreningar.
          </p>
          <head xml:id="i-LiZULfk9Ad6ELLyJGYZEuv" type="h2">
            Ställ krav på myndigheterna
          </head>
          <p xml:id="i-6ExU2KgFZA4NuU3u2KgFqC">
            Centerpartiet vill också att vi ska ställa krav på myndigheterna.
            Regeringen skulle genom instruktioner, dialog och regleringsbrev
            till de myndigheter som är viktiga för bredbandsutbyggnaden kunna
            främja utbyggnadstakten. Det rör sig bland annat om Jordbruksverket,
            Lantmäteriet, Svenska kraftnät och Trafikverket. Det är till exempel
            ytterst angeläget att Trafikverket tydliggör vad som krävs för
            att en ansökan om att förlägga kanalisation ska kunna hanteras.
            Vidare måste handläggningstider ses över och kortas.
          </p>
          <p xml:id="i-R18znG4wnrT8ReBVG1JVwm">
            En viktig åtgärd för att fler ska få tillgång till bredband är
            att handläggningstider ses över och kortas. Trafikverkets långa
            handläggningstider och bristande förmåga att ge tydliga instruktioner
            för att förlägga ledning i väg- och banområde har länge varit
            en stor utmaning för bredbandsbyggande aktörer. Dagens tillståndsprocesser
            upplevs komplicerade och tidskrävande, vilket kan påverka investeringsvilja
            och utbyggnadstakt i negativ riktning och Trafikverkets hantering
            utgör idag en flaskhals i bredbandsut­byggnaden.
          </p>
          <p xml:id="i-3fC1Nf2tPheE9RPnhAjFdu">
            Det är ytterst angeläget att Trafikverket tydliggör vad som krävs
            för att en ansökan om att förlägga kanalisation – eller ledningar
            för bredband i vägområdet – ska kunna handläggas, och vidare att
            Trafikverket förmår hantera sådana ansökningar inom en månad från
            det att en fullständig ansökan lämnats in.
          </p>
          <p xml:id="i-UB8WriFKkxx3MJFHXqFXZD">
            Centerpartiet ser gärna att utbyggnaden av 5G inte nödvändigtvis
            utgår från de miljöer som idag har säker och snabb uppkoppling
            utan att man beaktar hela landets och landsbygdens behov av snabbare
            bredband.
          </p>
          <head xml:id="i-UWbuZWj8oH18ek594pXhxr" type="h2">
            Utfasning av kopparnätet måste ske ansvarsfullt
          </head>
          <p xml:id="i-QHBWGdE2T5YKwaZMYWLHfC">
            Under senare år har det pågått en nedmontering av det gamla statliga
            telefonikoppar­nätet, vilket påverkar tillgången på telefoni-
            och bredbandstjänster. Detta slår hårdast mot landsbygden där
            alternativen till en fast förbindelse, till exempel ett fibernät
            eller mobilt nät med hög överföringshastighet inte finns, eller
            är alltför kostsamma. För att förhindra att människor lämnas utan
            möjlighet till en fungerande kommunikation anser Centerpartiet
            att den aktör som idag distribuerar telefoni- och bredbandstjänster
            inte ska tillåtas avbryta den, om det inte finns en fullgod ersättning
            till en rimlig kostnad på plats.
          </p>
          <p xml:id="i-XBaiUsXtoHBEPBex6MXnwc">
            I de mer tätbefolkade delarna av landet pågår det fortfarande
            en kommersiell utbyggnad av mobilnäten genom uppgraderingar av
            befintliga siter samt viss förtätning. Denna utbyggnad väntas
            bidra till bättre mobila tjänster i tätorter, utefter vägar med
            hög trafik och längs vältrafikerade järnvägsspår. I glesbebyggda
            områden väntas däremot bara en begränsad kommersiell utbyggnad
            fram t.o.m. 2023.
          </p>
          <head xml:id="i-EuaMr9tpDTSBr7grxndqpf" type="h2">
            Verka för ett enklare EU-stöd till bredband i kommande landsbygdsprogram
          </head>
          <p xml:id="i-3PYtbyUFcCpb9nHzcqo3EB">
            Under innevarande landsbygdsprogram år 2014–2020 har Sverige
            avsatt 4,45 miljarder kronor för att bygga ut bredband. Hälften
            av medlen kommer från EU:s landsbygds­utvecklingsfond och hälften
            av medlen utgörs av svensk medfinansiering. Den nya programperioden
            har blivit försenad och håller fortsatt på att förhandlas. I dessa
            förhandlingar behöver Sverige vara aktiva och driva på för att
            projektägare och handläggande myndighet inte ska drabbas av alltför
            krångliga EU-regelverk.
          </p>
          <head xml:id="i-LBZaucqQV5h4B2FQrj6wqL" type="h2">
            Begränsningar till följd av flyghinderområden och säkerhetsskyddslagen
          </head>
          <p xml:id="i-TzbN7Y9CxACMgBmgKim2Bg">
            Alla aktörer måste bidra till en utbyggnad av bredband, anser
            Centerpartiet. Idag stoppar säkerhetsskyddslagen byggnation av
            mobilmaster på många platser i Sverige och bland annat upplever
            aktörer som bygger infrastruktur för mobilt bredband att byggtillstånd
            rutinmässigt nekas i områden där flyghinder gäller. Detta måste
            förbättras och en väg att gå är en fördjupad dialog mellan Försvarsmakten
            och de aktörer som bygger infra­struktur. Mobilitetsmålet måste
            kunna uppnås utan att det kommer i konflikt med rikets säkerhet.
            Vid avslag på inrådan av Försvarsmakten måste det gå att hitta
            acceptabla alternativa placeringar. Försvarsmakten måste ständigt
            utvecklas i sin dialog med de aktörer som bygger infrastruktur
            för bredband.
          </p>
          <head xml:id="i-J2fV9YPAZuy3nPRtE2MCPr" type="h2">
            Behov av samhällsmaster
          </head>
          <p xml:id="i-HgsLLoVGtX92edU99bd2NZ">
            I de fall kommersiella aktörer inte finner det lönsamt att uppföra
            en mobilmast på en sändarplats, är uppförandet av en samhällsmast
            en möjlig lösning. Med samhällsmaster avses sändarplatser i mobilnäten
            som är helt eller delvis offentligt finansierade, i områden där
            det saknas kommersiella förutsättningar för operatörer att bygga
            ut sina mobilnät. Generellt sett bör reglering kring samhällsmaster
            utformas så att det inte hindrar konkurrensen. Praktiskt bör de
            dimensioneras så att det är möjligt för fler än en operatör att
            placera in sändarutrustning.
          </p>
          <p xml:id="i-ES2LA8Pu3xKMAwKUzm1RSH">
            Centerpartiet anser att det i områden där kommersiella förutsättningar
            saknas för att uppföra en sändningsplats ska vara möjligt att
            överväga byggnation av en samhällsmast (helt eller delvis offentligt
            finansierad). För att vägleda regioner och kommuner bör PTS ges
            i uppdrag att uppdatera sin tidigare rapport om samhällsmaster
            i syfte att följa upp den utveckling som skett sedan år 2015 inklusive
            den pågående utbyggnaden i 700 MHz-bandet.
          </p>
          <head xml:id="i-Hm2ZM9pimwvmPmH8WXxj6B" type="h2">
            Funktionalitet bör prioriteras framför teknikval
          </head>
          <p xml:id="i-PNMMBiFcRkzeGWhtUef2hh">
            Dagens tekniska utveckling inom det digitala området går fort.
            Idag erbjuder marknaden ett flertal olika tekniska lösningar för
            att förbättra digitala tjänster. Det är inte enkelt att ta ställning
            till vilka lösningar som på kort och lång sikt är att föredra.
            Även expertisen på området presenterar olika lösningar utan att
            nödvändigtvis sätta ner foten.
            <ref target="i-Js7MxER4ZCYQAQmQLJcfxE">
              [4]
            </ref>
            Den kanske mest centrala frågan är i vilken utsträckning radiobaserad
            teknik kan ersätta nedgrävt bredband – och vilken slags radioteknik
            som då är bäst lämpad. Centerpartiet anser att lösningarna och
            de samhällskrav som ställs alltid ska ha fokus på funktionalitet
            i bredbandsutbyggnaden och inte på specifika teknikval.
          </p>
          <head xml:id="i-H2RgrTQCyV21UAwyjNaWNN" type="h2">
            E-hälsa och bredbandsutbyggnad
          </head>
          <p xml:id="i-LNJdSQvLExCNKv2k6B57pz">
            Utbrottet av covid-19 under år 2020 har påvisat styrkorna med
            en utvecklad distansvård. När besök i fysiska lokaler måste begränsas,
            eller omöjliggörs av en kris, blir den digitala vården livsviktig.
            Centerpartiet vill därför att morgondagens sjukvård utvecklas
            för att också kunna bedrivas på andra sätt än i fysiska lokaler.
            Detta gör även att vården utvecklar en motståndskraft för så väl
            snabba förändringar i befolkningens behov som för yttre kriser,
            hot och påfrestningar. Den digitala utvecklingen kommer i framtiden
            inte enbart behöva stimuleras för rådgivning och besök utan även
            för monitorering, provtagning och behandling. En sjukvård som
            minskar sitt beroende av fysiska lokaler och institutioner kommer
            att vara mer effektiv och samtidigt mer motståndskraftig. För
            att säkerställa en säker och effektiv distansvård krävs stabila
            bredbandslösningar även långt utanför tätorter.
          </p>
          <p xml:id="i-9BxgAPoW7m11LQL1M1zjj3">
            Välfärdstjänster och deras användning inom hälsovården, sjukvården
            och social­tjänsten beskrivs ofta med stora förhoppningar om förbättringar
            för individen, personalen och inte minst för verksamhetens planering,
            utförande och ekonomi. Tekniken som möjliggörare av förbättring
            av vården och omsorgen är beroende av att verksamheten och invånarna
            använder sig av dessa tekniska lösningar. Gränser mellan hälsovård,
            sjukvård och omsorg är inte självklara och även de tekniska lösningarna
            överlappar och kompletterar varandra. Avancerad vård och omsorg
            som använder digital teknik förflyttas mer och mer till det egna
            hemmet. Hemmet blir mötesplatsen för olika vårdgivare.
          </p>
          <p xml:id="i-FJ6gUAdWnRS396k1etXFcR">
            Det handlar om att hela tiden utveckla digitala vård- och omsorgstjänster.
            Digitala vård- och omsorgstjänster kan indelas i fjärrbehandling,
            fjärrmonitorering (inklusive egenmonitorering med digitalt stöd/uppkoppling)
            och fjärrmöten. En fjärde kategori är nya digitala tjänster som
            till exempel informerar eller svarar på frågor via en app – till
            exempel fjärrstyrda ”måltidsautomater” i hemmet hos personer som
            inte kan tillaga mat själva.
          </p>
          <p xml:id="i-AbnhW17sVQViDyX675U5Yr">
            Det är angeläget att IT-infrastrukturens krav på robusthet bör
            vara större i ett nät som levererar välfärdstjänster, särskilt
            vad gäller redundans och batteribackuper. Det finns regioner som
            resonerar i dessa termer, till exempel Västra Götalandsregionen
            som talar i termer av ”välfärdsbredband” för att beskriva den
            nära kopplingen mellan snabb uppkoppling och en utvecklad hemmavård.
            För att säkerställa att detta ”välfärds­bredband” utvecklas i
            nära samband mellan de olika aktörerna vill centerpartiet se en
            utredning i frågan där både vårdsektorn, primärkommunerna och
            IT- och telekom­branschen samverkar.
          </p>
          <head xml:id="i-VZ16vmNzcHmGsZtTTQfhgr" type="h2">
            Rörlighet över landsgränser viktigt för nyckelkompetens
          </head>
          <p xml:id="i-NzUQXeYAGfN4uURrK5gFEe">
            Under coronapandemin kunde delar av särskilda personalkategorier
            inte ta sig till sina arbetsplatser. Gränserna mellan länderna
            stärktes på ett sätt som försvårade för mobilitet över landsgränserna.
            Inom IT-branschen, där det finns nyckelkompetens inom till exempel
            säkerhetsområdet som nyttjas av olika företag, blev de stängda
            gränserna ett problem. Samtidigt som det är viktigt att iaktta
            de restriktioner som sätts upp avseende rörlighet i en pandemi
            eller annan särskild händelse, anser Centerpartiet att personer
            verksamma inom samhällskritiska sektorer i så stor utsträckning
            som möjligt ska kunna resa fritt om de kan konstateras vara friska.
            Denna kategori borde därför övervägas en specialhantering och
            vi anser att det faller på regeringen att vara drivande i denna
            fråga.
          </p>
        </div>
        <div type="motSignatures">
          <list>
            <item xml:id="i-MqgBANvGTB7NHibPayXhp5">
              Mikael Larsson (C)
            </item>
            <item xml:id="i-4VpJ7pQeizgAJ3MUcVKFRA">
              Anders Åkesson (C)
            </item>
            <item xml:id="i-8hsvjaUuH6YXSaYGU59ezg">
              Stina Larsson (C)
            </item>
            <item xml:id="i-TmYvcuJ84SBnumcGdJSDbD">
              Magnus Ek (C)
            </item>
            <item xml:id="i-C93ftEtTRY7S6SWoBVeuAk">
              Ulrika Heie (C)
            </item>
            <item xml:id="i-AL5MHcc7LHZUU5ajTWZVRz">
              Ola Johansson (C)
            </item>
            <item xml:id="i-MjvbXigKvbdYhpKCDrt2GT">
              Rickard Nordin (C)
            </item>
            <item xml:id="i-2LcFLgfCRHLZrhGiBbYiZG">
              Anne-Li Sjölund (C)
            </item>
          </list>
        </div>
        <div type="motNotes">
          <noteGrp>
            <note xml:id="i-LwxMoQHbhiqFKyR1scsPh7">
              [1] https://www.regeringen.se/pressmeddelanden/2016/12/regeringens-nya-bredbandsstrategi-ett-helt-uppkopplat-sverige/.
            </note>
            <note xml:id="i-EdgjEshp5vcXsgruTHko3X">
              [2] https://www.pts.se/globalassets/startpage/dokument/icke-legala-dokument/rapporter/2019/internet/uppfoljning-av-bredbandsstrategi-2019/uppfoljning-av-regeringens-bredbandsstrategi-2019-sammanfattning.pdf.
            </note>
            <note xml:id="i-M9AK6XkGungVsxwKYLBFaE">
              [3] Slutrapport från Bredbandsforums arbetsgrupp infrastruktur
              för mobilt bredband 2023.
            </note>
            <note xml:id="i-Js7MxER4ZCYQAQmQLJcfxE">
              [4] Slutrapport från Bredbandsforums arbetsgrupp Infrastruktur
              för mobilt bredband 2023, del 5.2 Vilka mobila infrastrukturer
              kan uppfylla behoven och kraven?
            </note>
          </noteGrp>
        </div>
      </div>
    </body>
  </text>
</TEI>
