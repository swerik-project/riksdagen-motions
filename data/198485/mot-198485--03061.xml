<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03061">
  <teiHeader>
    <fileDesc>
      <titleStmt>
        <title>Kemikaliekontroll (prop. 1984/85:118)</title>
        <author>Einar Larsson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kemikaliekontroll (prop. 1984/85:118)</title>
          <idno type="rdwebb">G8023061</idno>
          <rs type="number">3061</rs>
          <ref type="dokument_url_text">http://data.riksdagen.se/dokument/G8023061/text</ref>
          <ref type="dokument_url_html">http://data.riksdagen.se/dokument/G8023061</ref>
          <ref type="dokumentstatus_url_xml">http://data.riksdagen.se/dokumentstatus/G8023061</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>KERSTIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SJZr3KVaqohjfckH9Qag36</idno>
            <name>STINA GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GoPG5SYP7B72kfnF4EmN5b</idno>
            <name>LENNART BRUNANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-LTakVqpXykZkjsWbDm4VwD</idno>
            <name>INGEMAR HALLENIUS</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7JZAkyBmhFapSWg8Swte1q" type="signed"/>
        <correspContext corresp="i-7JZAkyBmhFapSWg8Swte1q">
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="r-0"/>
          <note type="signatory" corresp="i-SJZr3KVaqohjfckH9Qag36"/>
          <note type="signatory" corresp="i-GoPG5SYP7B72kfnF4EmN5b"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-LTakVqpXykZkjsWbDm4VwD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3061/mot_198485__3061-001.pdf"/>
      <div type="motHeader" xml:id="i-CsdY6ZRLiXUQDTH3jCwQyH">
        <div type="motTitle" xml:id="i-AtTU4F6DVYp9w6bjjPtBN8"/>
        <div type="motSubmissionInfo" xml:id="i-AEUdvx3mATXmzYJ9Et7jCn"/>
      </div>
      <div type="motBody" xml:id="i-9Jj7sdRGjcpxsi1TH98TSR">
        <div xml:id="i-MErJ3LbLULToiJQkhB1GGv">
          <p xml:id="i-N1V868KJe44VcumRnYh9E5">
            Motion 1984/85: 3061
          </p>
          <p xml:id="i-DQ3nzTfSKBETQx5JvT2RGG">
            Einar Larsson m. fl. Kemikaliekontroll (prop. 1984/85:118)
          </p>
          <p xml:id="i-9imyR6S4fvB3GcF4nfxRVh">
            Hushållning och varsamhet
          </p>
          <p xml:id="i-F8EofNSra5euKEjxAsJBY9">
            Hela vår omgivning består av kemiska ämnen: naturliga eller framställda
            av människan, nödvändiga eller ersättbara. De finns i t.ex. färger,
            tvättmedel, läkemedel och i vår dagliga mat och sprids därmed
            till människa och miljö. Enligt centerpartiets uppfattning måste
            det vara en grundläggande målsättning i naturresurs- och miljöpolitiken
            att minska användningen av riskabla kemikalier samt att åstadkomma
            en trygg hantering av övriga. På det sättet skapas en grund för
            en bättre hushållning med knappa resurser samtidigt som den negativa
            påverkan på människa och miljö minskar. Vi anser att detta angreppssätt
            och denna målsättning saknas i propositionen. Det räcker inte
            med att ensidigt inrikta sig på kontroll av kemikalier. Man måste
            samtidigt bygga upp en strategi och en ”medelsarsenal” som syftar
            just till att åstadkomma en minskning av i första hand kemikalier
            med negativa sidoeffekter. Det finns från denna utgångspunkt anledning
            att kritisera s-förslagen. Vad som saknas är en strategi om hur
            samhället, dess olika kontroll- och tillsynsmyndigheter m. fl.
            skall skaffa sig en nödvändig överblick och fullgod kunskap om
            kemikaliefloran inom landet, så att den statliga produktkontrollen
            blir effektiv och verkningsfull. Likaså saknas en strategi och
            modell för produktregistrets fortsatta uppbyggnad och verksam-
            het. Viktiga miljöpolitiska åtgärder kommer därför att försenas.
            Arbetet med att identifiera och åtgärda de problem som härrör
            från och som kan uppkomma av den stora användningen av olika kemikalier
            i Sverige kommer att i praktiken avbrytas eller försenas. Våra
            förutsättningar att handha dagens och möta framtida problem inom
            kemikalieområdet blir onödigt dåliga. Problemen i dagens och även
            i framtidens kemikaliesamhälle finns enligt vår mening bland alla
            de kemiska produkter som redan i dag finns på den svenska marknaden
            och de existerande (gamla) kemiska ämnen som i olika kombinationer
            ingår i dessa produkter. Åtgärder och insatser inom detta område
            bör främst prioriteras.
          </p>
          <p xml:id="i-RTpBR1nQ1kKpAB11dWYAB5">
            Myndigheten
          </p>
          <p xml:id="i-Uc9zbucxUYShZioG1Q65vG">
            Kontroll och tillsyn av kemiska ämnen och produkter, som av olika
            tillverkare och importörer förs ut på den svenska marknaden, är
            en mycket
          </p>
          <pb facs="riksdagen-motions-pdf/data/198485/mot_198485__3061/mot_198485__3061-002.pdf"/>
          <p xml:id="i-24jyD2sVwd8639AtZivUCS">
            Mot. 1984/85:3061 5
          </p>
          <p xml:id="i-3Cgwb7sGBjRp2q1VWhozvR">
            omfattande verksamhet. Denna kemikaliekontroll berör, griper
            över eller överlappar olika myndigheters verksamhetsområden. Vi
            anser det viktigt att samordna resurserna så att kemikaliekontrollverksamheten
            får en självstän- dig och fristående organisation. Vi är därför
            positiva till att en ny fristående kemikaliemyndighet, benämnd
            kemikalieinspektionen, inrättas men anser att regeringens modell
            behöver kompletteras och modifieras på några avgörande punkter.
            Enligt regeringsförslaget skall kemikalieinspektionen den 1 januari
            1986 ersätta nuvarande produktkontrollnämnd, men inspektionen
            får också andra uppgifter. Med tanke på att de mycket komplexa
            och omfattande arbetsuppgifter som nuvarande produktkontrollnämnd/produktkontrollbyrå
            har kommer att utökas med de nya arbetsuppgifter som föreslås
            i regeringsförslaget, blir den nya kemikaliemyndigheten enligt
            vår mening alldeles för resurssvag, både personellt och i andra
            avseenden. Huvuddelen av nytillskottet av resurser torde åtgå
            för verksledning, övriga centrala ledningsfunktioner, planering,
            budgetering, juridiska frågor, personalfrågor och administration
            vid kemi- kalieinspektionen. Regeringens förslag riskerar härmed
            bli en ouppfylld önskelista. Vi finner att regeringens organisationsförslag
            mer har karaktär av ett namnbyte av nuvarande produktkontrollnämnd/produktkontrollbyrå
            samt personbyten i myndighetens styrelse än en erforderlig kraftsamling
            av resurser till en förbättrad kemikaliekontroll. Regeringens
            organisationsmodell behöver kompletteras i en mer decen- traliserad
            inriktning. Det räcker enligt vår uppfattning inte med att skapa
            en ny central kemikaliemyndighet med djupgående kompetens.
          </p>
          <p xml:id="i-RTNHBiEK6onpYwPtTcGXRt">
            Decentraliserad organisation
          </p>
          <p xml:id="i-2QSHexhHVpNjiNSZgUm82N">
            Vi anser att den centrala kemikaliemyndigheten måste kompletteras
            med kvalificerade och kompetenta handläggare på regional nivå
            — kemikaliein- spektörer. Vi föreslår att ett nät med sådana inspektörer
            byggs upp på ett liknande sätt och i huvudsak med samma geografiska
            uppdelning som yrkesinspektionsdistrikten har i dag. Det är en
            fördel även att få en sådan nära kontakt med den kommunala/ regionala
            verksamheten. På det sättet markeras också inspektörernas roll
            som kontaktlänk och rådgivare inom kemikalieområdet. Samtidigt
            markeras en fristående ställning från såväl yrkesinspektionen
            som den tillståndsgivan- de länsmyndigheten. Regeringen bör återkomma
            till riksdagen med förslag med denna inriktning. Det är ute i
            det ”dagliga livet” som de olika kemiska produkterna används.
            Konsumenter/användare skall lätt kunna få tillgång till korrekt
            och användbar information om olika kemiska produkter och om kemiska
            ämnen, som ingår i någon produkt. Det är av yttersta vikt att
            kunskap och information om kemikalierna i samhället och reglerna
            för deras hantering
          </p>
          <pb facs="riksdagen-motions-pdf/data/198485/mot_198485__3061/mot_198485__3061-003.pdf"/>
          <p xml:id="i-M6AY764SsxZv7gnDxDCux9">
            Mot. 1984/85:3061 6
          </p>
          <p xml:id="i-BiH8nrRtKHjnpA5v72uFvc">
            verkligen når ut till den lokala/regionala nivån i hela landet.
            Ett stort antal kommuner har efterlyst bättre förutsättningar
            på det lokala planet för en kompetent handläggning av kemikaliefrågor
            och konkret samarbete och informationsutbyte mellan kommunens
            kemikaliemyndighet och den cen- trala kemikaliemyndigheten. Det
            är också angeläget att det på den lokala och regionala nivån går
            att åstadkomma en samverkan mellan kontrollmyndig- heterna å ena
            sidan och näringslivet å den andra. Vi är övertygade om att den
            decentraliserade modell som vi här har redovisat är ett nödvändigt
            komplement till den centrala kemikalieinspektionen. En god och
            effektiv kemikaliekontroll på alla nivåer ger bättre effekt än
            regeringens modell med centralt placerade ”kemikaliepoliser”.
          </p>
          <p xml:id="i-EDTP1f8HeSPN2F5s85Nsbj">
            Styrelsen
          </p>
          <p xml:id="i-TWW1dBh1pYh32QVKTWbdnq">
            När det gäller sammansättningen av kemikalieinspektionens styrelse
            är förslaget i regeringens kemikalieproposition oprecist. Vi anser
            att kemikalieinspektionens styrelse bör vara fullt ut politiskt
            sammansatt och representera riksdagen, landstingen och kommunerna.
            Styrelsens ordförande bör vara helt fristående från kemikalieinspektionen.
            Näringsliv och organisationer bör ges inflytande genom adjungering
            eller som sakkunniga i styrelsen.
          </p>
          <p xml:id="i-YH4oHvpbto9Wf4Yed92k7y">
            Utvärdering av verksamheten
          </p>
          <p xml:id="i-Hog2greAKnKeko4VHwoDmK">
            Vi anser att en utvärdering av kemikalieinspektionens verksamhet
            bör ske efter fem år, för att studera hur myndigheten har klarat
            sin viktiga uppgift att få till stånd en bättre kontroll av skadliga
            kemikalier.
          </p>
          <p xml:id="i-AGXmRKdj7xxFHWSVTtRGsn">
            Lokalisering
          </p>
          <p xml:id="i-QuEXAPANEkE4if7gPuRkmo">
            Kemikalieinspektionen är en ny verksamhet som därför i enlighet
            med tidigare riksdagsbeslut bör lokaliseras utanför Stockholmsområdet.
            Mot denna bakgrund bör en lokalisering till Örebro län övervägas,
            med tanke på verksamheten vid SAKAB-anläggningen i Norrtorp.
          </p>
          <p xml:id="i-7JTNj2cJXseDMmhX6vgrHM">
            Toxikologiskt råd
          </p>
          <p xml:id="i-2VzJfruqqYbVR8AgsbZ9js">
            I regeringens kemikalieproposition föreslås inrättande av ett
            toxikologiskt råd, vilket vi välkomnar. Dock finner vi att de
            föreslagna arbetsuppgifterna för rådet är mycket allmänna och
            diffusa. Det toxikologiska rådet måste ges preciserade och konkreta
            arbetsuppgifter så att rådet ej enbart blir en diskussionsklubb
            på ”hög nivå”. Vi föreslår nedan några konkreta uppgifter som
            rådet bör utföra. Rådet bör genom stickprov kontrollera att myndigheternas,
            andra organisationers
          </p>
          <pb facs="riksdagen-motions-pdf/data/198485/mot_198485__3061/mot_198485__3061-004.pdf"/>
          <p xml:id="i-3qPWhbnXehq2P564gA4eNp">
            Mot. 1984/85:3061 7
          </p>
          <p xml:id="i-XbW5MTH8NWFG6ZanFSDkKV">
            liksom näringslivets riskanalyser, riskbedömningar och riskvärderingar
            av kemiska ämnen och kemiska produkter har acceptabel hög standard
            och saklighet. En av toxikologiska rådets viktigaste uppgifter
            måste vara att prioritera de existerande (gamla) kemiska ämnen
            eller ämnesgrupper som det ur svensk synpunkt är mest angeläget
            att få undersökta, testade och utvärderade. Vi har tidigare redovisat
            att det föreligger stora brister i fråga om toxikologisk kunskap
            inom hela kemikalieområdet. En framsynt kemikalie- politik ställer
            särskilda krav på forsknings- och utvecklingsarbete i detta avseende.
            Det är angeläget att den toxikologiska bedömningen kan ske av
            forsknings- och utvecklingsenheter, som är fristående från kemikaliemyn-
            digheterna. Det blir sedan kemikalieinspektionens uppgift att
            göra en självständig utvärdering av toxikologidata för något kemiskt
            ämne eller någon kemisk produkt.
          </p>
          <p xml:id="i-CNwd6JRxC329AToR3KaBud">
            Tox-info
          </p>
          <p xml:id="i-Hrpre4Nu3m6wUcKHQmK2pJ">
            Enligt regeringsförslaget skall den toxikologiska informationsservicen
            (Tox-info) vid KIBIC, som hittills varit verksam i två år, läggas
            ned och personalen flyttas över till kemikalieinspektionen och
            där ges nya arbets- uppgifter inom informationsserviceområdet.
            Några skäl till nedläggningen anges ej, och kemikommissionens
            eventuella utvärdering av verksamheten vid Tox-info efter så kort
            tid som två år kan ifrågasättas. Vi förordar därför att Tox-info
            med nuvarande verksamhet i form av hänvisningsservice, sammanställnings-
            och utvärderingsservice samt frågeservice bör bibehållas. Behovet
            av nuvarande service till företag, organisationer, etc. är tydligen
            enligt vad ett flertal remissinstanser anfört mycket stort. Vi
            hänvisar i detta avseende till bl. a. socialstyrelsens remissutlåtande.
          </p>
          <p xml:id="i-LU4TUS86x6hu98AAViw2oD">
            Produktregistret
          </p>
          <p xml:id="i-8X9XSx5Gca8NuZsFgSfPJd">
            Regeringen tar i propositionen ej ställning till frågan om en
            fortsatt utbyggnad av produktregistret. Regeringen anger dock
            att produktregistret skall vidmakthållas och utvecklas till ett
            allmänt produktregister. Vad som menas med ett allmänt produktregister
            är ej specifierat. Man anger dock att ett system för förhandsgranskning
            av nya kemiska ämnen bör införas. Utformningen och omfattningen
            av ett sådant system är oklar, liksom frågan om denna utformning
            innebär att en egen ”blå-gul” lista över ”gamla” kemiska ämnen
            först måste skapas. Beslut angående dessa tre vitala faktorer
            samt tidpunkt för införande av detta system skjuts upp på obestämd
            tid. I dagsläget innehåller produktregistret fullständiga sammansättningsupp-
            gifter för ca 12 000 kemiska produkter, som ett resultat av registrets
            andra uppbyggnadsetapp. Med fullständiga sammansättningsuppgifter
            inom etapp 2 menas att för varje kemisk produkt anger den svenska
            tillverkaren eller
          </p>
          <pb facs="riksdagen-motions-pdf/data/198485/mot_198485__3061/mot_198485__3061-005.pdf"/>
          <p xml:id="i-F3SSXuHCXFb4e6PQx3mBN9">
            Mot. 1984/85:3061 8
          </p>
          <p xml:id="i-FeJHaHP8fp7Bdc6oMSTGXt">
            importören samtliga ämnen med namn och halt som avsiktligt ingår
            i produkten samt halten av samtliga i produkten oavsiktliga ingående
            ämnen. Vi anser att alla de åtgärder som nu föreslås skall utformas
            så att målet, ett fullständigt produktregister, på sikt kan uppnås.
            Vi bedömer ett fullständigt produktregister som oundgängligen
            nödvändigt för att möta dagens och framtidens problem på kemikalieområdet.
          </p>
          <p xml:id="i-2h2JpjZteHZnwWpxygUQ5e">
            Ett fristående produktregister
          </p>
          <p xml:id="i-AZ5hPBD1CF2YWZVWusM47R">
            Vi anser att det är nödvändigt att produktregistret har en självständig
            och fristående ställning gentemot kemikalieinspektionen, eftersom
            registret har andra uppgifter än att bara vara kunskapsbank åt
            kemikalieinspektionen. Produktregistret skall stå till förfogande
            och ge informationshjälp till ett flertal centrala, regionala
            eller lokala myndigheter som t. ex. arbetarskydds- styrelsen,
            livsmedelsverket, naturvårdsverket, giftinformationscentralen,
            länsstyrelser, miljö- och hälsoskyddsnämnder, osv. Utlämnande
            av informa- tion från registret skall naturligtvis ske enligt
            gällande sekretessregler genom en prövning vid varje utlämningstillfälle
            och enligt de övriga regler som regeringen fastställer för myndighet
            som har egen terminalanknytning till registret. Vi är övertygade
            om att registret blir lättare att bygga upp och lättare kan behålla
            sin integritet, om det utformas som en verksamhet fristående från
            — men med goda samverkanskanaler med — kemikalieinspektionen.
          </p>
          <p xml:id="i-BiT9DpEq1KuRHYuwYyiszn">
            Finansieringen
          </p>
          <p xml:id="i-F4dDgHtzf5nftAKT4mVHpG">
            För att snabbt åstadkomma ett fullständigt produktregister som
            i stort sett täcker hela det anmälningspliktiga produktsortimentet,
            förordar vi att en produktavgift på förslagsvis 1 000 kr. per
            år debiteras varje anmäld produkt som företaget i fråga anmodats
            att deklarera. Avgiften skall tas ut intill dess företaget inlämnat
            fullständiga och accepterade uppgifter för produkten. För de produkter
            för vilka det har lämnats fullständiga uppgifter reduceras kostnaden
            till enbart en expeditionsavgift. Det finns ej anledning att basera
            produktavgiftens storlek på produktvo- lym, faroklass, etc. För
            de flesta anmälningsskyldiga företag torde det för majoriteten
            av produkterna bli aktuellt att enbart inleverera den låga expeditionsavgiften
            per produkt och år. Vi anser att en sådan differentierad avgift
            skulle påskynda uppbyggandet av ett fullständigt produktregister,
            samtidigt som kvaliteten i kontrollen prioriteras framför kvantiteten.
            Det är ett system som också bättre skulle vara anpassat till småföretagens
            möjligheter. När det gäller finansiering av kemikaliekontrollens
            myndighetsutövning bör denna finansieras med statli- ga budgetmedel.
          </p>
          <pb facs="riksdagen-motions-pdf/data/198485/mot_198485__3061/mot_198485__3061-006.pdf"/>
          <p xml:id="i-N2VydHfZsFTny4b26DJ5Vf">
            Mot. 1984/85: 3061 9
          </p>
          <p xml:id="i-EfWPvCpGbdD4vHa98dP9fo">
            Lagen om kemiska produkter
          </p>
          <p xml:id="i-XvZjBgDECCUFEBBWtThRPr">
            Den som saluför en hälso- eller miljöfarlig vara är skyldig att
            känna till de risker som kan vara förknippade med varan och dess
            hantering, i enlighet med lagen om hälso- och miljöfarliga varor.
            Regeringen föreslår nu en ny lagstiftning som emellertid på flera
            punkter riskerar att bli en försvagning av nu gällande lag. Lagen
            bör omfatta tillverkning, import och hantering av kemiska ämnen
            och beredningar, kemiska produkter samt varor som innehåller eller
            har behandlats med en sådan produkt. Skadan från dessa skall har
            orsakats av de kemiska egenskaperna för att vara tillämplig. Substitutionsprincipen
            bör gälla, dvs. miljöfarliga ämnen och produkter skall, där så
            är ekonomiskt och tekniskt möjligt, ersättas av mindre farliga
            ämnen. Det bör åligga tillverkaren, importören eller den som saluför
            en kemisk produkt att ansvara för bevisföringen. Tillverkare eller
            importör bör utan anmaning rapportera sådana rön som har betydelse
            för bedömningen av produkten från miljö- och hälsoskyddssynpunkt
            som kan antas vara okända för myndigheten. Importör eller tillverkare
            bör också kunna ange hur avfallet på ett säkert sätt skall omhändertas.
            Riksdagen bör mot denna bakgrund avslå regeringens förslag till
            lag om kemiska produkter, och regeringen bör återkomma till riksdagen
            med ett nytt förslag. Regeringen nämner i lagrådsremissen att
            spridning av bekämpningsmedel från luften över annan mark än skogsmark
            i princip bör förbjudas. Regeringen återkommer inte till detta
            i propositionen. Vi anser därför att riksdagen bör ta ställning
            till frågan och föreslår att flygbesprutning i princip bör förbjudas.
          </p>
          <p xml:id="i-5PbW9JFXDK3auanvkfdMBk">
            Ansvarsförsäkring för kemikalier
          </p>
          <p xml:id="i-ExiDdrJVmbHGswgbYtzr7t">
            Den statliga kontrollapparaten och de statliga registren kan
            göras aldrig så bra. De räcker emellertid inte för att nå de övergripande
            målsättningarna. Enligt vår uppfattning bör den statliga produktkontrollverksamheten
            kompletteras med ett särskilt obligatoriskt försäkringssystem.
            Med ett sådant kan man åstadkomma just en minskning av mängden
            farliga eller osäkra kemikalier. Vidare får man en bättre kontroll
            av de produkter som säljs och används samt bättre ersättningsmöjligheter
            för dem som drabbas av de kemiska produkternas negativa effekter.
            Genom att erlägga en ”försäkringspremie” i relation till produkternas
            bedömda egenskaper, riskpotential, m. m. skapas resurser för en
            trygghets- fond ur vilken ersättning kan utbetalas till tredje
            part i syfte att ersätta skador som en kemisk produkt har bedömts
            ha åstadkommit. Denna trygghetsfond skall dessutom finansiera
            visst självständigt toxikologiskt forsknings- och
          </p>
          <pb facs="riksdagen-motions-pdf/data/198485/mot_198485__3061/mot_198485__3061-007.pdf"/>
          <p xml:id="i-Uc2f4c2xuP7HFvnyzy7jFG">
            Mot. 1984/85:3061 10
          </p>
          <p xml:id="i-JWywEQaZzSk7EDMNtYwa8h">
            utvecklingsarbete, vilket som nämnts är oundgängligen nödvändigt
            för hög kvalitet i den framtida kemikaliepolitiken. En kemikalieförsäkring/fond
            skulle vara ett verksamt instrument för en tryggare kemikalieanvändning,
            som i allt större utsträckning blir baserad på noggrann kännedom
            om en produkts kemiska och toxikologiska egenskaper. Tillverkarens/importörens
            ansvar kvarstår enligt gällande lagstiftning, men kemikalieförsäkringen
            garanterar en viss sanering och ger samtidigt ”tredje man” garanterad
            ersättning, ifall skada ändå skulle inträffa. Sammanfattningsvis
            skulle ett system med en obligatorisk ansvarsförsäk- ring för
            kemikalier åstadkomma en minskning av mängden farliga eller osäkra
            kemikalier, en bättre kontroll av de produkter som säljs och används
            samt bättre ersättningsmöjligheter för den som drabbas av de kemiska
            produkternas negativa effekter. Regeringen bör mot denna bakgrund
            snarast tillsätta en utredning om kemikalieförsäkring.
          </p>
          <p xml:id="i-QecfCsxp7q7HHE1JQxJWdP">
            Miljöfarligt avfall
          </p>
          <p xml:id="i-3dsbwev44Jr1eeksMvnFVY">
            I propositionen tar regeringen upp insamling av batterier, men
            nöjer sig med att konstatera att det är en fråga för branschen
            att svara för medel och metoder för att minska utsläppen av miljöfarliga
            ämnen i batterier. Spridning av tungmetaller utgör ett särskilt
            problem i sophanteringen. Kvicksilver och kadmium sprids i naturen
            eller blir till utsläpp i luften vid sopförbränning. Genom insamling
            av batterier vid försäljningsställena skulle problemen till stor
            del kunna undvikas. En förutsättning för att insamling skall vara
            framgångsrik är att ett pantsystem införs. Regeringen bör, mot
            bakgrund av riksdagens tidigare ställningstagande och av att naturvårdsver-
            ket förelagt regeringen ett handlingsprogram för bättre hantering
            av miljöfarliga batterier, snarast återkomma till riksdagen med
            förslag till åtgärder. Vi föreslår att riksdagen nu fattar ett
            principbeslut om att ett pantsystem för insamling av miljöfarliga
            batterier skall inrättas.
          </p>
          <p xml:id="i-BjvJGyXQKcYJWrAsJ8G44P">
            Hemställan
          </p>
          <p xml:id="i-7oYrpfm2hxhgMWh7aYuz5E">
            Med hänvisning till det anförda hemställs 1. att riksdagen beslutar
            som sin mening ge regeringen till känna vad som i motionen anförts
            om resurser, styrelse och organisa- tion av kemikalieinspektionen,
            2. att riksdagen beslutar som sin mening ge regeringen till känna
            vad som anförts om uppbyggnad av en decentraliserad organi- sation,
            3. att riksdagen beslutar att en utvärdering skall göras av kemikalieinspektionens
            verksamhet efter fem år,
          </p>
          <pb facs="riksdagen-motions-pdf/data/198485/mot_198485__3061/mot_198485__3061-008.pdf"/>
          <p xml:id="i-4gmUDEACCWphjgRVACaGH2">
            Mot. 1984/85: 3061 1
          </p>
          <p xml:id="i-G8HAkKELP2NeB5tdizNnzA">
            10.
          </p>
          <p xml:id="i-W26E9b7uUUeJjPkQsy4kjX">
            11:
          </p>
          <p xml:id="i-MwtpcYdV6pJVK2xuBTbgLC">
            12.
          </p>
          <p xml:id="i-MKgt3cHSi95G5EsW2UzKHr">
            13.
          </p>
          <p xml:id="i-71izskoLotGG81CCStf4Ug">
            14.
          </p>
          <p xml:id="i-PF18pvyUyQAuPGAaHj4LPJ">
            att riksdagen beslutar att kemikalieinspektionen skall lokalise-
            ras till Örebro län i enlighet med vad som anförts i motio- nen,
            att riksdagen beslutar att ett toxikologiskt råd bör inrättas
            i enlighet med vad som anförts i motionen, att riksdagen beslutar
            som sin mening ge regeringen till känna vad som i motionen anförts
            om upprättande av ett fristående produktregister, att riksdagen
            beslutar som sin mening ge regeringen till känna vad som anförts
            om finansiering av kemikalieinspektionens och produktkontrollens
            verksamhet, att riksdagen beslutar att den toxikologiska informationsservi-
            cen skall bibehållas intakt, att riksdagen som sin mening ger
            regeringen till känna vad som i motionen anförts om behovet av
            toxikologiskt forsknings- och utvecklingsarbete, att riksdagen
            hos regeringen begär att regeringen återkommer till riksdagen
            med nytt förslag till lag om kemiska produkter i enlighet med
            vad som anförts i motionen, att riksdagen beslutar att flygbesprutning
            i princip förbjuds i enlighet med vad som anförts i motionen,
            att riksdagen hos regeringen begär att en utredning snarast tillsätts
            om inrättande av ansvarsförsäkring för kemikalier, att riksdagen
            beslutar att ett pantsystem för insamling av miljöfarliga batterier
            skall inrättas, att riksdagen i övrigt som sin mening ger regeringen
            till känna vad som anförts i motionen.
          </p>
          <p xml:id="i-SYizzvDSwLfaR2KTRGQt4X">
            Stockholm den 15 april 1985
          </p>
          <p xml:id="i-QCMvwWiuozfANm9dwwoYWP">
            EINAR LARSSON (c)
          </p>
          <p xml:id="i-Prk6ZLoHj3rgTvYCsKAu22">
            ANDERS DAHLGREN (c) LENNART BRUNANDER (c) KERSTIN ANDERSSON (c)
            BERTIL JONASSON (c) STINA GUSTAVSSON (c) INGEMAR HALLENIUS (c)
          </p>
        </div>
      </div>
    </body>
  </text>
</TEI>
