<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02885">
  <teiHeader>
    <fileDesc>
      <titleStmt>
        <title>med anledning av skr. 2023/24:111 Strategi för företag i kulturella och kreativa branscher</title>
        <author corresp="i-AmkEPQHyLbWFNYdCQzmzAu i-Qqu9byP8zwudzHA8ErxkRe">av Elisabeth Thand Ringqvist och Rickard Nordin (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2885 av Elisabeth Thand Ringqvist och Rickard Nordin (båda C)</title>
          <idno type="rdwebb">HB022885</idno>
          <rs type="number">2885</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022885/text</ref>
          <ref type="dokument_url_html">https://data.riksdagen.se/dokument/HB022885</ref>
          <ref type="dokumentstatus_url_xml">https://data.riksdagen.se/dokumentstatus/HB022885</ref>
          <ref type="pdf">https://data.riksdagen.se/fil/7FCA6CF3-C1FF-477E-989C-9D737CE2A174</ref>
          <ref type="docx">https://data.riksdagen.se/fil/52DF4DF7-6E5F-49E8-AC1B-A6B458CF49C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AmkEPQHyLbWFNYdCQzmzAu</idno>
            <name>Elisabeth Thand Ringqvist</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-Qv2YBMVbrNcSnW9uwU8eb8"/>
        <correspContext corresp="i-Qv2YBMVbrNcSnW9uwU8eb8">
          <ref>Skrivelse 2023/24:111</ref>
        </correspContext>
        <correspAction xml:id="i-C1LAyGPZHdNVvm52HBDWba" type="signed"/>
        <correspContext corresp="i-C1LAyGPZHdNVvm52HBDWba">
          <note type="signatory" corresp="i-AmkEPQHyLbWFNYdCQzmzAu"/>
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction type="submitted" xml:id="i-TTz9Pdwt7ZixXstHzUhUir">
          <date when="2024-04-24"/>
          <time when="17:37:54"/>
        </correspAction>
        <correspAction type="dismissed" xml:id="i-5DZnTLhZ9UyxYKkQfz3DkW">
          <date when="2024-04-26"/>
        </correspAction>
        <correspAction type="reviewed" xml:id="i-38LFxVwe4z9UkueufwgwNc">
          <date when="2024-04-26"/>
          <time when="09:37:49"/>
        </correspAction>
        <correspAction type="referred" xml:id="i-DnTwXQyrEUhn5DnD6UmGK3">
          <date when="2024-04-29"/>
        </correspAction>
        <correspAction type="assigned" xml:id="i-SqaUFU3CaPsMNL4s6CxF8r">
          <date when="2024-04-29"/>
          <time when="14:27:12"/>
        </correspAction>
        <correspContext corresp="i-SqaUFU3CaPsMNL4s6CxF8r">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-VNwhuegdFM1AovWAjF16Py"/>
        <correspContext corresp="i-VNwhuegdFM1AovWAjF16Py">
          <ref type="uppgift">2023/24:NU19</ref>
          <ref type="ref_dok_id">HB01NU19</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU19</ref>
          <ref type="ref_dok_titel">Strategi för företag i kulturella och kreativa branscher</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2885 av Elisabeth Thand Ringqvist och Rickard Nordin (båda C) med anledning av skr. 2023/24:111 Strategi för företag i kulturella och kreativa branscher</div>
      </div>
      <div type="motBody">
        <div type="motProposal" subtype="förslag">
          <head xml:id="i-MtTPQN81ESrFkKUU2UG3QW">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-21RJRA515JDrGqHWmQGifD">
              Riksdagen ställer sig bakom det som anförs i motionen om att
              Sverige, liksom EU, bör ligga i framkant och anpassa regelverk,
              ekonomiska strukturer och lagstiftning så att de kan möta både
              utmaningar och möjligheter kopplat till teknikutveckling och AI,
              och detta tillkännager riksdagen för regeringen.
            </item>
          </list>
          <list>
            <item sortKey="Yrkande 2" xml:id="i-4uS9otyETtfTTAxKWkUJUB">
              Riksdagen ställer sig bakom det som anförs i motionen om tydligare
              uppdrag till berörda myndigheter så att de bättre kan stödja företagare
              inom kulturella och kreativa branscher och tillkännager detta
              för regeringen.
            </item>
          </list>
          <list>
            <item sortKey="Yrkande 3" xml:id="i-WcZPXxvM5Jw676xtxiHUwg">
              Riksdagen ställer sig bakom det som anförs i motionen om att
              ge myndigheter och statliga bolag som jobbar med kapitalallokering
              i uppdrag att utarbeta handlingsplaner för hur de kan utöka inflödet
              av affärsidéer från företag från kulturella och kreativa näringar,
              och detta tillkännager riksdagen för regeringen.
            </item>
          </list>
          <list>
            <item sortKey="Yrkande 4" xml:id="i-2pXijXKvDHsnEf5XUT1DBe">
              Riksdagen ställer sig bakom det som anförs i motionen om rättvisa
              skatteregler för olika kulturformer och tillkännager detta för
              regeringen.
            </item>
          </list>
          <list>
            <item sortKey="Yrkande 5" xml:id="i-GvNzFv3G6B28eLpj9ngVwo">
              Riksdagen ställer sig bakom det som anförs i motionen om att
              regeringen bör återkomma till riksdagen med tillägg som värnar
              den ideella sektorn och studieförbunden och tillkännager detta
              för regeringen.
            </item>
          </list>
          <list>
            <item sortKey="Yrkande 6" xml:id="i-2BLzm9csKK8DsJuBeWDHVX">
              Riksdagen ställer sig bakom det som anförs i motionen om att
              komplettera strategin för kulturella och kreativa näringar med
              en nationell spelstrategi och tillkännager detta för regeringen.
            </item>
          </list>
          <list>
            <item sortKey="Yrkande 7" xml:id="i-SSnvcAwP3AcgqXoGi6V3xP">
              Riksdagen ställer sig bakom det som anförs i motionen om att
              överväga att inrätta ett nationellt spelinstitut likt det i Danmark
              och tillkännager detta för regeringen.
            </item>
          </list>
          <list>
            <item sortKey="Yrkande 8" xml:id="i-G99w9L6cv3SkVkYqxDoG2V">
              Riksdagen ställer sig bakom det som anförs i motionen om att
              inkludera spelande i kulturbegreppet och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-HcJn2LELbgQ1QWh8qtWvHg">
            Motivering
          </head>
          <p xml:id="i-WYnHNwwDk5ZsVmVhE1gQYn">
            Kulturen och människors kreativitet är av fundamental betydelse
            såväl för demokratin och människors välmående som för jobbskapande
            och tillväxt. Förutom landets stora institutioner så är de flesta
            kulturutövare företagare i någon form.
          </p>
          <p xml:id="i-J1ABQxQneWYg9Ct56TrahB">
            Kulturella uttryck och engagemang är inte bara en spegling av
            samhällets värderingar och normer, utan är på många sätt också
            avgörande för att främja demokratiska principer. Kulturen främjar
            yttrandefriheten, stödjer kritiskt tänkande och medvetenhet, skapar
            inkluderande samhällen, bevarar och främjar mångfald, motverkar
            radikalisering och extremism samt förstärker demokratiska institutioner.
          </p>
          <p xml:id="i-WNNGmC1AJ6YQSmwDXcygUE">
            Kultur underhåller, skapar känslor av skratt, gråt, vrede, igenkänning,
            avsky och mycket, mycket mer. Den fria kulturen och mångfalden
            av uttryck behöver värnas, utan förutfattade meningar om vad som
            är finkultur eller fulkultur. Kulturyttringar tjänar olika syften
            och tilltalar olika smaker – det är en styrka.
          </p>
          <head type="h2" xml:id="i-GKComdBTVZ3LTpYXQinHW9">
            Kulturen som tillväxtmotor
          </head>
          <p xml:id="i-McKwt2SDd9cSgRQ2n4kSmq">
            Det finns goda skäl att erkänna och främja de kulturella och
            kreativa branschernas tillväxt som en del av ett samhälles ekonomi.
            Dessa branschers bidrag till Sveriges BNP-tillväxt är mångfacetterat.
            De påverkar ekonomin direkt genom sina egna aktiviteter och indirekt
            genom att påverka andra sektorer och det bredare ekonomiska landskapet.
          </p>
          <p xml:id="i-6NyFwUT1s4KiaXDPnLqvup">
            Några exempel på direkta effekter är följande:
          </p>
          <list style="ul">
            <item xml:id="i-44HLU5ZKJ1QuTwYejB2DJZ">
              Ekonomisk produktion och värdeskapande. Film, musik, konst, design,
              publicering och digitala spel bidrar direkt till ekonomin genom
              att generera intäkter från försäljning av varor och tjänster.
              Detta inkluderar intäkter från biobiljetter, försäljning av konst
              och hantverk, prenumerationer på digitalt innehåll och mycket
              mer.
            </item>
            <item xml:id="i-DFgJ5bqZq4GZ5HoXzCiYX4">
              Sysselsättning. Branschen sysselsätter konstnärer, författare,
              hantverkare, musiker, designers, tekniker, marknadsförare och
              många andra vilket direkt bidrar till arbets­marknaden och BNP.
            </item>
            <item xml:id="i-9fUEoWhhaW6uVxNV1AaHKG">
              Turism. Kulturell turism är en betydande ekonomisk drivkraft.
              Turister som lockas av museer, gallerier, festivaler, konserter
              och historiska platser spenderar pengar på boende, mat, shopping
              och andra reserelaterade tjänster. Ett aktuellt exempel på det
              enorma ekonomiska avtryck som kulturevenemang kan ha är Taylor
              Swifts konsert­turné Eras Tour. Tack vare Stockholms utvecklade
              infrastruktur och attraktiva läge är staden det enda stoppet i
              Norden för artisten. Enligt beräkningar är fyra av fem konsertbesökare
              inresta gäster som bidrar till stadens ekonomi. Det ekonomiska
              bidraget väntas landa på en halv miljard.
            </item>
            <item xml:id="i-3WDC4BZaZzMFJQ6tfmsQHx">
              Export. Kreativa varor och tjänster är allt viktigare i internationell
              handel. Vare sig det är filmer, musik, videospel eller mode, så
              genererar denna export betydande inkomster till landet.
            </item>
          </list>
          <head type="h1" xml:id="i-LPjpmCh4SxCz2xdtv4wsCD">
            De indirekta bidragen är svårare att beräkna som andelar av BNP,
            men de innefattar följande:
          </head>
          <list style="ul">
            <item xml:id="i-7aiTQ2qtTfbMQiseqzqDg9">
              Innovation och teknikutveckling. Kulturella och kreativa branscher
              driver innovation på olika sätt, bl.a. genom utveckling av nya
              digitala plattformar, kreativt innehåll för teknikdrivna produkter
              som AR/VR, och banbrytande nya affärsmodeller inom marknadsföring
              och distribution. Denna innovation spiller ofta över till andra
              sektorer, vilket ökar produktiviteten och den ekonomiska tillväxten.
            </item>
            <item xml:id="i-3zGDacubJdUeLifvcxLdq4">
              Stadsutveckling och regional utveckling. Kreativa näringar bidrar
              ofta till omvandling av urbana områden som attraherar både företag
              och boende. Denna omvandling kan öka fastighetsvärden, locka till
              investeringar och förbättra det övergripande ekonomiska välståndet
              i ett område.
            </item>
            <item xml:id="i-4jV7BBNRVGXRL9Yk6kWHmr">
              Utbildning och kompetensutveckling. Efterfrågan på kreativa färdigheter
              främjar investeringar i utbildning, både formell (universitet,
              högskolor) och informell (workshoppar, onlinekurser, studieförbund),
              vilket förbättrar den övergripande färdighetsnivån i arbetskraften
              och stödjer långsiktig ekonomisk tillväxt.
            </item>
            <item xml:id="i-ANJ3makA4WcKm48KcEHV7b">
              Socialt kapital och sammanhållning. Genom att förbättra social
              sammanhållning och kapital bidrar kulturella och kreativa branscher
              indirekt till ett mer stabilt och produktivt samhälle. En livlig
              kulturell sektor kan förbättra livskvaliteten, vilket i sin tur
              kan göra en plats mer attraktiv för både företag och kvalificerade
              yrkes­personer. Dessutom kan kultur fungera som integrationsmotor
              och motverka sociala orättvisor, radikalisering och extremism.
            </item>
            <item xml:id="i-G6VVqqWKcqqzZXTjQC2wz4">
              Multiplikatoreffekter. De kulturella och kreativa branscherna
              har betydande, men komplexa multiplikatoreffekter. Det innebär
              att investeringar i dessa sektorer sprider sig genom ekonomin
              och gynnar underleverantörer, tjänsteleverantörer och helt andra
              industrier.
            </item>
            <item xml:id="i-DZQT8aGiycfBhpMQbHKxkc">
              Varumärkes- och imagebyggande. Kreativa och kulturella branscher
              är helt centrala för ett lands varumärke och internationella image.
              Det kan vara avgörande för att locka till sig utländska investeringar
              och stärka andra sektorer som turism och export.
            </item>
          </list>
          <p xml:id="i-3oR6P71VHK3TUcFGHrXVao">
            I Sverige återfinns omkring 130 000 företag, det vill säga en
            tiondel av alla Sveriges företag, i de kulturella och kreativa
            branscherna. Enligt den senaste mätningen 2017 omsatte de kulturella
            och kreativa branscherna 400 miljarder kronor och sysselsatte
            ca 190 000 personer i hela landet. Branschernas tillväxt, mätt
            i ökningen av deras samlade förädlingsvärde, var 11 procent mellan
            2010 och 2017.
          </p>
          <head type="h2" xml:id="i-PxgQQwSY1hSdw6yQMAuWRR">
            De strategiska målen
          </head>
          <p xml:id="i-C7Muvc25EgPbc261dzJCM2">
            Som beskrivits ovan är en väl fungerande strategi för de kulturella
            och kreativa bransch­erna av stor betydelse ur många aspekter.
            I sitt förslag till strategi pekar regeringen ut sex strategiska
            mål:
          </p>
          <list style="ol">
            <item xml:id="i-E313RfWZ2jc3MbGUpnnx8G">
              Tillförlitlig statistik på nationell nivå.
            </item>
            <item xml:id="i-VFMyZPMewRYQF73z25LWWw">
              God kunskap om förutsättningarna och utvecklingen på den upphovsrättsbaserade
              marknaden.
            </item>
            <item xml:id="i-Cg62Thnu3CZ9vh1pwdnsn9">
              Träffsäker rådgivning, stöd och finansiering och minskade regelkostnader.
            </item>
            <item xml:id="i-GGmgic9L4mQ6vrckwMPh2m">
              God kompetensförsörjning, livslångt lärande och goda villkor
              i trygghetssystemen.
            </item>
            <item xml:id="i-7U1F45KvoZumd8DQEe5g5d">
              Attraktiva, hållbara livsmiljöer och ett diversifierat och konkurrenskraftigt
              närings­liv i hela landet.
            </item>
            <item xml:id="i-GmE2xCizxMgVjVa852KmHL">
              Ett stort och växande internationellt genomslag för de kulturella
              och kreativa företagen.
            </item>
          </list>
          <p xml:id="i-L36vqnS1aQ7iVcxXJTs6SD">
            De föreslagna målen stämmer väl överens med det som pekas ut
            i utredningen Kreativa Sverige. Centerpartiet vill dock se mer
            konkreta åtgärder och förbättringar inom mål 2, 3 och 4.
          </p>
          <p xml:id="i-VefE1BbEtRnqL6Wb1ySS2K">
            När det gäller det andra målet (God kunskap om förutsättningarna
            och utvecklingen på den upphovsrättsbaserade marknaden) är det
            positivt att regeringen lyfter fram den tekniska utvecklingen.
            Inte minst när det gäller artificiell intelligens, är en oerhört
            snabb utveckling att vänta de kommande åren och det är svårt att
            förutspå exakt hur den kommer att påverka de berörda branscherna.
            Centralt är dock att Sverige, liksom EU, ligger i framkant och
            anpassar regelverk, ekonomiska strukturer och lagstiftning så
            att de kan möta både utmaningar och möjligheter kopplat till teknikutveckling
            och AI. Därför är vi tveksamma till om det enbart räcker att sprida
            kunskap om vad som gäller. Snarare bör ambitionen vara att utöka
            vår kunskap samt ha beredskap för modernisering och förtydliganden
            av olika regelverk.
          </p>
          <p xml:id="i-WyG2Pp55yqnikjE1StGvuH">
            AI-genererad konst och musik är en relativt ny företeelse, men
            upphovsrättsliga frågor behöver diskuteras snarast. AI kan generera
            allt från musik och konst till romaner och nyhetsartiklar. Eftersom
            verken saknar mänsklig upphovsman utmanas gällande lagstiftning.
            De utmaningar som tekniken för med sig kan exemplifieras med att
            AI-verktygen kräver machine learning (ML), alltså tränas på befintliga
            verk. Det råder dock osäkerhet kring användandet på verk som AI:n
            tränas på. På samma sätt är det oklart vad som gäller i fråga
            om upphovsrätt för AI-genererad konst. Dessa luckor behöver täppas
            till för att förutsättningarna för både kulturutövare och AI-utvecklare
            ska kunna tillgodoses. Målsättningen behöver vara rättvisa och
            goda förutsättningar för den upphovsrättsbaserade marknaden.
          </p>
          <p xml:id="i-LyBdwdewjxp9WY5ZL8b8Wq">
            Ambitionen i det tredje målet (Träffsäker rådgivning, stöd och
            finansiering och minskade regelkostnader) är vällovlig. Grundläggande
            för att företag ska startas och växa inom kulturella och kreativa
            branscher är att företagsklimatet för småföretag är gott. Kostnaden
            för att anställa är för hög och Centerpartiet har därför föreslagit
            sänkta arbetsgivaravgifter för låga löner i kombination med lägre
            inkomstskatt för de med medel- och låga inkomster och lägre marginalskatt.
            Vi ser också behov av en generellt sänkt kostnadsbörda för företagen.
          </p>
          <p xml:id="i-Sgtvk6rHtLWNcBGjKhM2Bw">
            Det finns många fördelar med att vara ett aktiebolag och inte
            en enskild firma. Därför har Centerpartiet drivit igenom att det
            lägsta kapitalet för att starta ett bolag ligger på 25 000. Det
            är i dag enkelt att göra denna omvandling och det är viktigt att
            rådgivande myndigheter känner till detta och kan stödja företagare
            inom kulturella och kreativa branscher. Vi ser därför behov av
            tydligare uppdrag till berörda myndigheter.
          </p>
          <p xml:id="i-HBqbqh19h6DoGSwuc2b13z">
            Andelen kulturella och kreativa soloföretag (egenföretagare utan
            anställda) som vill växa antingen genom ökad omsättning eller
            genom både omsättning och anställningar är åtta av tio. Detta
            kan jämföras med genomsnittet i näringslivet i stort på sex av
            tio. Också mikroföretagen i denna bransch (företag med färre än
            tio anställda) vill växa i högre grad än i andra branscher.
          </p>
          <p xml:id="i-Kw5RVQYTJG1UFRQyYjKeEJ">
            Tillväxt kräver olika typer av kapital. Inom berörda branscher
            är detta särskilt krävande då många kreativa företag har stora
            kostnader innan t.ex. biljetter kan börja säljas. Med digitala
            lösningar utvecklas hela tiden nya möjligheter för att hantera
            likviditet, men det krävs också riskkapital. För vissa företag
            inom sektorn har det inte varit svårt, medan det i andra delar
            saknas kunskap om hur dessa affärsmodeller fungerar. Därför är
            det viktigt att myndigheter och bolag som jobbar med kapitalallokering
            får i uppdrag att utarbeta handlingsplaner för hur de kan utöka
            inflödet av affärsidéer från företag inom kulturella och kreativa
            branscher. Det är bara genom att analysera många typer av företag
            som det går att hitta dem som det är relevant att investera i.
          </p>
          <p xml:id="i-JGzaDFyaGftbM2HfFCRVk8">
            Vidare behöver ambitionen i det fortsatta arbetet vara rättvisa
            skatteregler för olika kulturformer. Det kan exempelvis handla
            om en översyn i syfte att harmonisera moms­satser. Vi ser detta
            som en naturlig del i kommande budgetarbete och i en emotsedd
            skattereform.
          </p>
          <p xml:id="i-V2zKkfC9MUiKziCKnfJj7r">
            Det fjärde strategiska målet (God kompetensförsörjning, livslångt
            lärande och goda villkor i trygghetssystemen) sätter fingret på
            en av de tydligaste felprioriteringarna i regeringens näringspolitik.
            Små företag ska inte behöva betala för sina anställdas sjuk­frånvaro.
            Kulturella och kreativa branscher drabbas hårt av regeringens
            budget­politik eftersom det är få som har kontorsarbeten och eftersom
            skador eller sjukdom ofta gör det omöjligt att arbeta. Centerpartiet
            vill fortsatt att småföretag inte ska belastas med sjuklöneansvar.
          </p>
          <p xml:id="i-JzJW8DoGS3jZ6ewLyYWfD4">
            För att lyckas med kompetensförsörjningen är det också viktigt
            att unga redan i grundskoleåldern erbjuds möjlighet att utveckla
            ett intresse för kultur, exempelvis genom att få ta del av konserter,
            teater, konstutställningar m.m. I dagsläget är det få unga som
            ser kulturutövning som en realistisk framtidsplan. Villkoren för
            kulturutövare behöver bli mer attraktiva, så att unga vågar satsa
            på en karriär inom kulturella och kreativa branscher.
          </p>
          <p xml:id="i-UEWe4scCzSfgoxeRBjvFtx">
            När det gäller det femte målet (Attraktiva, hållbara livsmiljöer
            och ett diversifierat och konkurrenskraftigt näringsliv i hela
            landet) vill vi framhålla vikten av de kulturella och kreativa
            branschernas närvaro i hela landet. Om goda förutsättningar för
            kulturen bara står att finna i centrala delar av storstäder så
            blir Sverige fattigare. Det behövs därtill en strävan efter ett
            utbyte av kultur mellan olika delar av landet.
          </p>
          <p xml:id="i-SXDxF91H9aqqp59oQoQAV2">
            I socioekonomiskt utsatta områden kan kulturen spela en mycket
            viktig roll och motverka att unga människor dras in i kriminalitet
            och missbruk. Barn och unga bör få möjlighet att frodas omgivna
            av kultur och kreativitet. I dag finns exempelvis ”kvälls­fotboll”,
            där unga kan umgås i en trygg miljö. Dans, teater, och musik bör
            nyttjas på liknande sätt för att stärka den sociala samanhållningen
            och främja ungas intresse för kultur.
          </p>
          <head type="h2" xml:id="i-CTBmQGLUBsVT7tGr3UtrTC">
            Rädda den ideella sektorn och studieförbunden
          </head>
          <p xml:id="i-JFddnu1DNE9ccywpTyk4ZB">
            En diskussion om kulturella och kreativa branscher kan inte föras
            utan att nämna studieförbunden och det föreningsliv som på många
            håll i Sverige är kulturlivets lokala, bultande hjärta. Studieförbundens
            branschorganisation beskriver själva sin verksamhet så här: ”studieförbunden
            är de enda som bedriver musikverksamhet inom populärmusik i alla
            Sveriges kommuner och utgör basen i det svenska musiklivets infrastruktur.
            Jämfört med Kulturskolan erbjuder studieförbunden en friare verksamhet
            för fler ålders­grupper”. Regeringens hittills förda politik kan
            i det närmaste uppfattas som en ambition att avveckla folkbildningen
            och studieförbunden. Det är inte förenligt med den strategi som
            här läggs fram.
          </p>
          <p xml:id="i-JtyamV8f2mdqNzwtzxeTjg">
            Regeringen bör återkomma till riksdagen med tillägg i strategin
            för kulturella och kreativa branscher som på riktigt värnar den
            ideella sektorn och studieförbunden. De måste ses som de centrala
            aktörer de är för kulturlivet. På samma sätt bör förenings­drivna
            allmänna samlingslokaler nämnas som en del av kulturlivets infrastruktur.
          </p>
          <head type="h2" xml:id="i-GcHYpbue33Lmw7CWmfVYkx">
            En jämlikare ställning för spelbranschen
          </head>
          <p xml:id="i-4LPeUfwmYABJnUS76G7X7Z">
            Spelbranschen lider ofta av att bli sammanblandad med den bransch
            som sysslar med spel om pengar. Det är en av anledningarna till
            att spelutvecklare har svårt att få det näringspolitiska stöd
            som andra branscher redan erhåller. Trots det har svenska spel­studior
            lyckats otroligt bra i den internationella konkurrensen och exporterar
            varje år för mångmiljardbelopp. Nu börjar andra länder komma ikapp.
            Det har inrättats strategier och institut. Spelbranscher runt
            om i världen får statliga stöd likt filmindustrin och stora satsningar
            görs i våra grannländer för att attrahera kompetens. Sverige har
            ingenting av detta.
          </p>
          <p xml:id="i-TPwVk18dsFteLRqZ7GdudC">
            Det är dags för svenska politiker att vakna. Som ett första steg
            bör denna strategi för kulturella och kreativa branscher kompletteras
            med en nationell strategi för spelande och spelbranschen. Det
            skulle legitimera branschen och öppna dörrar till forsknings­medel
            och annat från utomstående aktörer. En sådan strategi bör också
            överväga inrättandet av ett nationellt spelinstitut likt det i
            Danmark. Dessutom behöver spel­branschen få tillgång till samma
            möjligheter kring finansiering och exportkunnande som andra delar
            av näringslivet har. Vinnova behöver utvecklas för att kunna stötta
            digitala produkter, och Exportkreditnämnden som i dag till stor
            del är fokuserad på tillverkningsindustrin behöver öppnas för
            företag som är ”born global” och ”born digital”. Dessa företag
            har en enorm potential och är de som kanske allra bäst behöver
            det kunnande som EKN besitter. Dessa och andra strukturer behöver
            därför göras om för att kunna införliva spelbranschen och andra
            näringslivsgrenar som inte sysslar med tillverkning av fysiska
            produkter.
          </p>
          <p xml:id="i-NbT6K56SYnUUAcGbnv2vp">
            Även om nu e-sporten fått status som sport via Riksidrottsförbundet
            pågår den gamla stereotypa debatten på annat håll. Samma diskussion
            kring det bredare begreppet ”spelande” och kultur finns. Diskussionen
            om vad som är kultur och inte pågår ständigt. Att förklara begreppet
            kultur är en svår, näst intill omöjlig, uppgift eftersom det finns
            flera olika förklaringar som ändå på olika sätt hänger samman
            med varandra. Det vi dock vet är hur stora positiva effekter kulturen
            har. Kultur är något som vi vill bevara och visa för nästkommande
            generationer och fortsätta att glädjas av. Det kan handla om musik,
            konst, arkitektur, kläder, religion, ritualer, lekar, sägner,
            litteratur m.m. Med den här motionen avser vi inte att ge oss
            in i en diskussion om varför någonting annat inte är kultur, utan
            vi vill belysa varför just spel är kultur. En kulturform som är
            värd att bevara, utveckla och sprida.
          </p>
          <p xml:id="i-TrpdzExVCeg1GyHY8CKKFH">
            Digitalt och analogt spelande är i dag en av Sveriges mest populära
            fritidssyssel­sättningar, framför allt bland unga. Vi har spelat
            brädspel och olika former av analoga spel i tusentals år, och
            i dag spelar dessutom runt 80 procent av Sveriges befolkning digitala
            spel i någon form. Spelande benämns som en kulturutövning i statistiken
            när bland andra SCB, Myndigheten för kulturanalys och SOM-institutet
            undersöker svenskarnas kulturvanor. Det är för dem och för de
            flesta svenskar en självklarhet att spelande i olika former kan
            betraktas som en kulturutövning i samma kategori som konst, musik
            och film.
          </p>
          <p xml:id="i-DpHMVwabTEDcsnWkNMR6sS">
            Det talas ibland om det svenska spelundret, och fantastiska spel
            som Battlefield, Minecraft och Candy Crush Saga är bara några
            av de internationellt framgångsrika spel som har sin hemvist i
            Sverige. Det råder ingen tvekan om att den svenska spelindustrin
            är en stark kraft som både bidrar till att sätta Sverige på kartan,
            bidrar till att skapa nya arbetstillfällen och bidrar med nya
            skatteintäkter. Till skillnad från exempelvis film och musik så
            betraktas formellt dock inte spel som en kulturform i statens
            mening för tillfället. Detta innebär ett antal problem och utmaningar.
          </p>
          <p xml:id="i-7bRxedaxvnpbJaVdsEtqxA">
            När spelen hamnar utanför kulturbegreppet och förminskas till
            att vara ren under­hållning utan konstnärligt värde så blir det
            en självuppfyllande profetia. Spelbranschen styrs då av marknaden
            snarare än av kreatörens vision och därmed får det kommersiella
            värdet större vikt än det konstnärliga värdet. Kulturen måste
            få ha ett eget värde, den ska inte behöva motivera sin existens
            genom att vara nyttig ekonomiskt, hälsomässigt eller på något
            annat sätt. Film och musik har möjlighet att både verka på en
            marknad och producera storslagna verk som sprids till en stor
            publik samtidigt som det också finns statligt stöd för smalare
            uttryck som inte har samma kommersiella värden. Detta stöd saknas
            för spelen och därmed blir det otroligt svårt att utveckla spel
            utan en kommersiell baktanke. Vidare innebär spelens icke-status
            att de hamnar utanför samtliga regionala kulturplaner och i stället
            måste ”skohornas” in på undantag.
          </p>
          <p xml:id="i-7KEKPXAuCF1PtwSFcowBLK">
            Vi föreslår därför en modern och utökad syn på kulturbegreppet
            och att spel ska inkluderas i detta. I Norge ligger spelkulturen
            under Kulturdepartementet, och vi borde lära oss av vår nordiska
            granne om vi vill ta till vara det svenska spelundret, som vi
            gjorde med den svenska musikexporten på 70- och 80-talen. På det
            sättet kommer fler aktörer och personer att få möjlighet att ta
            del av, skapa och sprida spelkulturen. I Sverige är det Kulturrådet,
            en myndighet under Kulturdepartementet, som fördelar statens bidrag
            till kulturen och som formellt bestämmer vad som är kultur och
            inte. Det är de som är ansvariga för att de nationella kulturpolitiska
            målen ska uppfyllas. Vi menar att både digitalt och analogt spelande
            passar väl in i de målen och ger stöd till förslaget att bredda
            och utveckla kulturbegreppet.
          </p>
          <p xml:id="i-928rtWDHKdPDQq1vtyMZhf">
            Spel är redan etablerat som kultur i många människors medvetande,
            det finns en stark kreativ näring som ständigt utvecklas och ekonomiska
            incitament att bredda kulturbegreppet. Det är dags att uppdatera
            kulturbegreppet och därigenom ta ett stort kliv på vägen för att
            uppfylla både de nationella målen och kulturpolitiken.
          </p>
        </div>
        <div type="motSignatures">
          <list>
            <item xml:id="i-69AEWG6HN9cc2cSFPdmbhL" who="i-AmkEPQHyLbWFNYdCQzmzAu">
              Elisabeth Thand Ringqvist (C)
            </item>
            <item xml:id="i-PdkD9LnRU3yzoB1UfRt8uz" who="i-Qqu9byP8zwudzHA8ErxkRe">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
