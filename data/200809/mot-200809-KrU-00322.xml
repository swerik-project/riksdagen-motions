<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00322">
  <teiHeader>
    <fileDesc>
      <titleStmt>
        <title>Spelfrågornas fortsatta hantering i enlighet med EG-rätten</title>
        <author corresp="i-Lkf5FvD1gchUCpgYWfTFLh">av Camilla Lindberg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Spelfrågornas fortsatta hantering i enlighet med EG-rätten</title>
          <idno type="rdwebb">GW02Kr322</idno>
          <rs type="number">Kr322</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr322/text</ref>
          <ref type="dokument_url_html">http://data.riksdagen.se/dokument/GW02Kr322</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr322</ref>
          <ref type="doc">http://data.riksdagen.se/fil/07BBC698-5382-445A-B20C-693EC9140C05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9SR7hv8vY1aRTseWAnWZiJ" type="signed"/>
        <correspContext corresp="i-9SR7hv8vY1aRTseWAnWZiJ">
          <note type="signatory" corresp="i-Lkf5FvD1gchUCpgYWfTFLh"/>
        </correspContext>
        <correspAction type="numbering" xml:id="i-S8pvUVK8iwEPv39h5sxYxs">
          <date when="2008-10-08"/>
        </correspAction>
        <correspAction type="submission" xml:id="i-KiDXEMDob5XRewiAgYsHwZ">
          <date when="2008-10-06"/>
        </correspAction>
        <correspAction type="transfer" xml:id="i-EFR7jpxxfNru1Qr4nMytPY">
          <date when="2008-10-06"/>
        </correspAction>
        <correspAction type="assigned" xml:id="i-VLesmo5FkLMU36hCDHS8RW"/>
        <correspContext corresp="i-VLesmo5FkLMU36hCDHS8RW">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SN4qPAjW2SMyWdTUmSGii3">
            Förslag till riksdagsbeslut
          </head>
          <p xml:id="i-UnGQmvF5QR1nY9BbQUvU5L">
            Riksdagen tillkännager för regeringen som sin mening vad som
            anförs i motionen om spelfrågornas fortsatta hantering i enlighet
            med EG-rätten.
          </p>
        </div>
        <div type="motContent">
          <head type="h1" xml:id="i-R66UpPtJ42C6GfUmuDJQRi">
            Motivering
          </head>
          <p xml:id="i-M16KBJTxTTZ2uv6VTQ6Rcj">
            Den svenska spelmarknadens förändring kännetecknas av saktfärdighet.
            Expansiv retorik ersätter konkret handling och bidrar till att
            politiken med tvång definieras juridiskt. Svenskt rättsmedvetande
            riskerar att urholkas genom allvarliga motsatsförhållanden, såsom
            social skyddshänsyn å ena sidan tycks stå i konflikt med inkonsekvent
            maktdelning och ren vinstmaximering från statens bolag å andra
            sidan i strid med EG-rätten. Vidare tycks den avgörande proportionalitetsprincipen
            saknas inom den nationella ordningen. Nu har Svea hovrätt beslutat
            att söka besked av EG-domstolen om den svenska lotterilagens EG-rättsliga
            förenlighet i målet mot förre chefredaktören för Aftonbladet Anders
            Gerdin och Expressens Otto Sjöberg i målet som gäller brott mot
            lotterilagens 38 §, dvs. främjandeförbudet. Sveriges spelpolitik
            prövas därmed i högsta domstolen i Europa.
          </p>
          <p xml:id="i-2guqeHXCtnPE2mv4aCCAJA">
            Den pågående Spelutredningen under ledning av Jan Nyrén har fått
            i uppgift att ta fram en delvis ny spelpolitik. Men det är en
            omvändelse under galgen och med reservationer. Även den nya politiken
            kan innebära fortsatta intressekonflikter och stå i fortsatt konflikt
            med samhällsutvecklingen. Spelutredningen skall bland annat titta
            på
          </p>
          <list style="ul">
            <item xml:id="i-QjvCC49isD7V8Ftz8DJzX">
              hur en uppstramning och modernisering av regelverket kan ske
              i syfte att stärka de allmänna skyddsbehov som skall stå i förgrunden
              för svensk spelpolitik, inklusive marknadsföringsrestriktioner
              och tydligare krav på de statligt kontrollerade bolagen,
            </item>
            <item xml:id="i-Az5ke2T8E2DYNcvA2jCz9x">
              kartlägga i vilken utsträckning vissa spel kan anses framkalla
              spelberoende med utgångspunkt i den nuvarande modellen för spelregleringen
              och att de mest bekymmersamma spelen endast skall kunna bedrivas
              i strikt reglerade former,
            </item>
            <item xml:id="i-WTxVqsvMPHSBZ4yTFxAd1q">
              bedöma om det av EG-rättsliga, tekniska eller andra skäl inte
              är möjligt att inom alla spelformer strama upp det nuvarande regelverket
              och i så fall föreslå ett delvis nytt system som också inbegriper
              andra aktörer än befintliga, med en inriktning på att de sociala
              skyddsaspekterna genomgående ges hög prioritet.
            </item>
          </list>
          <p xml:id="i-R2Tkjxha7XwrJSiJM6wDqB">
            Spelutredningen tycks därmed syfta till att bevara en långtgående
            statlig inblandning på spelmarknaden, som sannolikt står i strid
            med grundläggande principer i Romfördraget relevant genom svenskt
            medlemskap i EU sedan 1994. Spelutredningen bör därmed ges nya
            direktiv i en mer näringspolitisk riktning och med en klarare
            EG-rättslig anpassning samt tydligare utvecklas genom omsorg och
            intressen för spelkonsumenten. Regeringens direktiv att inte konkurrensutsätta
            vissa affärsområden kan också strida mot den EG-rättsliga principen
            om proportionalitet och bör därmed undanröjas. Vidare måste försäljning
            av statens spelverksamhet prioriteras för att därigenom uppnå
            en optimal maktdelning till förmån för den enskilde och samhället.
            Motionen föreslår att svensk spelpolitik förstärks i enlighet
            med motionen mening.
          </p>
          <head type="h2" xml:id="i-RUsMmk8rFbkqhh15XJcrc1">
            Garantera en oberoende kontroll av spelföretagen
          </head>
          <p xml:id="i-4jccD4aEm2gfsJukeAU6Ut">
            Lotteriinspektionen sorterar för närvarande under Finansdepartementet.
            Inspektionen är en central förvaltnings- och tillsynsmyndighet
            över lotterilagen och kasinolagen. Myndigheten har cirka 40 anställda
            och är en självständig myndighet med generaldirektör och styrelse
            med fullt ansvar.
          </p>
          <p xml:id="i-TYVqcjvm2cc92F4WTd9f4H">
            Svenska Spel lyder också under finansdepartementet. I dagsläget
            sker alltså tillsynen av bolaget av dess ägare, som årligen får
            över tre miljarder kronor därifrån. Det bäddar inte för pålitlig
            granskning.
          </p>
          <p xml:id="i-NyRptBEjaNduGvBNV9fLD5">
            Lotteriinspektionen bör, särskilt i avvaktan på ett fullvärdigt
            licenssystem och så länge svenska staten äger Svenska Spel och
            kontrollerar ATG genom avtal och styrelsetillsättning, garanteras
            en mer självständig ställning. Detta kunde uppnås exempelvis genom
            att myndigheten inordnas under Socialdepartementet eller genom
            att den ges en mer självständig status. Även efter det att ett
            licenssystem införts kommer staten att ha ett ekonomiskt intresse
            i spelandets omfattning genom dess intäkter från licenssystemet.
            Mot denna bakgrund är det av principiell betydelse för att understryka
            vikten av att Lotteriinspektionen sorterar under Socialdepartementet
            eller har en självständig ställning istället för att vara underordnat
            Finansdepartementet.
          </p>
          <p xml:id="i-9Zkx2SawohdSf32ubQq5Jy">
            Att Finansdepartementet direkt kontrollerar alla led i spelandet
            i Sverige och samtidigt tjänar stora intäkter är uppenbart olämpligt.
            Det finns en risk för misstanken att den lagstiftning, verksamhet
            och tillsyn man väljer snarare styrs av statsfinansiell hänsyn
            än av hänsyn till konsumenterna. Spelutredningen bör därför med
            tydlighet åläggas hur självklara maktdelningsprinciper kan implementeras
            omgående snarare än ytterligare integreras som enhet inom finansdepartementet.
            Ju mer autonom Lotteriinspektionen är desto trovärdigare är också
            dess granskning.
          </p>
          <p xml:id="i-VNbJ6cTVviTBtEapzLeQNm">
            En reglerad svensk spelmarknad i konkurrens är inte bara näringspolitiskt
            fördelaktig, den höjer effektiviteten i samhällsekonomin och gör
            speltjänster transparanta, vilket stärker den enskildes skydd.
          </p>
          <head type="h2" xml:id="i-Mr3byNKbgMoipRPZ9ZDDRG">
            Framtiden för Svenska Spel
          </head>
          <p xml:id="i-RXDiTwpr7ubQouq8vzmM1v">
            Staten bör inte äga företag på konkurrensutsatta marknader utan
            fastslå regelverk och se till att det följs. För spelmarknaden
            följer också ett ansvar för att upprätthålla ett socialt ansvarstagande.
            Svenska Spel måste styckas upp och säljas. En del av intäkterna
            (som sammanlagt beräknas uppgå till drygt 60 miljarder kronor)
            bör gå till att bygga och finansiera ett nationellt centrum för
            beroendeforskning, där forskning kring spelberoende och vård av
            missbrukare samlas under ett tak tillsammans med forskning kring
            andra typer av beroende.
          </p>
          <head type="h2" xml:id="i-Kx9bnnhrj1A4hewm4TJuZb">
            Stöd till idrott, ungdomsorganisationer och kultur
          </head>
          <p xml:id="i-SXvgzFM3NPRevin14P72kg">
            De vinster som kommer från Svenska Spel tillfaller idag staten
            som ägare. För närvarande tillfaller omkring 3,2 miljarder kronor
            statskassan direkt. Överskottet över detta fördelas idag med 50
            % till staten och 50 % till folkrörelserna. Av pengarna till folkrörelserna
            går 19 % till ungdomsorganisationerna och 81 % till idrotten.
            Under 2007 delades (baserat på intäkter från 2006) på denna beräkningsmodell
            ut 810 miljoner kronor till folkrörelserna, av vilka idrotten
            erhöll 656,1 miljoner kronor och ungdomsorganisationerna erhöll
            153,9 miljoner kronor.
          </p>
          <p xml:id="i-Hce31FUVsUg1yHP2wjkZxM">
            Utöver dessa belopp fördelas merparten av den 50-procentsandel
            av den överskjutande vinsten som tillfaller statskassan till folkrörelserna
            genom särskilda beslut av riksdagen i ordinarie budget. I BP 2008
            föreslås satsningar om 560 miljoner kronor till idrottsrörelsen
            och 0,43 miljoner kronor till kulturella ändamål.
          </p>
          <p xml:id="i-8udSaZdmt9mBtFZbPmMymz">
            Sammantaget erhåller idrottsrörelsen årligen sålunda omkring
            1,2 miljarder kronor i stöd, ungdomsorganisationerna cirka 150
            miljoner och kulturella verksamheter 0,5 miljoner kronor. Statskassan
            behåller efter att dessa bidrag betalats ut cirka 3,5 miljarder
            kronor från vinsten från Svenska Spel.
          </p>
          <p xml:id="i-PdFz6ePxGXbqrcz8aknLHp">
            Den nuvarande modellen där idrottsrörelsen och övriga folkrörelser
            och organisationer får del av vinsten från Svenska Spels överskott
            kan ifrågasättas på principiella grunder. De folkrörelser som
            anvisas anslag från Svenska Spels vinster blir därmed beroende
            av att ett statligt bolag med kontroversiell verksamhet går med
            en betryggande vinst. Då många folkrörelser traditionellt finansierat
            sina verksamheter med lotterier som konkurrerat med Svenska Spel,
            är det ytterst olyckligt med denna sammanblandning. Systemet bör
            avskaffas till förmån för ett system med ett förstärkt statsbidrag.
            Denna modell förespråkas även av idrottsrörelsen som önskar en
            stabilitet och långsiktighet i det statliga stödet som blir omöjligt
            med nuvarande modell. Omregleringen bör ske på ett sådant sätt
            att idrottsrörelsen garanteras minst lika mycket resurser som
            i dag.
          </p>
          <p xml:id="i-WNoNiqGiav1XZa6YsVnadH">
            Också i detta sammanhang är det viktigt att reformera 38 § lotterilagen.
            Lagen reglerar inte bara reklam utan förbjuder idrottsföreningar
            och frivilligorganisationer av alla slag att ta emot pengar från
            (spel)bolag som är registrerade i andra EU-länder. Om Röda Korset
            eller Forum för frivilligt socialt arbete tar emot pengar från
            ett utländskt spelbolag riskerar organisationens ansvariga åtal.
          </p>
          <p xml:id="i-dJWmZiNyyScqeyAX2F9jP">
            Spelbolagen har många gånger uttryckt en vilja och ambition att
            bidra till olika typer av sociala insatser, och i högsta grad
            att sponsra idrottslag. Genom att göra det tillåtet för frivilligorganisationer
            att ta emot pengar från spelbolag skulle organisationerna kunna
            få ett välbehövligt tillskott.
          </p>
          <p xml:id="i-2W79iNB8FC4T9my6Fi7eDx">
            Statens intäktsbortfall skulle till största delen täckas av licensförsäljning,
            skatter när utländska bolag etablerar sig och betalar skatt i
            Sverige och försäljningssumman när det statliga intresset i Svenska
            Spel säljs.
          </p>
          <head type="h1" xml:id="i-UKFZKd4QVJywzzyuvpBqko">
            Lagstiftningen kring spelreklam
          </head>
          <p xml:id="i-UXEu7N9yZ83g1kqgxNtkuZ">
            Lotterilagens 38 § bör avskaffas i nuvarande form så att alla
            bolag får göra reklam enligt reglerna i marknadsföringslagen.
            Samtidigt bör spelreklamen omgärdas med tydliga krav på socialt
            hänsynstagande. För att reglerna ska följas bör kännbara viten
            kunna utdelas vid brott mot dem. Det enda sättet att få utlandsregistrerade
            bolag att ta hänsyn till svensk lag, är att konstruera ett system
            som gör det möjligt och önskvärt för dem att registrera sig i
            Sverige.
          </p>
          <p xml:id="i-DvKv8MxAAygitiwMer7qLq">
            Domsrätt över spelreklamen bör flyttas från Lotteriinspektionen
            till Marknadsdomstolen. Lotteriinspektionen bör behålla ansvaret
            för tillsyn av spelverksamheten, och för att öka incitamenten
            för efterlevnad av regelverket kan licenserna göras avhängiga
            regelverket.
          </p>
          <head type="h1" xml:id="i-76YHCE8VbZXVy62EE5ysHP">
            Inför ett licenssystem
          </head>
          <p xml:id="i-3jbgixuPq7VXxPfYRwjyCw">
            Sverige bör eftersträva ett system som kan kombinera socialt
            ansvarstagande med ett fritt företagande. Ett nytt system måste
            självklart vara förenligt med EU:s regler om fri rörlighet för
            varor och tjänster. Det förutsätter genomgripande förändringar
            och gör det omöjligt att bibehålla dagens system, där staten med
            monopolställning på tillståndsgivningen också är en stor ägare
            av spelföretag som anordnar samtliga tillgängliga spel- och vadslagningstjänster
            förutom vissa lotterier inom den legala marknaden. Internets utveckling
            har skyndat på nödvändigheten av att reformera systemet.
          </p>
          <p xml:id="i-Y7K4a4Cfhhp9t8rTJEmHvs">
            Ett system bättre anpassat till EG-rätten vore att staten utfärdar
            koncessioner för de företag och organisationer som vill bedriva
            spelverksamhet. Dessa licenser bör vara förknippade med tydliga
            krav på hur spelföretagen får bedriva sin verksamhet vad gäller
            krav på socialt ansvarstagande. Staten bör behålla tillsynsansvaret
            för spelmarknaden och på ett oberoende sätt kontrollera att spel
            inte förekommer utanför den licensierade marknaden men också att
            spelande på den licensierade marknaden bedrivs enligt gällande
            regler.
          </p>
          <p xml:id="i-23LS7PuTwznGivR1w4B2oK">
            Det finns andra områden som omgärdas av statligt tillståndsgivande
            och kontroll. Alkoholförsäljning på restauranger är ett exempel.
          </p>
          <p xml:id="i-NKVQfDiyKSh4375N9t4Fkp">
            Staten ska inte konkurrera med privata företag. Spelmarknaden
            är inget undantag. Att staten ska fortsätta att äga Svenska Spel
            eller något annat spelbolag är uteslutet. För att låta spelbolagen
            själva täcka kostnaden för tillsyn, vård av spelmissbrukare, och
            för att spelandet även fortsättningsvis ska finansiera idrotts-
            och föreningslivet, förespråkar Folkpartiet ett system där bolagen
            dels betalar för koncessionen, dels betalar intäkts- och bolagsskatt
            i Sverige. För att få effekt kan skatten inte vara substantiellt
            högre än i andra EU-länder.
          </p>
          <p xml:id="i-MKpwMjTjEH6CvzkUZWN95Q">
            Vad som här har sagts om spelfrågornas fortsatta hantering i
            enlighet med EG-rätten bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-T4kKjdWSww5jZhpmTqD9qR" who="i-Lkf5FvD1gchUCpgYWfTFLh">
              Camilla Lindberg (fp)
            </item>
          </list>
        </div>
      </div>
    </body>
  </text>
</TEI>
