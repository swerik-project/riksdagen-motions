<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-AU-00418">
  <teiHeader>
    <fileDesc>
      <titleStmt>
        <title>Arbetsmarknadssituationen i Malmöhus län</title>
        <author corresp="i-SD9pkoqRT5Wh44pQmYMCqD">Ulla Tillander m. fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknadssituationen i Malmöhus län</title>
          <idno type="rdwebb">G902A418</idno>
          <rs type="number">A418</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/G902A418/text</ref>
          <ref type="dokument_url_html">http://data.riksdagen.se/dokument/G902A418</ref>
          <ref type="dokumentstatus_url_xml">http://data.riksdagen.se/dokumentstatus/G902A418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>Ulla Tillander</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-VqxvDoNrnRUu1E5d5ifxHG</idno>
            <name>Stig Josefson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>Bertil Fiskesjö</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q2k8dTLWNJDPmWtadavHak" type="signed"/>
        <correspContext corresp="i-Q2k8dTLWNJDPmWtadavHak">
          <note type="signatory" corresp="i-SD9pkoqRT5Wh44pQmYMCqD"/>
          <note type="signatory" corresp="i-VqxvDoNrnRUu1E5d5ifxHG"/>
          <note type="signatory" corresp="i-K5xv4oCErCZbkmjE6NDTKr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_a_418/mot_198586_a_418-001-001.pdf"/>
      <div xml:id="i-Bqmp4fzBKQrq5JetAtkojm" type="motHeader">
        <div xml:id="i-2ViG8ZSpD96ENGwmhLLKdM" type="motTitle"/>
        <div xml:id="i-3ZNkeYC5nmy2EJf4EuDQfE" type="motSubmissionInfo"/>
      </div>
      <div xml:id="i-9GHTdCEzVCaQkyG3g9t1Y7" type="motBody">
        <div xml:id="i-A27b9vBeyEGuugA8BwAhzA">
          <pb facs="riksdagen-motions-pdf/data/198586/mot_198586_a_418/mot_198586_a_418-001.pdf"/>
          <p xml:id="i-4JmmuJQbu2QzuZ34gYN9dE">
            Motion till riksdagen 1985/86: A418
          </p>
          <p xml:id="i-46kSAzASi4Bi5wNcpYET2D">
            Ulla Tillander m. fl. (c) Arbetsmarknadssituationen i Malmöhus
            län
          </p>
          <p xml:id="i-CPej3sbJYxii1DP4NS1vEL">
            När man överblickar den sydsvenska arbetsmarknadens situation
            så ter den sig dyster, i synnerhet för Malmö som är centralorten.
            Kriserna inom näringslivet i vår region har medfört att arbetslösheten
            i Malmöhus län ökat mycket kraftigt och är en av de högsta i landet.
            Under 1980-talet har vårt län fått en drastisk uppgång i antalet
            arbetslösa. Länets andel av de arbetslösa i landet har under första
            delen av 1980-talet ökat till ca 1192, dvs. var nionde som står
            utanför den ordinarie arbetsmarknaden bor i Malmöhus län. När
            det gäller antalet arbetslösa har länet i särklass flest trots
            att de arbetsmarknadspolitiska insatserna har ökat markant under
            de senaste åren. Under 1980-talet har också ungdomarna haft sämre
            möjligheter att få arbete på den reguljära arbetsmarknaden. Detta
            har lett till svårlösta sociala problem som framför allt är märkbara
            i åldersgruppen 20-24 år enligt länsarbetsdirektören. Bedömningen
            är också den att en nedläggning av den civila fartygsproduktionen
            vid Kockums skulle få mycket svåra konsekvenser för Malmö och
            Malmöhus län. Det kan innebära att arbets- lösheten i länet skulle
            stiga till 7-8 20 öppet arbetslösa. Om man räknar in alla dem
            som sysselsätts i arbetsmarknadspolitiska åtgärder skulle siffran
            stiga till 12 26. Enligt länsarbetsnämndens statistik för 1985
            stod ca 31000 personer utanför den reguljära arbetsmarknaden i
            Malmöhus län. Detta var 13 000 fler jämfört med närmast föregående
            jämförbart konjunkturår som var 1980. Bilden av Malmöhus län präglas
            alltså inte av utveckling och expansion utan snarare av oroande
            tendenser till stagnation. Sedan åtskilliga år har befolkningstalet
            i Malmö inte bara stagnerat utan gått kraftigt tillbaka. Det är
            en följd av såväl en tidigare alltför ensidig satsning på stora
            företag som en ensidig satsning på höghusområden när det gäller
            bostadsplanering. När möjlighet för barnfamiljer att bygga småhus
            i kranskommunerna runt Malmö underlättades, ökade utflyttningsströmmen.
            Valfrihet i boendet var så gott som obefintlig i Malmö under 1960-
            och 1970-talen. Arbetslösheten i Malmö har legat på en alltför
            hög nivå under hela 1980- talet. Under 1985 uppgick arbetslösheten
            i Malmö till ca 6 96, vilket innebär en dubbelt så hög nivå som
            för riket som helhet som hade 2,9 2. Till detta kommer alla de
            som sysselsätts genom arbetsmarknadspolitiska åtgärder. Ett annat
            mått på den nyfattigdom som finns i Malmö är utvecklingen av socialbidragens
            storlek. 1985 uppgick de till mer än 300 miljoner. Det skall jämföras
            med 50 miljoner 1980. Procentuellt är Malmö den ort i Sverige
            som har det största antalet socialbidragstagare, nämligen 12 96.
          </p>
          <p xml:id="i-JRQwDGP4S9AGsQMgkUFdFC">
            1 Riksdagen 1985/86.3 saml. Nr A418—419
          </p>
          <p xml:id="i-CHZWwxZSS9e9ZieyAps79o">
            PI Ey
          </p>
          <p xml:id="i-9CQYc2FUPpmByMjZLVx4HD">
            Mot. 1985/86 A418—419
          </p>
          <pb facs="riksdagen-motions-pdf/data/198586/mot_198586_a_418/mot_198586_a_418-002.pdf"/>
          <p xml:id="i-GtLetFA75cXiob7kE7MUVL">
            Om den civila fartygsproduktionen vid Kockums läggs ner drabbas
            direkt 2300 av de på Kockums 2800 anställda. Till det kommer ca
            1300 som arbetar som underleverantörer. Enligt länsarbetsdirektören
            skulle vi få mellan 6000 och 10000 färre arbetstillfällen och
            då är siffrorna inte tilltagna i överkant. Situationen för särskilt
            Malmö skulle bli fullständigt oacceptabel. Därför måste allt göras
            för att rädda Kockums. I en särskild motion till årets riksmöte
            framför vi våra synpunkter på Kockums varv. Av sysselsättningsskäl
            finns det all anledning att prioritera byggandet av ett nytt polishus
            i Malmö. Det får inte uppskjutas längre. Också andra skäl talar
            för igångsättning under innevarande år. Malmöpolisen är nu utspridd
            på sju olika ställen i staden. Dessutom är de otidsenliga arrestlokalerna
            och bristen på häktningsplatser i Malmö ett stort problem. Huvudförutsättningen
            för att vårt län skall få en gynnsam utveckling är en kraftfull
            satsning på näringslivet med särskild inriktning på de mindre
            och medelstora företagen och en arbetsmarknadspolitik som bl.
            a. under- lättar för ungdomar att komma in på arbetsmarknaden.
            Att de små och medelstora företagen ges goda förutsättningar att
            arbeta är viktigt eftersom nya arbetstillfällen inom den privata
            sektorn främst uppkommer i dessa företag. Det hindrar inte att
            också en stor och livskraftig framtidsindustri som genererar en
            tät struktur av småföretag är något som främst Malmö är i behov
            av. : I det här sammanhanget är det lämpligt att peka på Fosie
            industriby i Malmö som ett exempel på en satsning på småföretag
            som lovar gott för framtiden. Till Fosie industriby bör ett verkstadstekniskt
            utvecklings- centrum förläggas, knutet till tekniska högskolan
            i Lund. Trots de betydande insatser den dåvarande regeringen gjorde
            i samband med Öresundsvarvets nedläggning och trots det förtroendefulla
            samarbetet mellan Landskrona Finans, näringslivet och anställda,
            kommunen och de politiska partierna, så återstår mycket att göra
            för att komma till rätta med följderna av varvsnedläggelsen. Minskad
            sysselsättning i flera tidigare företag och tillströmningen av
            nya unga arbetssökande har lett till att arbetsmarknadssituationen
            trots allt försvårats. Minskad befolkning och därmed minskat skatteunderlag
            gör kommunens ekonomi ansträngd.
          </p>
          <p xml:id="i-FK4FxhzLUD6SsjLDbF9wHP">
            Utbildning, utveckling och forskning
          </p>
          <p xml:id="i-3ZAjXtSMYmq2GxvtUZeCJH">
            Att en region som den skånska har drabbats av en så hög arbetslöshet
            är anmärkningsvärt med tanke på de av alla insedda goda förutsättningar
            som föreligger. Universitetet i Lund borde i ännu högre grad kunna
            tillvaratas som en stimulerande kraft. : Enligt länsstyrelsen
            i Malmöhus län har företagen stora svårigheter att rekrytera kvalificerad
            arbetskraft med utbildning inom främst verkstads- teknik samt
            dator- och mikroelektronik. Företagen inom verkstadsindu- strin
            har särskilt svårt att tillgodose behovet av utbildad arbetskraft
            även om man försöker rekrytera från hela landet. Inrättandet av
            verkstadssko- lor och intensifierad lärlingsutbildning är därför
            mycket angeläget, något som vi från centerns sida har krävt under
            många år.
          </p>
          <p xml:id="i-BRtmH7n546RoUiVSSen3cW">
            Mot. 1985/86 A418
          </p>
          <p xml:id="i-YNKEpUqdR3bH1h4rzCsYQr">
            NN
          </p>
          <pb facs="riksdagen-motions-pdf/data/198586/mot_198586_a_418/mot_198586_a_418-003.pdf"/>
          <p xml:id="i-HK9hrbGQTp8qEPuDutFpE4">
            Med hänsyn till de positiva erfarenheter som verkstadsskolor
            inom olika företag har gett är det berättigat att begära att gymnasial
            yrkesutbildning i större utsträckning än hittills förläggs till
            verkstadsskolor. Vid en industri- by, t.ex. den i Fosie, kan också
            med fördel utbildningen ske vid en verkstadsskola. En uppenbar
            fördel som är värd att framhållas i det här sammanhanget är att
            företag rimligen har större möjligheter att hålla sig å jour med
            utvecklingen i fråga om maskiner, datorer, arbetsprocesser etc.
            än en skola som under samma tak skall tillgodose utbildningen
            inom olika yrken. Arbetskraft med dator- och elektronikutbildning
            får en allt större bety- delse för industrins utveckling. Det
            är angeläget att ett eller två utbild- ningsår med sådan utbildning
            sker som påbyggnad efter gymnasiet. Välut- bildad arbetskraft
            är en förutsättning för en vitalisering och utveckling av vår
            region. Lunds tekniska och naturvetenskapliga högskola har som
            ett led i detta arbete tillsammans med Skånes handelskammare utarbetat
            ett mikroelek- tronikprogram som innebär en kraftfull satsning
            med utbyggd forskning inom viktiga teknikområden. Avsikten är
            att ytterligare ett hundratal elek- tronik- och dataingenjörer
            per år skall utexamineras från Lunds universi- tet. En utredningsgrupp
            inom Lunds universitets matematisk-naturveten- skapliga fakultet
            har föreslagit förläggning av ett BIO Centrum till Lund vilket
            skulle få stor betydelse för främst den svenska växtförädlings-,
            livsmedels- och läkemedelsindustrin. Biotekniken och livsmedelsforsk-
            ningen är redan tunga områden vid universitetet. En satsning på
            ett BIO Centrum skulle således vara en viktig insats för vårt
            län inte minst med tanke på den starka koncentration som livsmedelsindustrin
            har till den sydsvenska regionen. Samverkan mellan universitetet
            i Lund och näringslivet (SUN) har re- sulterat i forskarbyn Ideon.
            Storföretag har beslutat om lokalisering av forskning och utveckling
            till Lund, många inom bioteknikens område. Ett liknande projekt
            är aktuellt i Malmö. Forskningsbyn Ideon i Malmö ligger i direkt
            anslutning till Malmö Allmänna sjukhus och tandläkarhögskolan
            och inriktas på farmakologi och medicinsk teknik. Det borde vara
            möjligt och är samtidigt mycket behövligt att de positiva effekterna
            av högskolorna i Malmö-Lund tillvaratas även för de mindre kommunernas
            del. Samverkan mellan Sjöbo kommun och universitetet har inletts
            av forskningsorganisationen TEM med forskningscentra i Sjöbo och
            Malmö. Avsikten är att det arbete som läggs ner vid Ideon och
            TEM skall resultera i industriell produktion inom länet. Enligt
            vår uppfattning bör på samma sätt ett samverkansprojekt startas
            med inriktning på jordbruks- och livsmedelsområdena, lämpligen
            förlagt till mellersta delen av länet, t. ex. Hörby. Vad helt
            allmänt bör framhållas om utbildning och forskning är att det
            är mycket viktigt att länet och södra utbildningsregionen får
            behålla och vidareutveckla sina resurser på detta betydelsefulla
            område. Regionen måste inom alla områden tillförsäkras ett utbildningsutbud
            som svarar mot regionens folkmängd. Av särskild vikt är att regionen
            inte berövas utbild-
          </p>
          <p xml:id="i-3WnQxis85edb2nH868jJt8">
            +1 Riksdagen 1985/86. 3 saml. Nr A418—419
          </p>
          <p xml:id="i-7WK6JEYan1HUhgBebyAYxm">
            Mot. 1985/86 A418
          </p>
          <pb facs="riksdagen-motions-pdf/data/198586/mot_198586_a_418/mot_198586_a_418-004.pdf"/>
          <p xml:id="i-EHd6iNZMHveQDGCTJYfCwq">
            ning inom en hel sektor, vilket i vissa anmärkningsvärda situationer
            har skett. Vi tänker bl. a. på det ödesdigra och olyckliga beslutet
            att lägga ner tandläkarutbildningen i Malmö och koncentrera utbildningen
            till Stock- holm. Beslutet att lägga ner tandläkarhögskolan i
            Malmö som riksdagens moderater och socialdemokrater genomdrev
            var alltså djupt beklagligt. Tyvärr har det beslutet litet av
            symbol över sig. Inte ens det faktum att koncentration till Stockholm
            som har en närmast överhettad arbetsmark- nad som praktiskt taget
            saknar arbetslöshet kunde få regeringen att tänka om. Vi kräver
            därför att beslutet omprövas. På energiområdet har Malmöhus län
            fått de första kontakterna med naturgasprojekten. Det är i vårt
            län som de första näten färdigställs och det ger oss unika möjligheter
            att få industri som direkt och indirekt bygger på denna för landet
            nya energiteknologi. Inom energisektorn har ett intressant projekt
            startats i Lund. Man har börjat utnyttja den geotermiska energi
            som är tillgänglig inom olika delar av kommunen. Detta projekt
            har riksintresse och borde få nya liknande projekt som efterföljare.
            Även andra delar av Skåne har de naturliga förutsättningarna för
            detta. Sedan ett antal år bedrivs vid miljövårdsprogrammet vid
            Lunds universi- tet forskning rörande nya metoder att ersätta
            icke förnyelsebara energikäl- lor. Denna forskning behöver en
            professur för att den fortsatta verksamhe- ten skall anses tryggad.
            Den kunskap som byggts upp och de innovationer på området som
            hittills varit forskningens resultat kan bli av särskilt stort
            värde i samband med den av riksdagen beslutade avvecklingen av
            kärnkraften. Då den tvärvetenskapliga inriktningen är typisk för
            denna forskning bör profes- suren förläggas till den matematisk-naturvetenskapliga
            fakulteten.
          </p>
          <p xml:id="i-EZi2VE2xwkW9K8AzyEZ3jD">
            Jordbruk och trädgårdsnäring
          </p>
          <p xml:id="i-LwxSsKJgrP2ePQbk6Jnw16">
            Malmöhus län har en skiftande befolknings- och näringslivsstruktur.
            För- utom storstadsområdena, främst Malmö och Helsingborg, finns
            kommuner med närmast glesbygdsliknande förhållanden. Det finns
            oroande tecken på en utslagningspolitik inom jordbruket. Syftet
            sägs vara att komma till rätta med ”överskottet” på livsmedel.
            Samtidigt är livsmedelsbristen alltjämt skriande i världen. De
            ständigt på nytt uppkommande planerna på att lägga ner åkerjord
            måste stoppas. Det är inte bara de som arbetar i jordbruket som
            berörs. Även de som arbetar i livsmedelsindustrin drabbas. Denna
            industri har som redan framhållits stor betydelse för näringslivet
            i regionen. Dessutom skulle det ljusa öppna odlingslandskapet
            förändras på ett sätt som en stor majoritet av svenska folket
            inte vill uppleva. I länet har av tradition jordbruksnäringen
            innehaft en stark position. Dock måste det tyvärr konstateras
            att den därpå baserade livsmedelsin- dustrin inte byggts ut i
            samma omfattning som i jämförbara områden utomlands. Därför måste
            arbetet med olika exportprojekt i näringslivsdele- gationens regi
            som bl. a. avser export av högförädlade livsmedel fortsätta. Det
            finns säkerligen stora möjligheter att öka förädlingsgraden på
            de livs-
          </p>
          <p xml:id="i-29qCUMk1mUuT6MZQ5rE2mX">
            Mot. 1985/86 A418
          </p>
          <pb facs="riksdagen-motions-pdf/data/198586/mot_198586_a_418/mot_198586_a_418-005.pdf"/>
          <p xml:id="i-CHryPLiFt4CCdQbw7rWw5C">
            medel som produceras. På goda grunder kan det också antas att
            det finns avsättning utomlands för rätt förädlade livsmedelsprodukter.
            Vid högsko- lan i Lund finns som tidigare nämnts en betydande
            forsknings- och kun- skapskapacitet inom det livsmedelstekniska
            området. En stor del av denna forskning är förlagd till Kemicentrum
            som är norra Europas största sam- lade enhet för forskning och
            utbildning inom kemi och bioteknik. Särskilt aktuellt just nu
            är en satsning på etanoltillverkning avsedd att till viss del
            ersätta motorbensin. Med tanke på jordbruksnäringens omfattning
            i Malmöhus län är det naturligt att vid uppförande av produktionsanlägg-
            ningar för etanol en sådan anläggning blir lokaliserad till vårt
            län. Trädgårdsnäringen är också av stor betydelse. Näringen har
            fått vidkän- nas svårigheter på grund av stor känslighet för oljepriset.
            Branschen måste konkurrera med import från länder med bl.a. betydligt
            lägre kostnader beroende på ett gynnsammare klimat och annat löneläge.
            De kvantitativa importbegränsningar som gäller i andra länder
            finns inte hos oss. För att trädgårdsnäringens framtid skall säkerställas
            är det viktigt med åtgärder mot dumpning. Det är också av stor
            vikt att importerade varor är underkastade samma kontroll ur hälsosynpunkt
            som svenska produkter.
          </p>
          <p xml:id="i-4jyNvHHXK5mmRsByEB5C5A">
            Kommunikationer
          </p>
          <p xml:id="i-Dwtz2W8n8praZ7VMV3KXHX">
            Närheten till kontinenten måste för Malmöhus län ses som en tillgång.
            En lösning på frågor om förbindelserna över Öresund måste sättas
            in i en helhet i vilken dagens medvetenhet om miljön får väga
            tungt. Broplanerna har länge kastat sin skugga framför sig och
            helt naturligt skapat ointresse för investeringar i täta, bekväma
            och regelbundna färjeförbindelser. Dessa har i årtionde efter
            årtionde fått karaktär av en provisorisk lösning. Så länge broplanerna
            får fungera som en flykt från verkligheten in i en osäker framtid
            blir varje satsning på färjeförbindelser halvhjärtad och tvehågsen.
            Det är en attityd som hotar göra Malmö till en återvändsgränd.
            Därför bör broplanerna förpassas så långt in i framtiden att de
            inte längre distra- herar satsningen på täta, bekväma och snabba
            färjeförbindelser mellan Malmö och Köpenhamn samtidigt som en
            fast förbindelse mellan Helsing- borg och Helsingör förverkligas.
            Talet om bron har blivit ett falskt alibi för hur mycket man gör,
            beslutar och vill men i verkligheten händer ingenting. Det ständiga
            talet om bron har blivit ett den obotfärdiges förhinder att göra
            något annat, en fix idé som blockerar alla andra idéer, ”a bridge
            over troubled water”. Men krisen i Malmö visar att vi har nog
            av ”trouble” kvar och dem kan man inte lösa med en bro. Det måste
            i sammanhanget understrykas att förbindelserna mellan Sve- rige
            och Danmark bör ses som ett riksintresse med tanke på att detta
            ju är en förbindelse mellan två stater och inte endast ett lokalt
            intresse. Om säkra, regelbundna, täta och bekväma förbindelser
            med Danmark nu äntli- gen kom till stånd så skulle mycket kapital
            och initiativförmåga finnas till övers för satsningar på områden
            vilka Malmöregionen för närvarande är
          </p>
          <p xml:id="i-SJTUTppUBKF4bRmqDNjoVS">
            Mot. 1985/86 A418
          </p>
          <pb facs="riksdagen-motions-pdf/data/198586/mot_198586_a_418/mot_198586_a_418-006.pdf"/>
          <p xml:id="i-DLParXHBFfVfAR4pfeFvKS">
            fattig på, t.ex. en tät, flexibel och stryktålig struktur av
            små och medel- stora företag. Lämpligt vore vidare att flygplatsen
            Malmö-Sturup fick en ökad andel av den utrikes flygtrafiken. Flygplatsen
            utnyttjas inte som avsågs när den uppfördes. Ett ökat antal direktavgångar
            från Malmö-Sturup till t.ex. London, Hamburg, Frankfurt och Zärich
            bör eftersträvas. En förutsättning för regionens utveckling är
            goda kommunikationer. Regionalt har en satsning genomförts i interkommunalt
            samarbete inom kollektivtrafiken. Detta har resulterat i bl. a.
            Pågatågen som är utvecklade och tillverkade inom landet. Denna
            utveckling måste fortsätta eftersom god kollektivtrafik är en
            underlättande faktor när det gäller att utjämna lokala variationer
            i fråga om tillgång och efterfrågan på arbetskraft. Elektrifieringen
            av järnvägen Malmö—Ystad skulle betyda mycket för Ystads och angränsande
            kommuners utveckling. Därigenom skulle den regionala balansen
            främjas. Såväl länstrafikbolaget som berörda regionala planeringsorgan
            är intresserade av att utöka tågtrafiken och få en bättre anpassning
            av tidtabeller till arbets- och skolpendling. En utredning som
            gjorts av Sydvästra Skånes kommunalförbund (SSK) och Sydöstra
            Skånes samarbetskommitté (SÖSK) visar att resandefrekvensen i
            det närmaste kan tredubblas fram till 1990. Tre olika trafikeringsalternativ
            — buss, dieseltåg, eltåg — har närmare studerats. Enligt utredningen
            är eltågsalternativet det ur samhällsekono- misk synpunkt bästa
            alternativet. För att realisera eltågsalternativet krävs en elektrifiering
            och upprustning av banan och att regeringen ställer erfor- derliga
            medel till förfogande.
          </p>
          <p xml:id="i-4Jt9XpR96o2SzziEoj7SQH">
            "Naturvård
          </p>
          <p xml:id="i-E2qVS892dXS2vgUSzaoS3q">
            När det gäller naturvården i Malmöhus län måste det arbete som
            har utförts av länsstyrelsen och skogsvårdsstyrelsen för t. ex.
            vård och skötsel av fornvårdsobjekt, s. k. landskapsvårdsarbeten
            utanför naturreservat och arbeten inom naturreservat, fortsättas.
            I vårt skånska kulturlandskap finns många fornminnen som det är
            ange- läget att vårda. Vissa typer av det äldre kulturlandskapet
            måste också bevaras. Den förändring av landskapet som sker genom
            igenväxning av odlingslandskapet kan förhindras genom vård av
            t.ex. hag- och betes- marker. Man vårdar på olika sätt den ädla
            lövskogen, särskilt bokskogen, pilevallar har restaurerats, läplanteringar
            har utförts. Den ca 60 mil långa vandringsleden ” Skåneleden”
            är också en uppskattad satsning som har gjorts för att underlätta
            rekreation och friluftsliv.
          </p>
          <p xml:id="i-UdFhemou6jSyze4oK8tGik">
            Hemställan
          </p>
          <p xml:id="i-EJQJQs11k4jcJrsVYWvRDi">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            arbetsmarknadssituationen i Malmö och Malmöhus län,
          </p>
          <p xml:id="i-EZTxrybHGzjVS9n1zFGU9H">
            Mot. 1985/86 A418
          </p>
          <pb facs="riksdagen-motions-pdf/data/198586/mot_198586_a_418/mot_198586_a_418-007.pdf"/>
          <p xml:id="i-5hYdoxAxp8PhTB4aVSgR81">
            2. att riksdagen som sin mening ger regeringen till känna vad
            i Mot. 1985/86 motionen anförts om byggandet av polishuset i Malmö,
            A418 3. att riksdagen som sin mening ger regeringen till känna
            vad i motionen anförts om satsning på utbildning och forskning
            i Malmö- hus län, 4. att riksdagen som sin mening ger regeringen
            till känna vad i motionen anförts om omprövning av beslutet om
            nedläggning av grundutbildningen vid tandläkarhögskolan i Malmö,
            3 5. att riksdagen som sin mening ger regeringen till känna vad
            i motionen anförts om jordbruks- och trädgårdsnäringen samt natur-
            vården i Malmöhus län, 6. att riksdagen som sin mening ger regeringen
            till känna vad i motionen anförts om byggandet av en etanolfabrik
            i Malmöhus län, 7. att riksdagen som sin mening ger regeringen
            till känna vad i motionen anförts om kommunikationerna i Malmöhus
            län.
          </p>
          <p xml:id="i-EwGxnwKjtCZMEqLKGnWmxD" type="date">
            Stockholm den 22 januari 1986
          </p>
          <div xml:id="i-NXg6Bb27QQu5ZVvCbJmkpK" type="signatureBlock">
            <p xml:id="i-NvYrKdEWqCqoHiMhjZEeSB" who="i-SD9pkoqRT5Wh44pQmYMCqD" type="signature">
              Ulla Tillander (c)
            </p>
            <p xml:id="i-5SSWrG3HhwXoAgZSFsamCZ" who="i-VqxvDoNrnRUu1E5d5ifxHG" type="signature">
              Stig Josefson (c)
            </p>
            <p xml:id="i-SGAgJNT1suoDMGBiwoRggv" who="i-K5xv4oCErCZbkmjE6NDTKr" type="signature">
              Bertil Fiskesjö (c)
            </p>
          </div>
        </div>
      </div>
    </body>
  </text>
</TEI>
