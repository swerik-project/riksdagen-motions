<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__241/mot_1962__ak__241-001.pdf"/>
      <div type="motHeader" xml:id="i-KgeKappwBouEoY3VWoQXTh">
        <div type="motTitle" xml:id="i-9wyqspmoC5Cw8q621k7CTK"/>
        <div type="motSubmissionInfo" xml:id="i-73bEqiwdU1SgPn8bM6VEUC"/>
      </div>
      <div type="motBody" xml:id="i-6xmspALVhvQCMJWbuTFt27">
        <div xml:id="i-QpxidguLUDm4TLieeGEhbZ">
          <p xml:id="i-UzGwscQiWzRqNNym3xPd5J">
            Nr 241—249 Motioner i Andra kammaren, nr 241 år 1962 1
          </p>
          <p xml:id="i-N9dDb6qo9eWT9HYKK5i8yn">
            Nr 241
          </p>
          <p xml:id="i-WM7WkHAQB8Vfp56w2ut9oa">
            Av herr Hedlund m. fl., om stimulerande av gåvor till religiösa
            m. fl., ändamål.
          </p>
          <p xml:id="i-7PATi96CR76ooAoQLxt9ns">
            (Lika lydande med motion nr 190 i Första kammaren)
          </p>
          <p xml:id="i-AeG1iBUtSc3zFE3WvwkcXG">
            Frågan om samhällets stimulerande av bidrag och penninggåvor
            till vissa allmännyttiga ändamål har vid ett flertal tillfällen
            varit föremål för riks- dagens behandling. Denna fråga är av synnerligen
            stor betydelse och bör enligt vår mening vara mogen för allsidig
            utredning. Enskilda personers in- satser till förmån för religiösa,
            humanitära och vetenskapliga ändamål spe- lar stor roll i vårt
            samhällsliv. Insatser av likartad karaktär återfinnes även inom
            t. ex. områdena för undervisning och kulturminnesvård. Det är
            allmänt omvittnat att de religiösa och ideella organisationernas
            situation under senare år försämrats i ekonomiskt avseende. Man
            torde kunna uttrycka saken så, att att de strävanden i samhället
            som represente- ras av denna typ av organisationer inte kompenserats
            för penningvärdets fall. Samtidigt har de dock mött nya krav i
            sitt arbete, nya krav betingade av samhällslivets utveckling.
            Värdet av det allmännyttiga arbete som de ut- för är emellertid
            oomtvistat. En betydande del av hithörande organisationers arbete
            finansieras genom bidrag och gåvor från enskilda personer. I väsentlig
            utsträckning ställer enskilda personer även medel till förfogande
            för vetenskapligt arbete, un- dervisning och kulturminnesvård.
            Bakom sådan verksamhet finnes ofta be- tydelsefulla initiativ
            som skulle förtjäna att stimuleras av det allmänna. I stället
            försämrar det numera höga skattetrycket de enskilda bidragsgivar-
            nas möjligheter att göra insatser för att främja ur allmän synpunkt
            lovvärda initiativ och strävanden. Dessa drag i utvecklingen utgör
            enligt vår mening synnerligen starka skäl för samhället att stimulera
            enskilda gåvor och bidrag till allmännyttiga ändamål av ovan nämnda
            karaktär. Det har hävdats att en sådan stimulans borde åstadkommas
            genom att gåvorna och bidraget gjordes avdragsgilla vid beskattningen.
            Undantagsvis har visserligen sådan avdragsrätt med- givits, nämligen
            under krigsåren för gåvor till särskilda försvarsändamål och för
            hjälpinsatser för de krigshärjade länderna, men inger enligt vår
            mening alltför starka betänkligheter för att allmänt kunna praktiseras
            som generell metod. Metoden skulle medföra en gradering inte efter
            angelägen- hetsgrad utan efter ekonomi och skattekraft hos de
            personer som stödjer
          </p>
          <p xml:id="i-WAfT2mvUueeBpEKMYQwkok">
            Bihang till riksdagens protokoll 1962. 4 saml. 241—249
          </p>
          <pb facs="riksdagen-motions-pdf/data/1962/mot_1962__ak__241/mot_1962__ak__241-002.pdf"/>
          <p xml:id="i-6tvX4u9aiFTVGKfdaAJxR7">
            2 Motioner i Andra kammaren, nr 241 år 1962
          </p>
          <p xml:id="i-VtBU3xmrQQddfUjy9yhxig">
            olika organisationer och ändamål. Sålunda skulle en gåva från
            person med hög inkomst till mindre del bestå av dennes inkomst
            efter skatt och till större del av de skattemedel som genom avdragsrätten
            får anses inkluderade i gåvan. I ytterlighetsfall skulle proportionen
            bli 20 resp. 80 procent. Å andra sidan skulle metodens stöd helt
            utebli i t. ex. de fall, då medel till ett allmännyttigt eller
            ideellt ändamål åstadkommes genom bössinsamling. I sådana fall
            rör det sig nästan uteslutande om så små belopp att avdrags- rätten
            i praktiken saknar betydelse. En sådan avvägning inom ramen av
            den stimulans som samhället kan åstadkomma kan enligt vår mening
            inte accepteras. Vid vissa tillfällen har samhället emellertid
            stimulerat bidrag till insam- lingar för angelägna ändamål på
            sätt som medfört att de ovannämnda olägenheterna eliminerats.
            För budgetåren 1953/54 och 1954/55 beviljade således riksdagen
            anslag till främjande av cancerforskningen, vilka skulle utgå
            med samma belopp som insamlades genom gåvor, dock med högst 10
            milj. kronor sammanlagt för de båda budgetåren. Vid två senare
            tillfäl- len har riksdagen vidare beviljat anslag för liknande
            stöd till insamlingarna &gt;Sverige hjälper». Erfarenheterna vid
            dessa tillfällen har varit goda och den praktiserade metoden bör
            enligt vår mening kunna tillämpas i ökad omfattning. En utredning
            i detta syfte är angelägen. Det synes oomtvistat att åtskilliga
            andra ändamål kan anses lika ange- lägna och behjärtansvärda som
            de ändamål till vilka stöd lämnats på nämnda sätt. Man kan ifrågasätta
            om inte statsmakterna, efter det ända- målen närmare preciserats
            och en lämplig form för prövning av dessa ären- den tillskapats,
            varje år borde anslå ett skäligt belopp till stimulans av gå-
            vor och bidrag till ändamål av inledningsvis nämnd karaktär. Det
            bör förutsättas att vid fastställande av stödets omfattning till
            olika bidrags- ändamål hänsyn får tagas till ändamålens angelägenhetsgrad.
            De admi- nistrativa formerna m. m. bör givetvis ingående prövas.
            Äävenså bör prövas i vad mån stödet kan lämnas i form av avdrag
            direkt på den statliga inkomst- skatten, en metod som till skillnad
            från avdrag på taxerad inkomst inte medför den tidigare nämnda
            otillfredsställande graderingen och avväg- ningen utan gör samhällets
            stöd oberoende av bidragsgivarens inkomstför- hållanden. Valet
            av metod för stödets lämnande — bidrag eller avdrag direkt på
            inkomstskatten — torde liksom valet av den procentuella andel
            av bi- draget, som stödet skall utgöra, i viss utsträckning vara
            beroende av an- talet ändamål och den totala omfattningen av samhällets
            stöd. Med hänvisning till det ovan anförda hemställes, att riksdagen
            i skrivelse till Kungl. Maj:t måtte anhålla om utredning av behovet
            och möjligheterna att stimulera enskilda personer att lämna bidrag
            och gåvor till religiösa och ideella organisationers m. fl. insatser
            till förmån för
          </p>
          <pb facs="riksdagen-motions-pdf/data/1962/mot_1962__ak__241/mot_1962__ak__241-003.pdf"/>
          <p xml:id="i-Vykz275dudNxoYtzMDgLGo">
            Motioner i Andra kammaren, nr 241 år 1962 3
          </p>
          <p xml:id="i-Nq7wgMYBxPHJpLpQa7kREp">
            allmännyttiga, humanitära och vetenskapliga ändamål, un- dervisning
            och kulturminnesvård m. m. i enlighet med vad i motionen anförts.
            Stockholm den 24 januari 1962
          </p>
          <p xml:id="i-8tpYYviVRTkHNt6E7KKph1">
            Gunnar Hedlund Lars Eliasson Nils G. Hansson i Sundborn
          </p>
          <p xml:id="i-FTpNi8se7YMzg7TLaNgqHY">
            Per Svensson S. G. W. Wahlund i Stenkyrka
          </p>
        </div>
      </div>
    </body>
  </text>
</TEI>
