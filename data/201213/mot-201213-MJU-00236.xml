<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00236">
  <teiHeader>
    <fileDesc>
      <titleStmt>
        <title>Klimateffektiva och hållbara proteinfodermedel</title>
        <author corresp="i-QYUn9LH1BFyUaLeMaR5S5h">av Otto von Arnold (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimateffektiva och hållbara proteinfodermedel</title>
          <idno type="rdwebb">H002MJ236</idno>
          <rs type="number">MJ236</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ236/text</ref>
          <ref type="dokument_url_html">http://data.riksdagen.se/dokument/H002MJ236</ref>
          <ref type="dokumentstatus_url_xml">http://data.riksdagen.se/dokumentstatus/H002MJ236</ref>
          <ref type="doc">http://data.riksdagen.se/fil/F2CB3CAF-846C-43A4-A06D-E24A82CB8C1F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FLbA7vzjxXZfZze8YeXLem" type="signed"/>
        <correspContext corresp="i-FLbA7vzjxXZfZze8YeXLem">
          <note type="signatory" corresp="i-QYUn9LH1BFyUaLeMaR5S5h"/>
        </correspContext>
        <correspAction type="numbering" xml:id="i-SEKqQEh5ZSYmQhdFg7oqM2">
          <date when="2012-10-03"/>
        </correspAction>
        <correspAction type="submission" xml:id="i-J5SH2ssUWws2YKJRxWfQyy">
          <date when="2012-10-02"/>
        </correspAction>
        <correspAction type="transfer" xml:id="i-JuGk8x611i8cp3gCzSrMER">
          <date when="2012-10-01"/>
        </correspAction>
        <correspAction type="assigned" xml:id="i-4h1SPBhaMFdt7q8cryAt5E"/>
        <correspContext corresp="i-4h1SPBhaMFdt7q8cryAt5E">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3321Ryn49tej3xPeHihwtW">
            Förslag till riksdagsbeslut
          </head>
          <p xml:id="i-9XYHJsUuen6WtAs3nr65RA">
            Riksdagen tillkännager för regeringen som sin mening vad som
            anförs i motionen om att utreda hur den svenska animalieproduktionen
            i ökad utsträckning kan baseras på klimateffektiva och hållbara
            proteinfodermedel.
          </p>
        </div>
        <div type="motContent">
          <head type="h1" xml:id="i-BNH3ps8Jpc5mT4pDyo9y94">
            Motivering
          </head>
          <p xml:id="i-Qv1AfkAcAmHAgfhRHBhupe">
            Den svenska produktionen av animalieprodukter som mjölk, kött
            och ägg bygger i stor utsträckning på importerade proteinfodermedel.
            Att vi har en import av fodermedel är naturligt i en allt mer
            internationaliserad marknadsekonomi, men problemet är att en stor
            del av importen utgörs av produkter som har uppenbart negativa
            klimat- och miljöegenskaper. I första hand gäller det sojamjöl
            och pressprodukter från palmoljenötter.
          </p>
          <p xml:id="i-SM3XpkdQYA7Mv46GCQ6gZR">
            Kritiken riktas i första hand mot soja från Sydamerika och palmoljeprodukter
            från Asien, där den ökade nyodlingen för export riskerar att ske
            på bekostnad av regnskog och andra biologiskt skyddsvärda marker.
            När sådana kolrika marker exploateras för odling av ettåriga grödor
            frigörs stora mängder koldioxid, vilket bidrar till den växthuseffekt
            som hotar vårt klimat.
          </p>
          <p xml:id="i-7qZ1hTMbRkRN2oiK8VBzJv">
            Kritiken handlar också om att en intensiv sojaproduktion medför
            att monokulturer breder ut sig där man tidigare haft ett mer hållbart
            växlingsjordbruk. Vidare används stora mängder bekämpningsmedel
            i produktionen vilket bl.a. annat kan leda till hälsorisker för
            dem som arbetar i odlingsledet samt för kringliggande ekosystem.
            I den sydamerikanska sojaproduktionen används bl.a. bekämpningsmedel
            som metylparation, endosulfan, metamidofos, karbofuran och parakvat,
            som sedan länge är förbjudna i EU.
          </p>
          <p xml:id="i-LB1ojEhx6c2HMfNWppSFe1">
            Importen av dessa ur klimat- och miljösynpunkt tveksamma fodermedel
            sker samtidigt som vi inom vårt land har goda förutsättningar
            att öka såväl produktion som användning av närproducerade och
            mer hållbara proteinfodermedel. Av Sveriges totala åkerareal ligger
            ca 6 % i träda och en än större areal upptas av lågutnyttjade
            gräs- och klövervallar. Genom ett mer effektivt utnyttjande av
            jordbruksmarken och framför allt en ökad odling av proteingrödor
            som ärtor, åkerbönor och linfrö kan vi få fram fullgoda ersättningsprodukter
            till importerade soja- och palmoljeprodukter. Det finns även goda
            möjligheter att bättre utnyttja, och vidareutveckla, biprodukter
            från industrin. Exempel är agrodrank och rapskaka som är biprodukter
            till produktionen av spannmålsetanol respektive rapsolja och som
            båda är mycket bra alternativ till sojamjöl.
          </p>
          <p xml:id="i-MwbCgeqcY1my9kQGsZjHP6">
            En ökad odling av proteingrödor och användning av närproducerat
            foder ger en minskad klimat- och miljöpåverkan från produktionen
            av mjölk, kött och fjäderfäprodukter. Det ökar också den biologiska
            mångfalden och markens bördighet i Sverige genom att det skapar
            mer varierade växtföljder. Det kan även bidra till en mer stabil
            ekonomi för lantbrukarna, såväl växtodlare som djurhållare.
          </p>
          <head type="h2" xml:id="i-VZJvrctcjc3VQZ9nn9AQah">
            Behov av utvecklings- och stimulansåtgärder
          </head>
          <p xml:id="i-4c2WHm2VP6LSg9WgrbeiAa">
            Det finns ett tydligt intresse hos lantbrukarna för ökad odling
            av proteingrödor och användning av närodlat i animalieproduktionen.
            Utvecklingen bromsas dock av flera förhållanden. Det finns bl.a.
            bristande kunskaper hos såväl odlare och djurhållare som inom
            rådgivarkåren. Vidare uppfattas handeln med närproducerad protein
            som outvecklad, vilket ger en otydlig och osäker prisbild. Tillgången
            på utsäde är ibland bristfällig, samtidigt som förädlingen av
            befintliga sorter och utvecklingen av nya sorter är eftersatt.
            Det finns också ett utvecklingsbehov av processtekniker för odlade
            proteingrödor och proteinrika biprodukter från industrin.
          </p>
          <p xml:id="i-SVoCJzhwLwvmz3sYVtE2b5">
            Mer generellt gäller att jordbruksnäringens mycket pressade lönsamhet
            gör producenterna obenägna att pröva nya grödor och foderlösningar,
            även om dessa på sikt kan lägga grunden till en mer uthållig och
            konkurrenskraftig produktion.
          </p>
          <p xml:id="i-8ZFLKxjecbTHDuj8n6sdW4">
            LRF agerar för att öka kunskapen kring proteinfoderodling. LRF
            anser att svenskt jordbruk går miste om 90 miljoner kronor genom
            import av foder som vi skulle kunna odla själva. LRF agerar för
            att öka intresset för närodlat proteinfoder. De har exempelvis
            lanserat en handbok med tips, odlingskalkyler och råd kring odling
            och utfodring.
          </p>
          <p xml:id="i-LvY3CqkvDeavYrxGypszpZ">
            Miljö- och jordbruksutskottet hänvisar i sitt betänkande 2010/11:MJU12
            till uppgifter från Landsbygdsdepartementet om det pågående arbetet
            på både universiteten och inom branschen där möjligheterna att
            öka andelen inhemskt proteinfoder studeras. Det konstateras i
            sammanhanget att inhemskt protein kan ersätta soja även till högavkastande
            mjölkkor med bibehållen produktion. Idag ges bl.a. olika former
            av stöd och ersättningar för att stimulera brukarna att vidta
            miljöförbättrande åtgärder. Detta och de insatser som görs av
            LRF är positivt men det finns enligt min mening ett behov av en
            utredning som specifikt tydliggör de miljö-, klimatmässiga och
            ekonomiska fördelarna med en ökad odling av proteingrödor och
            användning av närodlat i animalieproduktionen samt vilka åtgärder
            som behövs för att stimulera till en sådan utveckling. Detta bör
            ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-XLqEwmLuzP3hAFmEdGk9rb">
              Otto von Arnold (KD)
            </item>
          </list>
        </div>
      </div>
    </body>
  </text>
</TEI>
