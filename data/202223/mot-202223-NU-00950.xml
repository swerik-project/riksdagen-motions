<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00950">
  <teiHeader>
    <fileDesc>
      <titleStmt>
        <title>Effektivare tillståndsprocesser</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:950 av Tobias Andersson m.fl. (SD)</title>
          <idno type="rdwebb">HA02950</idno>
          <rs type="number">950</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/HA02950/text</ref>
          <ref type="dokument_url_html">http://data.riksdagen.se/dokument/HA02950</ref>
          <ref type="dokumentstatus_url_xml">http://data.riksdagen.se/dokumentstatus/HA02950</ref>
          <ref type="pdf">http://data.riksdagen.se/fil/181FC7E5-9F89-4980-9ECB-660000142211</ref>
          <ref type="docx">http://data.riksdagen.se/fil/4AFDBA11-50AA-4375-B74F-A1364E19C3A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XPvXSgEoPFSknkQVKA56m4" type="signed"/>
        <correspContext corresp="i-XPvXSgEoPFSknkQVKA56m4">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction xml:id="i-XJ79nCcfhueVEgcJaR4hEM" type="submitted">
          <date when="2022-11-22"/>
          <time when="12:06:35"/>
        </correspAction>
        <correspAction xml:id="i-EXLpSXUD8iZZNDSn64XxdY" type="reviewed">
          <date when="2022-11-22"/>
          <time when="20:32:31"/>
        </correspAction>
        <correspAction xml:id="i-LHoGnScDdcbprPA6NFj85c" type="referred">
          <date when="2022-12-01"/>
        </correspAction>
        <correspAction xml:id="i-5xfi5VHJnnVyw8E2b9L7gL" type="assigned">
          <date when="2023-07-11"/>
          <time when="11:02:08"/>
        </correspAction>
        <correspContext corresp="i-5xfi5VHJnnVyw8E2b9L7gL">
          <ref type="assignedTo">Näringsutskottet</ref>
        </correspContext>
        <correspAction xml:id="i-BniWQg32NX65Su35B7EaoJ" type="behandlas_i"/>
        <correspContext corresp="i-BniWQg32NX65Su35B7EaoJ">
          <ref type="uppgift">2022/23:MJU13</ref>
          <ref type="ref_dok_id">HA01MJU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-E33hpeVEg7Un8kMKiEWoLn" type="behandlas_i"/>
        <correspContext corresp="i-E33hpeVEg7Un8kMKiEWoLn">
          <ref type="uppgift">2022/23:NU13</ref>
          <ref type="ref_dok_id">HA01NU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU13</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FUHYQQ2YXwLuGmaydnzyD3" type="behandlas_i"/>
        <correspContext corresp="i-FUHYQQ2YXwLuGmaydnzyD3">
          <ref type="uppgift">2022/23:NU15</ref>
          <ref type="ref_dok_id">HA01NU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU15</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Y95WeMdrVRaPGCXTbGr9RF" type="behandlas_i"/>
        <correspContext corresp="i-Y95WeMdrVRaPGCXTbGr9RF">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VKYq9MMhV47nZozxEnxHsY" type="behandlas_i"/>
        <correspContext corresp="i-VKYq9MMhV47nZozxEnxHsY">
          <ref type="uppgift">2022/23:NU17</ref>
          <ref type="ref_dok_id">HA01NU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU17</ref>
          <ref type="ref_dok_titel">Kompletterande bestämmelser till EU:s gaslagringsförordning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7YAT19KWqRS3pT4J35xAt8" type="behandlas_i"/>
        <correspContext corresp="i-7YAT19KWqRS3pT4J35xAt8">
          <ref type="uppgift">2022/23:NU9</ref>
          <ref type="ref_dok_id">HA01NU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU9</ref>
          <ref type="ref_dok_titel">Genomförande av elmarknadsdirektivet när det gäller leverans av el och aggregeringstjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:950 av Tobias Andersson m.fl. (SD)
          Effektivare tillståndsprocesser
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-M9SkgSbBh4mbfpQmbLrcsy">
            Förslag till riksdagsbeslut
          </head>
          <list>
            <item xml:id="i-DgQDSh2mA49crGMzaKrcus" sortKey="Yrkande 1">
              Riksdagen ställer sig bakom det som anförs i motionen om att
              regeringen bör beakta möjligheten att förkorta tillståndsprocessen
              genom att göra ändringstillstånd till huvudregel i miljöprövningsprocesser
              och tillkännager detta för regeringen.
            </item>
          </list>
          <list>
            <item xml:id="i-BFUx8Y23BCA7PWvimrRs3F" sortKey="Yrkande 2">
              Riksdagen ställer sig bakom det som anförs i motionen om att
              regeringen bör överväga möjligheten att modernisera miljöbalken
              och tillkännager detta för regeringen.
            </item>
          </list>
          <list>
            <item xml:id="i-JiRp81zGMpLiJWByTNN99d" sortKey="Yrkande 3">
              Riksdagen ställer sig bakom det som anförs i motionen om att
              se över möjligheten till förtydliganden gällande vad en miljökonsekvensbeskrivning
              ska innehålla och tillkännager detta för regeringen.
            </item>
          </list>
          <list>
            <item xml:id="i-GMiBZZDfnsDpmqmCNvY8Rw" sortKey="Yrkande 4">
              Riksdagen ställer sig bakom det som anförs i motionen om att
              se över möjligheten att pröva miljökonsekvensbeskrivningars tillräcklighet
              tidigt i processen och tillkännager detta för regeringen.
            </item>
          </list>
          <list>
            <item xml:id="i-KzwJD7NRmqa5FtavDsEo9z" sortKey="Yrkande 5">
              Riksdagen ställer sig bakom det som anförs i motionen om att
              se över möjligheten att införa bortre tidsgränser för tillståndsansökningar
              och tillkännager detta för regeringen.
            </item>
          </list>
          <list>
            <item xml:id="i-W3TXvr7JrEt19pa8ggAGAA" sortKey="Yrkande 6">
              Riksdagen ställer sig bakom det som anförs i motionen om att
              se över kraven på bästa möjliga teknik vid miljöprövning och tillkännager
              detta för regeringen.
            </item>
          </list>
          <list>
            <item xml:id="i-VTGWL2cqLfXziktcm9Qpmm" sortKey="Yrkande 7">
              Riksdagen ställer sig bakom det som anförs i motionen om att
              se över möjligheten att reformera förordningen (2007:1244) om
              konsekvensutredning vid regelgivning och tillkännager detta för
              regeringen.
            </item>
          </list>
          <list>
            <item xml:id="i-CyVFsXPnFx7DimrS5gzTap" sortKey="Yrkande 8">
              Riksdagen ställer sig bakom det som anförs i motionen om att
              regeringen bör överväga att så långt det är möjligt utnyttja relevanta
              undantag i EU-regelverken och inte överimplementera regelverk
              som verkar hämmande för vår industriella utveckling och tillkännager
              detta för regeringen.
            </item>
          </list>
          <list>
            <item xml:id="i-N635qcWGTJHJtvdFv6MPMG" sortKey="Yrkande 9">
              Riksdagen ställer sig bakom det som anförs i motionen om att
              regeringen genom sina instruktioner till relevanta myndigheter
              bör överväga att understryka vikten av att ofta förbisedda aspekter
              i miljöbalken beaktas i högre grad och tillkännager detta för
              regeringen.
            </item>
          </list>
          <list>
            <item xml:id="i-6UpjkZG3BBJhLrpHvPJFuM" sortKey="Yrkande 10">
              Riksdagen ställer sig bakom det som anförs i motionen om att
              regeringen bör överväga att verka för en harmonisering av den
              svenska miljölagstiftningen med industriutsläppsdirektivet och
              tillkännager detta för regeringen.
            </item>
          </list>
          <list>
            <item xml:id="i-LoGrPb2fGx9DpNDjCBeeXD" sortKey="Yrkande 11">
              Riksdagen ställer sig bakom det som anförs i motionen om att
              se över möjligheten att endast undantagsvis använda tidsbegränsade
              tillstånd och tillkännager detta för regeringen.
            </item>
          </list>
          <list>
            <item xml:id="i-248Qp5sLUNXmvusveCtuVw" sortKey="Yrkande 12">
              Riksdagen ställer sig bakom det som anförs i motionen om att
              överväga utredning och förtydligande av regelverket gällande ansvarsfördelningen
              mellan stat och verksamhetsutövare vid nyetablering på gammal
              industrimark och tillkännager detta för regeringen.
            </item>
          </list>
          <list>
            <item xml:id="i-UAhjs6P4HWJ8CNXGtUnrBE" sortKey="Yrkande 13">
              Riksdagen ställer sig bakom det som anförs i motionen om att
              se över möjligheten att ytterligare förkorta tillståndsprocesserna
              för elnätsutbyggnad och tillkännager detta för regeringen.
            </item>
          </list>
          <list>
            <item xml:id="i-VgNygggnvKnpwX7nXYiFVE" sortKey="Yrkande 14">
              Riksdagen ställer sig bakom det som anförs i motionen om att
              överväga om en plan för att säkra Sveriges långsiktiga cementförsörjning
              bör utarbetas och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-QtdZtLoCPK9AYDyzw15fUP" type="h1">
            Motivering
          </head>
          <p xml:id="i-DW1RN51P6pmVcjkSN7iyDj">
            Sverigedemokraterna är i grunden ett marknadsliberalt och handelsinriktat
            parti. Skapandet av ett gott näringslivsklimat för att såväl nya
            som gamla företag ska kunna verka och växa och att Sveriges anor
            som en innovationsdriven nation ska fortleva måste prioriteras.
            Behovet av effektivare tillståndsprövningar hör till detta och
            är en komplex fråga. Det visar inte minst de aktuella exemplen
            med Cementa, Norra kärr, Kallak och Kaunis Iron. Problematiken
            med långa ledtider vid miljötillståndsprövningar är emellertid
            inte begränsad till gruvnäringen. Flera andra näringar vars verksamhet
            miljöprövas påverkas negativt. En konsekvens av detta är att såväl
            elnätsutbyggnad som industrisatsningar fördröjs eller uteblir.
          </p>
          <p xml:id="i-4o2vgqTvFNei7X9zaNtGUi">
            Sammantaget pekar detta mot att det finns ett grundläggande problem
            med det svenska miljötillståndsförfarandet. Omställningen till
            ett fossilfritt och elektrifierat samhälle kräver en leveranssäker
            och fossilfri energiproduktion samt tillräcklig överföringskapacitet
            för el i hela landet.
          </p>
          <head xml:id="i-NFYHpwd4rMxUX1DHb43TGi" type="h2">
            Om tillståndsprövningar
          </head>
          <p xml:id="i-GdHMg83ASSQTRpUgXB2LfE">
            Tillståndsprövningar handlar om att verksamhet hos företag som
            har en påverkan på miljön, exempelvis vatten, luft och mark, måste
            godkännas av mark- och miljö­domstolen. Innan ansökan skickas
            in hålls samråd med berörda myndigheter, berörd kommun och andra
            intressenter, till exempel boende. Det tar dock inte slut i och
            med detta. Företag som verkar inom särskilda branscher måste också
            ansöka om ytterligare tillstånd under annan lagstiftning innan
            miljötillståndsfrågan kan prövas.
          </p>
          <p xml:id="i-NBi8s3XYn4hbM8hp8hSZUt">
            Det är av vikt att tillståndsprövningarna anpassas till verksamheternas
            förutsätt­ningar på ett tydligt sätt. De olika tillståndsprövningar
            som en verksamhet genomgår behöver därför vara tydligt avgränsade
            och spegla det skede verksamheten befinner sig i. En uppdelad
            prövning i flera steg ska syfta till att minska investeringsrisken
            för verksamhetsutövaren och inte som en dubbelprövning.
          </p>
          <head xml:id="i-Gbr85Wng7uRsX18Yktcv4o" type="h2">
            Miljöbalken öppnar för att väga in fler faktorer
          </head>
          <p xml:id="i-GynKyhRxpY5CyYiy3pDabb">
            Redan i miljöbalkens första paragraf framgår att ”mark, vatten
            och fysisk miljö i övrigt används så att en från ekologisk, social,
            kulturell och samhällsekonomisk synpunkt långsiktigt god hushållning
            tryggas”. Dessa faktorer vägs sällan in, utan prövningarna har
            kommit att bli rena miljöprövningar i vilka de uppenbara samhällsekonomiska
            argumenten får stå tillbaka. Dessutom tillämpas miljöbalken idag
            på ett sätt som snarare syftar till individskydd än artskydd.
            Syftet ska vara att iaktta artskyddet men att mindre se till enskilda
            individer inom arten.
          </p>
          <p xml:id="i-AYaS3ksosWpxVa4fyTucfX">
            Den tidigare regeringen tillsatte med anledning av de problem
            som ofta är kopplade till miljötillståndsprocesser och tillämpningen
            av miljöbalken en utredning vars slut­betänkande överlämnades
            till regeringen i juni 2022. I SOU 2022:33 Om prövning och omprövning
            – en del av den gröna omställningen beskrivs några av de problem
            som vi adresserar i denna motion. Utredarnas förslag, i de fall
            konkreta förslag till lösningar presenteras, är i delar samstämmiga
            med de förslag till förbättringar av systemet som vi pekar på
            här, och i andra delar inte.
          </p>
          <head xml:id="i-F4bLJyDmZ3MCD2sN68UByW" type="h2">
            Ändringstillstånd som huvudregel
          </head>
          <p xml:id="i-4FnVsHApmmemZG3GFR3ggz">
            I miljöbalken finns en möjlighet att vid ändring av en miljöfarlig
            verksamhet begränsa ett tillstånd till att enbart avse ändringen,
            så kallat ändringstillstånd. Det tidigare tillståndet för verksamheten
            måste ha ett samband med den ändring som föreslås. Utvärderingar
            konstaterar att möjligheten till ändringstillstånd har medfört
            kortare handläggningstider sedan den infördes 2005. Regeln innebär
            däremot endast en möjlighet att begränsa ett tillstånd till att
            endast avse ändring. I praktiken kräver myndigheter ofta att hela
            verksamheten ska prövas vid en förändring. Ett led i arbetet med
            att korta tillståndsprocessen vore att göra ändringstillstånd
            till huvudregel i miljöprövningsprocesser. Det centrala är att
            regeringen ska verka för att tillstånds­processerna vid miljöprövning
            ska förenklas och förkortas.
          </p>
          <p xml:id="i-2LkMihyPZEq7SFRAjDquPx">
            Det är också angeläget att se över vilka verksamheter och projekt
            som behöver tillståndsprövas och undersöka om antalet kan minskas.
            Myndigheter kan även nyttja generella föreskrifter där det är
            möjligt. Vidare finns det anledning att se över kraven på bästa
            möjliga teknik i miljöbalken. Vid prövning av industrianläggningar
            förekommer regleringar på såväl nationell som europeisk nivå,
            något som kan ge upphov till oklar­heter som leder till förseningar.
            Ett stort antal industrianläggningar berörs av de så kallade industriutsläppsbestämmelserna.
            Dessa kommer från industriutsläppsdirektivet (IED), som är implementerat
            i svensk lagstiftning. Direktivet ställer upp villkor om att bästa
            tillgängliga teknik ska användas och definierar vilken teknik
            som avses. Samtidigt ställs det även i svensk miljölagstiftning
            krav på att bästa möjliga teknik ska användas utan att det lika
            tydligt definieras vilken teknik som avses. Denna form av dubbel­reglering
            byråkratiserar tillståndsprocesserna och riskerar att ge upphov
            till oklarheter om vilket av regelverken som ska ges företräde
            då tillståndsprövningen sker. I de fall sådana regelverk som medför
            denna typ av dubbelreglering förekommer bör regeringen verka för
            att undanröja oklarheter genom en harmonisering av den svenska
            lagstift­ningen med IED‑direktivet.
          </p>
          <head xml:id="i-LHA3aCi1isNbZCX5no1nx6" type="h2">
            Moderniserad miljöbalk
          </head>
          <p xml:id="i-4MeeFLitozozgSDGtED5nP">
            Arbetet med att samla de svenska miljölagarna i en gemensam miljöbalk
            påbörjades under 1980-talet. Arbetet präglades av den tidens stora
            miljöproblem där exempelvis miljögifter och föroreningar var centrala
            frågor. Resultatet kom att bli den miljöbalk som antogs 1998 och
            som trädde i kraft den 1 januari 1999. Ett kvarts sekel senare
            kan vi konstatera att nya miljöutmaningar som inte var kända då
            miljöbalken tillkom, till­sammans med den praxis som har utvecklats
            i fråga om hur balken tillämpas, ger upphov till ineffektivitet
            och ibland kontraproduktiva beslut sett ur ett globalt håll­barhetsperspektiv.
            Vi menar att flera viktiga aspekter ofta förbises då miljöbalken
            tillämpas. Det är inte rimligt att konsekvenserna av tillämpningen
            leder till en högre miljöbelastning i andra länder i vår omvärld.
            Vi skulle därför välkomna att miljöbalken ses över och omarbetas
            i grunden för att bättre spegla de utmaningar, miljökrav och förutsättningar
            som föreligger idag. En sådan moderniserad balk skulle med fördel
            kunna ges ett annat namn som bättre beskriver dess syfte och markerar
            att det rör sig om en ny lagstiftning.
          </p>
          <head xml:id="i-JwWk4vFtJCMPwK5khBzMTn" type="h2">
            Konsekvensutredningar
          </head>
          <p xml:id="i-HMP9Y3cRve4oBuozw1fz4j">
            När nya regler tas fram måste de stå i proportion till de mål
            och problem som reglerna är tänkta att lösa, vilket inte alltid
            är fallet. I förordning 2007:1244 regleras hur förvaltningsmyndigheter
            under regeringen ska arbeta med konsekvensanalyser vid införande
            av nya föreskrifter. I förordningen beskrivs hur arbetet med konsekvens­analyser
            ska utföras och redogöra för t.ex. vilken administration och vilka
            kostnader som uppstår. Vidare beskrivs vilka det är som drabbas
            och hur det påverkar konkurrens­förmågan hos företag. Viktigt
            är att förvaltningsmyndigheterna konsekvent följer förordningens
            direktiv. Samtidigt kan förordningen stärkas. Detta inte minst
            kopplat till så kallad gold-plating, att en nationell regel går
            utöver Europeiska unionens minimi­lagstiftning och leder till
            högre kostnader nationellt och konkurrenssnedvridning inom unionen.
            I vår kommittémotion ”Mindre betungande regler och byråkrati för
            svenska företag” utvecklar vi vårt förslag på området.
          </p>
          <head xml:id="i-LFsdewvNPkbGcRbbbe9t4r" type="h2">
            Beakta tillämpbara undantag i EU-regelverket
          </head>
          <p xml:id="i-TfKhUQrbFwm25zkCWStkde">
            I Sverige ägnar vi oss åt så kallad ”gold-plating” och överimplementerar
            EU-regler på ett sätt som verkar hämmande för vår industriella
            utveckling. Det är fullt möjligt att inom ramarna för befintliga
            EU-regler öppna upp för fler undantag än vad som görs i Sverige.
            Praxis bör vara att Sverige, om det inte återfinns synnerligen
            goda skäl, lägger sig på en miniminivå vid implementering av EU-direktiv.
          </p>
          <head xml:id="i-X16jHTu1azMJVZeHVzsw9p" type="h2">
            Miljökonsekvensbeskrivning – innehåll och prövning
          </head>
          <p xml:id="i-AAoaQbnQJ8C43Ta48e9Nrg">
            Det råder stor osäkerhet kring vad en miljökonsekvensbeskrivning,
            MKB, ska innehålla. Företag med lång erfarenhet och som har tillgång
            till all tänkbar expertis får av myndig­heter sina miljökonsekvensbeskrivningar
            avfärdade med motiveringen att de håller för låg kvalitet eller
            är otillräckliga utan att det tydligt kommuniceras vilka bristerna
            är. Att tydligt slå fast vad som ska ingå i en MKB och i vilken
            omfattning är viktigt. Det finns också ett behov av att tillståndsgivande
            myndigheter tidigt i processen prövar huruvida en inlämnad MKB
            är tillräcklig eller behöver kompletteras. Utgångspunkten ska
            vara att den MKB som prövas rättsligt inte ska kunna avfärdas
            som otillräcklig eller på annat sätt bristfällig sent i processen.
            Således ska miljökonsekvensbeskrivningens tillräcklig­het prövas
            separat och tidigt i tillståndsprocessen. När en MKB är fastställd
            är det denna som ska prövas i miljöprövningen.
          </p>
          <p xml:id="i-TLD92q1TzNmPY1G1PfxPnZ">
            Vidare bör regeringen se över vilka verksamheter som ska, respektive
            inte ska, avkrävas en MKB, i syfte att underlätta för aktörer
            vars verksamhet inte kan befaras medföra en betydande miljöpåverkan.
          </p>
          <head xml:id="i-4u8E3ZP21SKrcam8xAPXBM" type="h2">
            Begränsa antalet myndigheter som för statens talan
          </head>
          <p xml:id="i-LzGJ56Th87uVjL3RZuPM61">
            En del bolag, inte minst inom gruvnäringen, menar att tillståndsprocesserna
            är godtyckliga och att det inte går att förutse eller påverka
            resultatet oavsett hur mycket underlag de tar fram. Detta riskerar
            i förlängningen att urholka Sveriges attraktivitet. Enligt Tidöavtalet
            bör antalet myndigheter som för statens talan i tillståndsärenden
            begränsas. Sverigedemokraternas hållning är att det sökande företaget
            endast ska behöva vända sig till en myndighet som för statens
            talan i tillståndsfrågan. Denna ska därefter svara för att ta
            in expertutlåtanden från övriga berörda myndigheter som skall
            yttra sig endast i de frågor som de ansvarar för. Myndigheten
            som bär ansvaret för hela tillståndsprocessen har att göra en
            samlad avvägning utifrån alla relevanta och kända uppgifter i
            ärendet.
          </p>
          <head xml:id="i-TW5nZiQUaNcmBFRdYmqkJ4" type="h2">
            Tidsbegränsade tillståndsprocesser
          </head>
          <p xml:id="i-B5bBvMNpjZ7ECxfur6HyDd">
            Företag som söker tillstånd för nyetablering eller utökning av
            befintlig verksamhet löper risk att fastna i en administrativ
            loop om ärendet bollas fram och tillbaka mellan olika myndigheter
            och aktörer. För att motverka att sådana processer drar ut på
            tiden och för att stärka svenska företags konkurrenskraft bör
            möjligheten att införa bortre tidsgränser för tillståndsansökningar
            övervägas. Även en förenklad hantering av överklaganden kopplat
            till dessa processer bör utredas. Vi menar att tydliga tidsgränser
            och en snabbare hantering av överklaganden skulle gynna svenska
            företag och därmed arbetstillfällen och skatteintäkter.
          </p>
          <head xml:id="i-WDA6C1U3Khcqpitx6fQN3b" type="h2">
            Tillståndsprocesser för gruvnäring och industri
          </head>
          <p xml:id="i-DG2U55Dd2gNyFSKtTG23TQ">
            Svensk gruv- och mineralnäring utgör en viktig del av vårt lands
            basindustri. Stora värden skapas inom denna industri. Betydande
            värdekedjor för Sveriges samlade export har sin grund i att vi
            har en inhemsk gruv- och mineralindustri som kan förse övrig industri
            med förädlad råvara. Gruv- och mineralindustrin är även starten
            på växande värdekedjor inom teknikinnovation, särskilt inom underjordsteknik,
            som når långt utanför Sveriges gränser.
          </p>
          <p xml:id="i-C8cX6Xmgk5z3T6DUye4neH">
            En pragmatisk hållning från staten gällande regler i form av
            lagar, förordningar och föreskrifter bör gälla. Dessa har legitimitet
            i den mån de verkligen fyller ett behov. Företag ska förhålla
            sig och rapportera till så få myndigheter som möjligt och myndig­heterna
            ska agera på ett främjande sätt genom att tydligare än vad som
            är fallet idag kommunicera och precisera vilka åtgärder det sökande
            företaget behöver vidta för att medges tillstånd. Gruvindustrin
            arbetar med långa investeringshorisonter. En förut­sättning för
            att gjorda investeringar ska generera avkastning är långsiktiga
            politiska beslut och tillstånd att bedriva verksamheten. Regler
            som minskar förutsägbarheten för verksamheters möjlighet till
            fortlevnad bör därför undanröjas. Tidsbegränsade tillstånd skall
            endast användas undantagsvis och där det är särskilt påkallat.
          </p>
          <p xml:id="i-8wKqSWDiBCKWp5ALHvgyZE">
            I takt med att nya och förfinade brytnings- och utvinningsmetoder
            utvecklas och nya metaller och mineral efterfrågas på marknaden
            kan gamla och sedan länge nedlagda gruvor åter bli intressanta
            att utveckla. I de fall efterarbete till godtagbar standard inte
            har utförts och verksamheten avslutades före 1969 ansvarar staten
            för att hantera eventuella föroreningar och skador på miljön.
            Vi menar att ansvarsfördelningen mellan företag som vill göra
            en nyetablering på ett sådant område och staten måste utredas
            och förtydligas. Detta för att säkerställa att företag som gör
            nyetableringar på gammal industrimark inte ärver tidigare verksamheters
            försyndelser, något som skulle kunna ha en hämmande inverkan på
            investeringsviljan.
          </p>
          <head xml:id="i-VvC2mrCxWbwq8paMP1BFya" type="h2">
            Tillståndsprocesser för elnätsutbyggnad
          </head>
          <p xml:id="i-V3dp7uTPtbK8Jpe6JbxeVL">
            Sverige är i en situation med tilltagande effekt- och kapacitetsbrist
            i elnäten. Regeringens symboliska energipolitik skadar näringsliv,
            klimat och konsumenternas plånböcker. Leveranssäker elproduktion,
            kärnkraft, ersätts av väderberoende energislag samtidigt som nödvändiga
            förstärkningar av överföringskapaciteten i elnäten dröjer. Detta
            inte sällan på grund av utdragna tillståndsprocesser som kan uppgå
            till 10–12 år vid etablering av nya elnät, vilket leder till att
            samhällsutvecklingen stagnerar.
          </p>
          <p xml:id="i-YPYcQGpVsL7mPQKc8JumJV">
            Riksdagen har nyligen antagit förslag från regeringen som syftar
            till att det ska bli enklare att bygga ut elnätet i Sverige och
            att tillståndsprocesserna ska bli mindre resurskrävande för såväl
            elnätsföretag som berörda myndigheter. Vi menar dock att dessa
            förslag inte räcker. Vår målsättning är ett regelverk som medger
            en halvering av dagens ledtider. Vi anser att regeringen ska återkomma
            med fler förslag som möjliggör detta. Vidare menar vi att en förstärkning,
            uppgradering eller utökning av en befintlig kraftledning inte
            ska anses medföra en betydande miljöpåverkan. Detta bör därför
            också avspegla sig i hur regelverket kring sådana förändringar
            är utformat.
          </p>
          <head xml:id="i-JEpLfEKgTPRMdpRMLtuczg" type="h2">
            Säkrad cementförsörjning
          </head>
          <p xml:id="i-Umy8xpZjB9gNZVSrYNgeLs">
            Cement är nyckelingrediensen i betong, som är en av de viktigaste
            komponenterna i uppförandet av hållbara byggnader och anläggandet
            av modern infrastruktur. Betong är också en förutsättning för
            gruvbrytning på stora djup och för uppförandet av elproduk­tionsenheter
            såsom vindkraftverk. Cement är en färskvara och består till stor
            del av kalksten. Cement tillverkas typiskt sett nationellt och
            den svenska självförsörjnings­graden har historiskt varit god.
            Brytningen av kalksten har skett på många platser i landet men
            har de senaste decennierna koncentrerats i allt högre grad till
            gotländska Slite där merparten av den kalksten som används för
            svensk cementtillverkning bryts. Under 2020 meddelades företaget
            Cementa tillstånd att fortsätta med denna verksamhet. Beslutet
            överklagades och i juli 2021 beslutade Mark- och miljööverdomstolen
            att inte ge Cementa tillstånd för fortsatt kalkstensbrytning i
            Slite med hänvisning till att företagets undersökningar och miljökonsekvensbeskrivning
            var för bristfälliga för att kunna användas som beslutsunderlag.
            Utredningar pekade på att hundratusentals svenska arbetstillfällen
            var hotade. Den dåvarande regeringen förlängde därför Cementas
            tillstånd i två omgångar, först i åtta månader och därefter fram
            till den 31 december 2022. Förhandling i frågan pågår alltjämt
            i mark- och miljödomstolen och dom förmodas avkunnas i december
            2022. Den uppkomna situationen hade delvis kunnat undvikas genom
            de förslag vi presenterar på området. Utöver detta ser vi ett
            behov av en nationell plan för ett långsiktigt tryggande av Sveriges
            cementförsörjning. Inte minst mot bakgrund av slutsatserna i de
            rapporter som tydliggjort de omfattande konsekvenser som cementbrist
            skulle leda till för vårt samhälle. Vi menar därför att en sådan
            plan behöver utarbetas av regeringen.
          </p>
        </div>
        <div type="motSignatures">
          <list>
            <item xml:id="i-GqX1Fp2dEd1nGo1pHzQhNu" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-Kj5o9iXv7tpaTBuSExo2qZ" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
            <item xml:id="i-L73jQFP4ULftw9K4yd3EBC" who="i-TMwpsik9bguNXgjB4GcxTS">
              Jessica Stegrud (SD)
            </item>
            <item xml:id="i-2PSLAFewHt5LPBD662BjSh" who="i-Y6pV2kmHmseFnW9xv9t8yX">
              Eric Palmqvist (SD)
            </item>
            <item xml:id="i-8FiWJmKq61C91xTuEJeCi8" who="i-5cQcZgMfPXLpKbuzTtzgn6">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
