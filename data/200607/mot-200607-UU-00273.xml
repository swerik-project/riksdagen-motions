<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00273">
  <teiHeader>
    <fileDesc>
      <titleStmt>
        <title>Diplomatisk närvaro och frånvaro</title>
        <author corresp="i-WCrN5vpCNm6z9SvfXfby4e">av Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Diplomatisk närvaro och frånvaro</title>
          <idno type="rdwebb">GU02U273</idno>
          <rs type="number">U273</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U273/text</ref>
          <ref type="dokument_url_html">http://data.riksdagen.se/dokument/GU02U273</ref>
          <ref type="dokumentstatus_url_xml">http://data.riksdagen.se/dokumentstatus/GU02U273</ref>
          <ref type="doc">http://data.riksdagen.se/fil/D85F0CB5-5DE9-40DE-84C2-2D7D2B578946</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AaozWNuHqDL99qgA15gg2L" type="signed"/>
        <correspContext corresp="i-AaozWNuHqDL99qgA15gg2L">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-YA85LB2wJsDSahuh2tiPjG" type="referral">
          <date when="2006-11-07"/>
        </correspAction>
        <correspAction xml:id="i-XEg2LG8KGGf9nWCcdWJTc" type="dismissal">
          <date when="2006-11-07"/>
        </correspAction>
        <correspAction xml:id="i-HVpbqVDs4Hvfb3dc4MxaFa" type="numbering">
          <date when="2006-11-02"/>
        </correspAction>
        <correspAction xml:id="i-RbpyL6SfxtAz9oRsvxcYt3" type="submission">
          <date when="2006-10-31"/>
        </correspAction>
        <correspAction xml:id="i-Kf9Xd437mWCBNB92bWy5UT" type="transfer">
          <date when="2006-10-31"/>
        </correspAction>
        <correspAction xml:id="i-NkNpuvePNjyVQqM1fhJrzJ" type="assigned"/>
        <correspContext corresp="i-NkNpuvePNjyVQqM1fhJrzJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q7moLtxqaS38QjbaTRzgqN" type="motBody">
        <div xml:id="i-U7nLfqY6Y442uPhrfVNkpp" type="motProposal" subtype="förslag">
          <head xml:id="i-R6J9dQCFdDB2hCjYTq9roK">
            Förslag till riksdagsbeslut
          </head>
          <p xml:id="i-PzePTg7U5YjDJH6mx4XG4C">
            Riksdagen tillkännager för regeringen som sin mening vad i motionen
            anförs om politisk översyn av den svenska utrikesförvaltningens
            representation utomlands.
          </p>
        </div>
        <div xml:id="i-SZUzszQuSkmtWaGh47M3yy" type="motContent">
          <head xml:id="i-BUx94dMexSE8AtCJJQfFan" type="h1">
            Diplomatisk närvaro och frånvaro
          </head>
          <head xml:id="i-Nc2PiJjAWNDmVR8QcgJUM7" type="h1">
            Motivering
          </head>
          <p xml:id="i-PDz6r4tW5mkA4Znzy6vzgy">
            I regeringsförklaringen den 6 oktober 2006 står att läsa: Sverige
            skall föra en mer aktiv utrikespolitik och ta ett större ansvar
            för mänskliga rättigheter, frihet, säkerhet, demokrati, välstånd
            och hållbar utveckling i världen.
          </p>
          <p xml:id="i-67ZWxuRfnF84DVXEavKeo7">
            Det ställningstagandet hälsas självfallet med stor tillfredsställelse,
            och vi är med säkerhet många som väntar på att uttalandet konkretiseras.
          </p>
          <p xml:id="i-GzWnZkCP1mpdWBiupZY8jn">
            I en alltmer globaliserad värld, då det blir uppenbart för oss
            alla att vi, i ordets egentliga betydelse, är gränslöst beroende
            av varandra, och då insikten om att early warning system är mer
            än angelägna och konfliktlösningar enda framkomliga vägen, krävs
            stora satsningar på diplomati.
          </p>
          <list xml:id="i-63BSnLZj8DeSzFayeoa69o" style="ul">
            <item xml:id="i-2TPVfyJwkNMrRTE8Kdf1e8">
              Den dag då två arméer kan förinta varandra på en enda sekund
              ska väl alla civiliserade nationer rygga tillbaka för ett krig
              och avskeda sina trupper.
            </item>
          </list>
          <p xml:id="i-41Me4Kbu1JyiqeCeTPNt2G">
            Så yttrade sig den svenske ingenjören Alfred Nobel, mannen som
            instiftade Nobelprisen, däribland ett fredspris.
          </p>
          <list xml:id="i-3GXu1R2r6aRQy31mJovEpp" style="ul">
            <item xml:id="i-J4dHaYR48FtdshEM4DW9EG">
              För diplomaten vid 1900-talets mitt är krig något som måste undvikas
              till nära nog varje pris, underströk Dag Hammarskjöld i ett tal
              1953.
            </item>
          </list>
          <p xml:id="i-MXmBTHcqqXYGUc46Rgd5kq">
            Vi vet år 2006 att krig rasar och att konflikter existerar. Verkligheten
            kräver en aktiv utrikespolitik, och en aktiv utrikespolitik kräver
            en närvarande och modern diplomati.
          </p>
          <p xml:id="i-7K8y2eUk3njuksfTYmW3kX">
            Under gångna mandatperioder har utrikesförvaltningen också utsatts
            för vad som kallats besparingar men vad som snarare borde betecknats
            som nedskärningar och aktivt beslutad diplomatisk frånvaro. Enligt
            min uppfattning har nedskärningar eller stängningar av ambassader
            skett utan nödvändiga och rimliga analyser och utan angelägen
            öppen debatt.
          </p>
          <p xml:id="i-7nwKrZicKy4znwvMbjNzuY">
            Ett antal miljoner kronor, ett beting att skära bort utgifter,
            har lett till att Sverige kapat relationer och avhänt sig möjligheter
            att just driva en aktiv utrikespolitik.
          </p>
          <p xml:id="i-2ABgfPH45uiZ2aCr7aJnRY">
            Som exempel kan nämnas att den socialdemokratiska regeringen
            var i färd med att stänga generalkonsulatet i Istanbul. Detta
            skedde inte. En kraftig opposition tvingade fram omtänkande.
          </p>
          <p xml:id="i-YZ4KezyxkGiahgZF2mMYyt">
            Ambassaden vid Heliga stolen, Vatikanen, stängdes, trots att
            utgiften för den var ytterligt blygsam. Argumentationen som i
            varje fall inte bemöttes från utrikesförvaltningen var att Sverige
            inte skulle ha ambassad hos påven och katolska kyrkan.
          </p>
          <p xml:id="i-9VhAAVniFKzSuYud59EWm6">
            Alla som vill torde inse hur enfaldiga dylika resonemang är.
            Påven Johannes Paulus roll i samband med vår tids stora och dramatiska
            politiska förändringar i Europa kan inte förnekas, och Vatikanens
            kunskaper om situationen för mänskliga fri- och rättigheter världen
            över borde varje nation som är aktiv för mänskliga fri- och rättigheter,
            vilja inhämta.
          </p>
          <p xml:id="i-L4omDsUaR6GygZMWzwhymM">
            I samband med det senaste kriget i södra Libanon stod det klart
            att Sverige var ganska handikappat eftersom ambassaden i Beirut
            stängts. Närvaron i länder i Mellanöstern borde ses som en självklarhet,
            inte enbart för att kunna biträda i händelse av krig och konflikter
            utan för att aktivt bygga upp förtroende och kunna medverka till
            försoning och fred.
          </p>
          <p xml:id="i-WXqURXnQ16ueizdvuBrdD7">
            Under Olof Palmes dagar existerade goda och betydelsefulla relationer
            mellan Sverige och Tunisien. Olof Palme och Habib Bourguiba utvecklade
            vänskap och förståelse. Tunisien är odiskutabelt, vid jämförelse,
            det moderata muslimska landet i norra Afrika.
          </p>
          <p xml:id="i-UxG1h4qftUy6HpDdQHi86B">
            Utrikespolitiska analyser kan fastna i förhållanden som ska kritiseras.
            Det vore mig fjärran att acceptera annat än det öppna och demokratiska
            samhället. Men det är samtidigt min bestämda uppfattning att Tunisien
            i jämförelse med kringliggande muslimska länder gjort och gör
            avsevärda framsteg. Och det är, menar jag, oklokt att inte registrera
            och tillstå dessa. Den som vill ta till sig statistik som exempelvis
            visar kvinnors ställning i Tunisien, och jämför de siffrorna med
            jämförbara länders statistik, torde imponeras. I de politiska
            sammanhangen märks också ett mått av öppenhet och framsteg.
          </p>
          <p xml:id="i-GE4dqrTVUvVH3yMgs5BrGo">
            Det är förvånande att de moderata muslimska länderna så sällan
            och så lite involveras i strävanden att lösa eller möta Mellanösternkriserna.
          </p>
          <p xml:id="i-GfemRiXQUP1c6CGnuFTYcZ">
            Det kan för övrigt erinras om att Tunisiens tidigare president
            Habib Bourguiba var den förste arabledare som, i ett tal i Jeriko
            1965, pläderade för ett diplomatiskt erkännande av Israel. Långt
            senare 19941996, som en följd av Osloavtalet, hölls kontakter
            mellan ländernas utrikesministrar, förhandlingar om säkerhetsarbete
            under Natos överinseende och gemensamma marinövningar i Medelhavet.
          </p>
          <p xml:id="i-UNMJJBNHZTxjdGRea1yHh6">
            Att stänga ambassaden i Tunis och samtidigt hålla ambassader
            öppna i länder runt Tunisien fordrar, anser jag, en politisk förklaring,
            som så vitt jag vet, varken riksdag eller utrikesutskott erhållit.
            Om Sverige verkligen menar sig vilja bedriva en aktiv utrikespolitik
            i Mellanösternfrågan, kan det inte betraktas som annat än felaktigt
            att ha stängt ambassaden i Tunisien.
          </p>
          <p xml:id="i-UEjv8YyCcccXuic59anRaZ">
            Det är min uppfattning att en utrikespolitisk översyn bör och
            behöver göras, som politiskt motiverar var Sveriges närvaro ter
            sig mest angelägen. Det fordras en övergripande analys, som utgår
            ifrån var och hur Sverige bäst ska kunna agera aktivt diplomatiskt
            för att främja frihet och fred.
          </p>
        </div>
        <div xml:id="i-6U5VaYbm11scCErLJaYkV4" type="motSignatures">
          <list xml:id="i-QuEkSupBT9vXwRBWy8JALr">
            <item xml:id="i-P9sqdgUquTSmgN6pkTwAKe" who="i-WCrN5vpCNm6z9SvfXfby4e">
              Alf Svensson (kd)
            </item>
          </list>
        </div>
      </div>
    </body>
  </text>
</TEI>
