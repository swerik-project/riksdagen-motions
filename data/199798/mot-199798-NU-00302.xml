<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-NU-00302">
  <teiHeader>
    <fileDesc>
      <titleStmt>
        <title>Vissa regionalpolitiska frågor i Värmland</title>
        <author corresp="i-SZgcxyxYn6GnRBLikzLy7M i-SZgcxyxYn6GnRBLikzLy7M">av Kjell Ericsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa regionalpolitiska frågor i Värmland</title>
          <idno type="rdwebb">GL02N302</idno>
          <rs type="number">N302</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GL02N302/text</ref>
          <ref type="dokument_url_html">http://data.riksdagen.se/dokument/GL02N302</ref>
          <ref type="dokumentstatus_url_xml">http://data.riksdagen.se/dokumentstatus/GL02N302</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SZgcxyxYn6GnRBLikzLy7M</idno>
            <name>Kjell Ericsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SZgcxyxYn6GnRBLikzLy7M</idno>
            <name>Kjell Ericsson </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YzsCapHd3coULr7vH8KPc" type="signed"/>
        <correspContext corresp="i-YzsCapHd3coULr7vH8KPc">
          <note type="signatory" corresp="i-SZgcxyxYn6GnRBLikzLy7M"/>
          <note type="signatory" corresp="i-SZgcxyxYn6GnRBLikzLy7M"/>
        </correspContext>
        <correspAction type="referral" xml:id="i-DiqffM2jj8SyUnSSW5Ygm4">
          <date when="1997-10-10"/>
        </correspAction>
        <correspAction type="dismissal" xml:id="i-8FQPeygaXeRoAB8KS6uJCN">
          <date when="1997-10-10"/>
        </correspAction>
        <correspAction type="submission" xml:id="i-TZKgt3FRQCe8uUKNNYpj52">
          <date when="1997-10-06"/>
        </correspAction>
        <correspAction type="referral" xml:id="i-EZqqikJVk875beH97ZZuuV">
          <date when="1997-10-10"/>
        </correspAction>
        <correspAction type="dismissal" xml:id="i-A7JMeaXQ3gfCAhNsw86K88">
          <date when="1997-10-10"/>
        </correspAction>
        <correspAction type="submission" xml:id="i-Epp6wuxR95GGU4MGipVnst">
          <date when="1997-10-06"/>
        </correspAction>
        <correspAction type="assigned" xml:id="i-VqgmmoRNrFJCy6DGoiQnnN"/>
        <correspContext corresp="i-VqgmmoRNrFJCy6DGoiQnnN">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_N_0302/mot_199798_N_0302-0001.pdf"/>
      <div type="motHeader" xml:id="i-2HLyysMM7eZMYibiZ5mPhe">
        <div type="motTitle" xml:id="i-PLkKiVDtvVvKBsmCq19Eab"/>
        <div type="motSubmissionInfo" xml:id="i-Pe8KRM19k7Uy13GuSvihoS"/>
      </div>
      <div type="motBody" xml:id="i-AuC6cehvpCCJjX7uT3h3Sw">
        <div xml:id="i-ENrdjFiaNuptUFujHsJbWT">
          <p xml:id="i-EHabjp2SvoXG3uEsXCf3LA">
            1997/98 N302 N298-303
          </p>
          <p xml:id="i-CrrWDNoRc5jMdFkzBBYW5H">
            Motion till riksdagen 1997/98:N302
          </p>
          <p xml:id="i-3uK5YKQ7d8KPfTgMZCDpVh">
            av Kjell Ericsson (c) Vissa regionalpolitiska frågor i Värmland
          </p>
          <p xml:id="i-GiezCzRpRyMVh6viRuGtXt">
            Kommunikationer
          </p>
          <p xml:id="i-YYGJrip65AbZ9AJGVReu44">
            En av de viktigaste delarna inom den stora regionalpolitiken
            är tillgång till ett effektivt transportsystem. Detta gäller vägar,
            järnvägar, flyg och inte minst telekommunikation. Tyvärr så finns
            det stora brister i systemen, främst i de perifera delarna. Därför
            måste tillgänglighet och transportkvalitet utvecklas. Eftersatt
            vägunderhåll leder till dåliga transportmöjligheter. För näringslivets
            utveckling är det avgörande att säkra kvaliteten i transporterna.
            Efter några års kraftfull utbyggnad och investering i nya vägar
            behöver insatserna för drift och underhåll kraftigt ökas för att
            vidmakthålla vägkapitalet. Detta kapital riskerar annars att förslitas
            och värdet av investeringar gå om intet om inte underhåll prioriteras.
          </p>
          <p xml:id="i-MsYPJEvGfF8jTGecggugBi">
            Stort behov av satsning på det glesare länvägnätet
          </p>
          <p xml:id="i-PYtUFxtDDPTiCpbNqJ6jrS">
            Merkostnaderna för näringslivet på grund av vägar med dålig framkomlighet
            och/eller tillgänglighet har belysts av bland annat Skogforsk
            vad gäller skogsindustrins virkestransporter. Merkostnaden per
            år beräknades under 1993 uppgå till cirka 700 miljoner kronor.
            Med ökande krav på miljöanpassad tillverkning, vilket ställer
            krav på färskt virke och kort tid mellan avverkning och industriell
            förädling, är det allt mer angeläget att vägarna tjälsäkras i
            syfte att undvika långa avstängningsperioder. Minskad effektivitet
            för denna basindustri påverkar landets ekonomi. De problem som
            orsakas av undermåliga vägar — inte minst i ett skogslän som Värmland
            — är naturligtvis inte något specifikt för skogsindustrin, utan
            drabbar alla som använder vägarna. All godstrafik möter samma
            hinder som skogsindustrins transporter. Persontransporter — resor
            till och från arbetet, skolskjutsar etc — hindras endast i undantagsfall,
            men drabbas av längre restider och irritation, enskilda bilägare
            drabbas av ökade underhålls- kostnader etc. Man kan inte heller
            bortse från ökade risker i trafiken. För möjligheterna att hela
            Sverige ska leva spelar vägstandarden en avgörande roll. En kraftig
            satsning på upprustning av vägnätet är en angelägen regionalpolitisk
            fråga. Den sämsta vägstandarden finns till stor utsträckning i
            skogslänen. Extra satsningar bör därför göras i dessa län med
            bl.a. bärighetshöjande åtgärder såsom tjälsäkring och beläggning
            av
          </p>
          <pb facs="riksdagen-motions-pdf/data/199798/mot_199798_N_0302/mot_199798_N_0302-0002.pdf"/>
          <p xml:id="i-UEm62ijo5Zk4osRqcAKYf3">
            grusvägar. T.ex. finns i Värmland många mil grusväg som erfordrar
            en kraftig resursförstärkning. De mindre vägarna är betydelsefulla
            för de boende. Även näringspolitiska skäl talar för en satsning
            på upprustning. De mindre vägarna har stor betydelse för bland
            annat skogsindustrin. Skogsindustrin är beroende av snabba och
            effektiva transporter. Rasering av vägkapital försvårar stora
            och viktiga transporter. Upprätthållande av det finmaskiga vägnätet
            är även av betydelse för att gjorda investeringar i större transportförbindelser
            skall få avsedd effekt. Därför är det av nationellt ekonomiskt
            intresse att de delar av landets infrastruktur som utgör en betydande
            verksamhetsförutsättning för några av våra största branscher håller
            en god standard. Även annan öretagsamhet är beroende av transporter
            via de mindre vägarna. Det allmänna vägnätet som idag inte har
            hårdbeläggning utgör särskilda problem. Det bör därför läggas
            fast en tioårig plan för hårdbeläggning av grusvägar. För att
            komma tillrätta med detta krävs miljardsatsningar. Bidragen till
            det enskilda vägnätet måste bibehållas och helst höjas. Detta
            vägnät spelar en viktig roll för utvecklandet av landsbygden och
            för utvecklandet av turistnäringen och för människors möjligheter
            till rekreation.
          </p>
          <p xml:id="i-FHcn2RppGRfhvPj1sGSSRe">
            Bilen en livsnödvändighet för landsbygden
          </p>
          <p xml:id="i-4RUiMyeymUQjXYAkiDhgS2">
            För boende på landsbygden är tillgången till bil en självklarhet.
            På landsbygden finns inte den valfrihet mella olika kommunikationsmedel
            som oftast kännetecknar de större tätorterna. På landsbygden är
            man oftast glad om bussen går en gång per dag. Detta gör att bilen
            är oumbärlig för boende på landsbygden. Samtidigt är kostnaderna
            höga. Avstånden leder till många mils bilåkande, alternativen
            finns ej. Det kan gälla allt från att ta sig till och från arbetet
            till att ta sig till affären. Ofta är avstånden sådana att även
            de minsta transporterna på landsbygden kräver användande av bil.
            Många familjer tvingas även ha två bilar. Detta medför höga extra
            kostnader. Dessa extra kostnader är ett hot mot utvecklingen på
            landsbygden. Många småbarnsfamiljer anger att bil- och transportkostnaderna
            är en av de viktigaste orsakerna varför man flyttar från landsbygden
            eller inte flyttar ut till landsbygden. För att få en levande
            landsbygd är det viktigt att de yngre har råd att stanna kvar
            på landsbygden. Kostnader för arbetspendling och långa resor till
            olika aktiviteter har för många blivit en alltför tung post i
            hushållsekonomin. Om människor ska ha möjlighet att bo kvar eller
            flytta till mindre orter är det nödvändigt att höja reseavdraget
            för så kallade arbetsresor. Den höjning från tretton till femton
            kronor som nu föreslås i budgetpropositionen är ett viktigt steg.
          </p>
          <p xml:id="i-G2QpdFZfmMEPkCm1aid6A2">
            Utredning om särskilt avdrag
          </p>
          <p xml:id="i-VtpyoAUnwc94TxGEF1jBV3">
            Tyvärr kompenserar inte reseavdraget för de många mil som utgörs
            exempelvis av resor till och från affären, servicen och att skjutsa
            barn till och från idrott, föreningsliv, etc. De extra kostnader
            som finns måste kompenseras.
          </p>
          <p xml:id="i-CKswPA6diZFGamTCTcr8cn">
            Mot. 1997/98N302
          </p>
          <p xml:id="i-8mVz98QkCVSkp6BgWiwXMa">
            kl
          </p>
          <pb facs="riksdagen-motions-pdf/data/199798/mot_199798_N_0302/mot_199798_N_0302-0003.pdf"/>
          <p xml:id="i-AQPvqfbVKSuTZVmfrijJ8w">
            12
          </p>
          <p xml:id="i-FALCxnao35nuS8oCpYVJ2y">
            Boende långt utanför de områden där de större infrastrukturinvesteringarna
            görs kan inte nyttiggöra sig dessa satsningarna på bland annat
            kollektivtrafik. Det är inte rimligt att de som bidrar till finansieringen
            inte själva kan nyttiggöra sig de vinster som finns. Jag menar
            att det måste vara konstnadsneutralt. Kostnader som uppstår på
            grund av långa avstånd och avsaknad av valfrihet måste kompenseras.
            Detta kan inte endast ske via ett höjt reseavdrag utan måste ske
            på annat vis. Enligt min uppfattning är detta en av de viktigaste
            åtgärderna för att vända utvecklingen på landsbygden. Kompensation
            för höjda bränslepriser måste ske. Detta kan lättast hanteras
            via skattsedeln med avdragsmöjligheter som knyts till boende och
            möjligheter att ta del av allmänna kommunikationer. Jag anser
            därför att det bör utredas om ett särskilt avdrag för dem som
            inte har möjlighet att välja allmänna kommunikationer för de dagliga
            resorna. Detta avdrag bör differentieras. Utgångspunkterna bör
            vara att definiera en basservice. De som med rimliga avstånd kan
            ta del av detta medges inte avdrag. Vidare tänker jag mig tre
            nivåer på detta avdrag. Boende inom ett visst avstånd medges ett
            extra ”grundavdrag”, med längre avstånd ett och ett halvt ”grundavdrag”
            respektive två ”grundavdrag”. Systemet innebär alltså ett differentierat
            avdrag beroende på avstånd och tillgång till basservice. I detta
            sammanhang är det även viktigt att påpeka att bilen för många
            på landsbygden även är en förutsättning för näringsverksamheten.
            Bilen är både en förutsättning för det privata resandet och för
            näringsverksamheten. Många mindre företag har inte råd att införskaffa
            företagsbilar eller att upphandla transportbehovet. För dessa
            näringsidkare är det därför viktigt att kunna använda bilen även
            i näringsverksamheten. Oftast handlar det då om att man behöver
            något större bilar med större lastkapacitet. Bränsleförbrukningen
            för dessa är oftast högre och när dessa bilar även används för
            den privata körningen blir bränslekostnaderna avskräckande. Detta
            måste beaktas i kommande regionalpolitiska och trafikpolitiska
            beslut.
          </p>
          <p xml:id="i-4t1GND45X44HLXHGxBscbC">
            Förädling av skogsråvara
          </p>
          <p xml:id="i-8p9iKxeCVqkKFhQh8bgFaF">
            Skogsbruket svarar idag för betydande exportvinster. Enligt alla
            bedömningar kan = skogsindustrins exportnetto avsevärt förbättras.
            Regionalpolitiskt prioriterade områden har generellt god tillgång
            på träråvaror. Så är fallet inte minst i Värmland. Även om det
            finns en del goda exempel på förädling är tyvärr förädlingsgraden
            fortfarande alltför låg. För att belysa den potential som finns
            med vidareförädling kan Danmark tjäna som exempel. Den danska
            trävaruindustrins vidareförädling är ekonomiskt av samma omfattning
            som den samlade svenska sågverksnäringen trots att man i stort
            saknar råvara. Sverige kan givetvis inte kortsiktigt inrikta sig
            på att vidareförädla all sin råvara. Men potentialen är trots
            det betydande. I syfte att öka förädlingen och skapa fler arbetstillfällen
            bör ett speciellt utvecklingsprogram inledas till exempel vid
            det Skogsindustriella centret i Karlstad.
          </p>
          <p xml:id="i-2uKAmSS3CSDZccAzbtMCPG">
            Mot. 1997/98N302
          </p>
          <pb facs="riksdagen-motions-pdf/data/199798/mot_199798_N_0302/mot_199798_N_0302-0004.pdf"/>
          <p xml:id="i-VjkYNSBXz4oiyZN4rVj1Rg">
            Ett sådant program bör innehålla ett antal moment som är nödvändiga
            för industriell utveckling, d.v.s. utvecklingsinsatser avseende
            produktion och system, produktutformning och -design, kompetensutveckling
            inom området etc. Programmet bör drivas i nära samverkan med träbranschen,
            utbildnings- givare, FoU-institutioner, regionala myndigheter
            m.m. Således är Värmland med sin stora kompetens inom sågverksnäringen
            tillsammans med Högskolan i Karlstad en lämplig plats för en sådan
            verksamhet. Resurser för ett sådant utvecklingsprogram bör kunna
            tillföras från det särskilda anslaget för regionalpolitiska insatser.
          </p>
          <p xml:id="i-Dyc32HhfPFUmHRtXPysuR5">
            Besöksnäringens utveckling
          </p>
          <p xml:id="i-Deap6z2jtQTYqabZDdSGpi">
            Värmland har stora förutsättningar för en positiv utveckling
            i rese- och turistnäringen. Människors resande bestäms alltmer
            av möjligheterna till upplevelser och lärande, vilket tillsammans
            med traditionell rekreation ger Värmland försteg framför många
            andra. Vår kultur och vår natur är något enastående. För att utveckla
            besöksnäringen erfordras en rad åtgärder. Jag skall ge några exempel:
            Möjligheter till EU-stöd: Byråkratin kring och finansieringsmöjligheterna
            för investeringar avseende små och medelstora företag måste förbättras.
            I dagsläget är det minst sagt svårt för de enskilda företagen
            att lyckas få igenom några projekt. Därför är det nödvändigt med
            en skyndsam förenkling av hanteringen med olika EU-stöd. Tanken
            med de olika stöden är inte minst att ge möjligheter för en utveckling
            inom besöksnäringen. Då får inte en omfattande byråkrati kväva
            en sådan utveckling. Styrningskrav och kvalitetskrav på företag
            inom naturturism: Det ökade trycket på våra naturresurser innebär
            att det ställs ökade krav på våra inhemska företag. De svenska
            företagen har också i stor omfattning klarat av dessa kvalitetskrav.
            De ger även en fyllig information innan någon släpps ut i naturen.
            Däremot är det betydligt sämre med utländska företag som nyttjar
            våra naturresurser. Det är inte ovanligt att t.ex. utländska kanotuthyrare
            sänder iväg hela bussar någonstans ifrån mellersta Europa till
            våra vattendrag. De har då med sig både kanoter och proviant och
            kanotisterna får klara sig på egen hand oftast med bristfällig
            information om gällande bestämmelser. Detta gör att våra naturresurser
            slits onödigt hårt. Dessutom kommer inga inkomster till landets
            företagare genom denna verksamhet. Vi måste därför kunna ställa
            samma krav på de utländska som på de svenska — anmälningsplikt
            alt. registrering hos berörd länsstyrelse borde vara en skyldighet.
            Besöksnäringen som en del av näringslivet: Besöksnäringens status
            måste höjas. Den lyfts fram i alla debatter m.m. när det gäller
            framtida jobb etc. men har svårt att hävda sig i olika sammanhang
            som t.ex. när det gäller finansieringsmöjligheter m.m. Besöksnäringen
            är en framtidsnäring som måste få möjligheter att ytterligare
            utvecklas i vårt land.
          </p>
          <p xml:id="i-HomWTHniC1GBsqXbgzApCE">
            Mot. 1997/98N302
          </p>
          <p xml:id="i-WEjaEfKwLERbaVGth6yzRA">
            Jä
          </p>
          <pb facs="riksdagen-motions-pdf/data/199798/mot_199798_N_0302/mot_199798_N_0302-0005.pdf"/>
          <p xml:id="i-MHhhgSAq6Z1vuG2rHmWgEK">
            14 Hemställan
          </p>
          <p xml:id="i-8jpGNLSmaUxCqFp29kFUGn">
            Med hänvisning till det anförda hemställs 1. att riksdagen som
            sin mening ger regeringen til motionen anförts om behovet av ytterligare
            satsningar på det glesare länsvägnätet, 2. att riksdagen som sin
            mening ger regeringen till känna vad i motionen anförts om särskilt
            avdrag för dem som saknar allmänna kommunikationsmedel och för
            dem som har långa avstånd till
          </p>
          <p xml:id="i-B4s6CJCmngV5jh8GrYFqut">
            änna vad i
          </p>
          <p xml:id="i-Pjm1GQ2HwmPKr7HDdAi16g">
            basservice, 3. att riksdagen som sin mening ger regeringen till
            känna vad i motionen anförts om ett utvecklingsprogram för vidareförädling
            av skogsråvara, 4. att riksdagen som sin mening ger regeringen
            til motionen anförts om behov av åtgärder för besöksnäringen.
          </p>
          <p xml:id="i-7eoCp3GT5JprUf4VAh8mwv">
            änna vad i
          </p>
          <p xml:id="i-XtYvyM4KEquopwvVSKFuvJ">
            Stockholm den 6 oktober 1997
          </p>
          <p xml:id="i-25LindE6YncjwJvhihJPeg">
            Kjell Ericsson (c)
          </p>
          <p xml:id="i-VxNir8gaH1SnK2rm2y9Npi">
            Mot. 1997/98N302
          </p>
        </div>
      </div>
    </body>
  </text>
</TEI>
