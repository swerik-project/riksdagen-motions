<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01843">
  <teiHeader>
    <fileDesc>
      <titleStmt>
        <title>Läsfrämjande åtgärder</title>
        <author>Gunnar Björk i Gävle och Pär Granstedt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läsfrämjande åtgärder</title>
          <idno type="rdwebb">G6021843</idno>
          <rs type="number">1843</rs>
          <ref type="dokument_url_text">http://data.riksdagen.se/dokument/G6021843/text</ref>
          <ref type="dokument_url_html">http://data.riksdagen.se/dokument/G6021843</ref>
          <ref type="dokumentstatus_url_xml">http://data.riksdagen.se/dokumentstatus/G6021843</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ArLZazBX4fxunitZvs7oe</idno>
            <name>GUNNAR BJÖRK</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QhgeAH2RKcCtfznhqeJ4m9" type="signed"/>
        <correspContext corresp="i-QhgeAH2RKcCtfznhqeJ4m9">
          <note type="signatory" corresp="i-4ArLZazBX4fxunitZvs7oe"/>
          <note type="signatory" corresp="i-QD529ywv2NxNf9n1Uh7cuj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1843/mot_198283__1843-001.pdf"/>
      <fw xml:id="i-Rv6m3uS4w1dWYZH7k5WyhR">
        Mot. 1982/83:1843 7
      </fw>
      <div xml:id="i-QeKAWpVkyzYrUg9rJsddLg" type="motHeader">
        <div xml:id="i-3hZ8UuNHzQ6MPNuSwwAfKo" type="motTitle"/>
        <div xml:id="i-F5kcxcUcRd2qigWH4qno4P" type="motSubmissionInfo"/>
      </div>
      <div xml:id="i-6Uwkn6AuiwemGaeNe8LXSY" type="motBody">
        <div xml:id="i-5BtD7PYVHk3FWt6NY6VAmK">
          <p xml:id="i-Y2ZqHiGP8sgKaXxnJxzN6j">
            Motion
          </p>
          <p xml:id="i-C6YJQsQctu3QZaiTAEnLXv">
            1982/83: 1843
          </p>
          <p xml:id="i-KhiA2buv4rFVgqu1LHmXEu">
            Gunnar Björk i Gävle och Pär Granstedt Läsfrämjande åtgärder
          </p>
          <p xml:id="i-WjCUv8116ckcMZN3gDVsM2">
            Mötet med litteraturen innebär ett möte med ord, med språk. För
            barnen, som är i färd med att utveckla sitt språk, är både samtalet
            med andra människor och mötet med litteraturen av oerhört stort
            värde. Genom sagor och fantastiska berättelser kan de bättre förstå
            sin egen verklighet, få begrepp för det som känslorna uttrycker.
            Genom den realistiska barnlitte- raturen kan de få impulser och
            erfarenheter, som är till hjälp när de själva skall forma sin
            uppfattning om samhället. Rikt ordförråd och vana vid att använda
            språket är oerhört viktiga redskap för alla människor. Förmågan
            att uttrycka sig är nyckeln till att hitta de rätta nyanserna
            i familjens diskussioner lika väl som till att kunna påverka samhället.
            Att stimulera barnens språkutveckling är därför nära förknippat
            med att främja demokratin. Att språket och läsförmågan utvecklas
            genom litteraturläsning är en sjävklarhet. I en tid, då bilden
            får en allt större roll i medierna och då vissa forskare menar
            att överdrivet bildseende utarmar språkutvecklingen, är det särskilt
            viktigt att främja läsande. Barnens behov av fantasi utnyttjas
            i dag av den som står bakom den kommersiella barn- och ungdomskulturen.
            Färdiga — dess värre också ofta fördomsfulla — fantasier förmedlas
            genom böcker, serier, veckotidningar och videofilmer. Den svenska
            ungdomsutredningen redovisar i rapporten ”Ej till salu” tendensen
            att konsumtionen av prylar — och av färdiga fantasier —"blir ett
            slags kompensation för verklig tillfredsställelse av djupt mänskliga
            behov. Lyckligtvis finns i Sverige en rik flora av riktigt bra
            barn- och ungdoms- litteratur. Denna ger barnen chans att stanna
            upp och tänka själva, läsa om, fundera och skapa egna bilder.
            Därutöver bidrar den — som vi redan har nämnt — till att utveckla
            barnens språk, till att göra omvärlden förståelig och till att
            stimulera fantasin. I det kulturpolitiska beslutet 1975 poängterade
            riksdagen barnens och ungdomarnas behov av att få möta bra litteratur.
            Det nya litteraturstödet inrättades, vilket bl. a. innebar att
            1 000 ex. av varje nyutkommen, stödvärd barn- och ungdomsbok stödköptes
            för att användas i läsfrämjande arbete. Böckerna förmedlades från
            statens kulturråd via Stiftelsen Litteraturfräm- jandet till studieförbunden
            och deras barn- och ungdomsorganisationer, som tog på sig rollen
            som bokens budbärare. Böckerna användes för att väcka läslust
            bland medlemmarna i organisationerna och, framför allt, för att
            genom en aktiv, uppsökande verksamhet nå fram till barn och ungdomar,
          </p>
          <pb facs="riksdagen-motions-pdf/data/198283/mot_198283__1843/mot_198283__1843-002.pdf"/>
          <p xml:id="i-WpAT6RuqG7VNidtFcNXR6z">
            som inte spontant möter upp vare sig i föreningslivet eller i
            bokhandel och på bibliotek. Ekonomiskt stöd för utbildning av
            ledare inrättades också. Verksamheten, som fick formen av försöksverksamhet,
            pågick åren 1976-1979. Under denna tid stödköptes totalt 260 000
            ex. böcker, som via barn- och ungdomsorganisationerna fördes ut
            till barn och ungdomar. Det läsfrämjande försöket utvärderades
            av kulturrådet som i skriften ”Utvärdering av verksamheten med
            läsfrämjande åtgärder för barn och ungdomar” konstaterade att
            försöket i huvudsak har varit mycket lyckat. Kulturrådets utvärdering
            resulterade i fjol i riksdagsbeslut om reguljärt stöd till läsfrämjande
            åtgärder. Medelstilldelningen för denna fortsatta verksamhet är
            betydligt mindre än stödet till försöksverksamheten. Den statligt
            stödda massmarknadsutgivningen av kvalitetslitteratur för barn
            och ungdomar ”En bok för alla barn och ungdomar” anges därför
            som lämpligt komplement till de statligt stödköpta böckerna i
            originalutförande, som används i läsfrämjande åtgärder. Också
            fördelarna av samverkan mellan organisationslivet och folkbibliteket
            i gemensamma läsfrämjande strävanden poängterades. Barn- och ungdomsorganisationerna
            går nu vidare i det läsfrämjande arbetet. Redan nu, när verksamheten
            inom ramen för ett reguljärt stöd till läsfrämjande insatser,
            är i sin linda, kan vi konstatera att organisationernas ambitioner
            sträcker sig långt bortom den gräns, som den ekonomiska tilldelningen
            sätter. För innevarande budgetår finns 400 000 kr. anslagna till
            denna form av läsfrämjande åtgärder. Budgetåret 1977/78, det sista
            försöksåret, användes merparten av anslaget för barn- och ungdomslittera-
            tur, 1605 000 kr., till stt stödköpa barn- och ungdomslitteratur
            och 200 000 kr. till ledarutbildning och metodutveckling. Utvärderingskostnaderna
            uppgick till 200 000 kr. per år. Regeringen föreslår oförändrat
            stöd, 400000 kr., till läsfrämjande åtgärder. En fördubbling av
            detta anslag ter sig i jämförelse med den ambitiösa modellen för
            försöksverksamheten blygsam, men skulle avsevärt förbättra organisationernas
            möjligheter att väcka läslust bland ständigt nya grupper av barn
            och ungdomar. Med hänvisning till vad som anförts i motionen hemställs
            att riksdagen beslutar att ge regeringen till känna vad som i
            motionen anförs om läsfrämjande åtgärder.
          </p>
          <p xml:id="i-QtwejPS3U1gmDQbYEdQQcG">
            Stockholm den 25 janauri 1983
          </p>
          <p xml:id="i-HWehH2XTPCaVv87qVFqWAc">
            GUNNAR BJÖRK (c) PÄR GRANSTEDT (c) i Gävle
          </p>
        </div>
      </div>
    </body>
  </text>
</TEI>
