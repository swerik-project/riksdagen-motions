<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00467">
  <teiHeader>
    <fileDesc>
      <titleStmt>
        <title>Våld mot kvinnor</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld mot kvinnor</title>
          <idno type="rdwebb">GW02Ju467</idno>
          <rs type="number">Ju467</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju467/text</ref>
          <ref type="dokument_url_html">http://data.riksdagen.se/dokument/GW02Ju467</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju467</ref>
          <ref type="doc">http://data.riksdagen.se/fil/ABAF6121-BFD6-4CC6-8519-48203C16CB1F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pebiap9ziboVauUUL6cGeF" type="signed"/>
        <correspContext corresp="i-Pebiap9ziboVauUUL6cGeF">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-43199DfSQ4tic2qErMbbtW" type="numbering">
          <date when="2008-10-09"/>
        </correspAction>
        <correspAction xml:id="i-LMdrDqUg9nUxoLezBohE7u" type="submission">
          <date when="2008-10-07"/>
        </correspAction>
        <correspAction xml:id="i-PAW41gAHPea44cANbMbTSn" type="transfer">
          <date when="2008-10-07"/>
        </correspAction>
        <correspAction xml:id="i-U5UmX25CxYvtKm1domujZe" type="assigned"/>
        <correspContext corresp="i-U5UmX25CxYvtKm1domujZe">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4GJnhxb1oAWDeupPSXmDYL" type="motBody">
        <div xml:id="i-FQ5Q3EW8P9KPnp9GDFJiSG" type="motProposal" subtype="förslag">
          <head xml:id="i-DECG1UwfpaZWE466swZnwT">
            Förslag till riksdagsbeslut
          </head>
          <list xml:id="i-2hKW3hdReP3YnVifDk66qq" style="ol">
            <item xml:id="i-EX4s2PtXmqNoun4jaMibwM">
              Riksdagen tillkännager för regeringen som sin mening vad som
              anförs i motionen om att förändra samhällets attityd till våld
              mot kvinnor.
            </item>
            <item xml:id="i-Rv2CqMPpeCYL3RuXNjeecU">
              Riksdagen tillkännager för regeringen som sin mening vad som
              anförs i motionen om att arbeta för en nollvision för att helt
              avskaffa mäns våld mot kvinnor.
            </item>
            <item xml:id="i-WmijXrZELMtXcZoW9ZbajF">
              Riksdagen tillkännager för regeringen som sin mening vad som
              anförs i motionen om att kvinnofrid innebär en nolltolerans av
              våld mot kvinnor.
            </item>
            <item xml:id="i-DX8Du5wv4Xu4PtQSdBMg3B">
              Riksdagen tillkännager för regeringen som sin mening vad som
              anförs i motionen om att fördjupa samarbetet mellan myndigheter
              för att motverka våldet.
            </item>
            <item xml:id="i-UaAQMdjdX3uiQCnnEUhyKb">
              Riksdagen tillkännager för regeringen som sin mening vad som
              anförs i motionen om att polis och åklagare ges ökade resurser
              för att arbeta förebyggande med våld mot kvinnor.
            </item>
            <item xml:id="i-QgL7usgc2AyAocDLaYt9nB">
              Riksdagen tillkännager för regeringen som sin mening vad som
              anförs i motionen om att den som utsatts för våld ska ha rätt
              till hemmet.
            </item>
            <item xml:id="i-9Ns5fu2Vavk3pRarRtHEJh">
              Riksdagen tillkännager för regeringen som sin mening vad som
              anförs i motionen om att samtyckeslagstiftning i någon form snarast
              införs i svensk lagstiftning.
            </item>
            <item xml:id="i-P9WBuC36JTdsvaqtkY4QEW">
              Riksdagen tillkännager för regeringen som sin mening vad som
              anförs i motionen om att kommuner ska ha handlingsplaner och beredskap
              för att hjälpa utsatta och hotade kvinnor. 1
            </item>
            <item xml:id="i-YStmJvoJc5trys7n35M1wK">
              Riksdagen tillkännager för regeringen som sin mening vad som
              anförs i motionen om att ökade satsningar görs på landets kvinnojourer.
              1
            </item>
            <item xml:id="i-27gfDFNaRzQquxcAFe6APt">
              Riksdagen tillkännager för regeringen som sin mening vad som
              anförs i motionen om att hotade kvinnor ska erbjudas trygghetspaket,
              larm, pepparsprej och kurser i självförsvar.
            </item>
            <item xml:id="i-B4XcL2stx3jG21kZuKWLTs">
              Riksdagen tillkännager för regeringen som sin mening vad som
              anförs i motionen om att offer för kvinnohandel ska få laglig
              rätt att stanna i landet för att vittna mot sina förövare och
              att de aldrig ska sändas tillbaka till hemlandet utan uppföljning,
              hjälp och stöd. 2
            </item>
            <item xml:id="i-5S7cUGSFDuNo4N665SpcZR">
              Riksdagen tillkännager för regeringen som sin mening vad som
              anförs i motionen om att Sverige ska vara drivande i frågan om
              kriminalisering av köp av sexuella tjänster.
            </item>
            <item xml:id="i-HCrosv6pQsbhgido5MQ2AZ">
              Riksdagen tillkännager för regeringen som sin mening vad som
              anförs i motionen om att våld mot äldre kvinnor uppmärksammas
              och motarbetas bl.a. genom kompetenshöjning hos personalen. 1
            </item>
            <item xml:id="i-VvVbHSwaDGBFw17ueaeCeJ">
              Riksdagen tillkännager för regeringen som sin mening vad som
              anförs i motionen om att våld mot kvinnor med funktionshinder
              uppmärksammas och motarbetas. 1
            </item>
            <item xml:id="i-JZ8hyoxtj18EqtS2QhvgLP">
              Riksdagen tillkännager för regeringen som sin mening vad som
              anförs i motionen om att bättre uppmärksamma barnets situation
              i de familjer där kvinnan och barnet utsätts för våld.
            </item>
            <item xml:id="i-TK9YZn3NWMsFx9J4GX4pSi">
              Riksdagen tillkännager för regeringen som sin mening vad som
              anförs i motionen om att Sverige inom FN och EU verkar för ett
              gemensamt regelverk mot hedersrelaterad brottslighet.
            </item>
            <item xml:id="i-P118nzeRyHtYfZ2YM7kkBd">
              Riksdagen tillkännager för regeringen som sin mening vad som
              anförs i motionen om att erbjuda skyddat boende till alla kvinnor
              som söker hjälp för hedersrelaterat våld. 1
            </item>
            <item xml:id="i-4hwRKkMKsF9CgeLmiyUUmZ">
              Riksdagen tillkännager för regeringen som sin mening vad som
              anförs i motionen om att stödprogram utarbetas för kvinnor som
              faller offer för hedersrelaterat våld. 1
            </item>
            <item xml:id="i-UxpnvyMqgVDCxNXfaRGdoR">
              Riksdagen tillkännager för regeringen som sin mening vad som
              anförs i motionen om att Sverige i vissa fall bör villkora biståndet
              som ett förhandlingsmedel för att bryta hederskulturens kvinnoförtryck.
              3
            </item>
          </list>
          <p xml:id="i-5WiLpwmMtGvpTxn3dFp3pt">
            1 Yrkandena 8, 9, 13, 14, 17 och 18 hänvisade till SoU.
          </p>
          <p xml:id="i-HMm2Fg6svromaAmzZNANLV">
            2 Yrkande 11 hänvisat till SfU.
          </p>
          <p xml:id="i-99pJ5UbYrYZfdGfY4sC3pP">
            3 Yrkande 19 hänvisat till UU.
          </p>
        </div>
        <div xml:id="i-Dq1WMhndT6ytbr4vrtehNg" type="motContent">
          <head xml:id="i-5Qc9U4XKqjjaguDZPbMSPB" type="h1">
            Motivering
          </head>
          <p xml:id="i-AjLHPZoRfL7tELHQUbuqZd">
            Våld mot kvinnor har länge setts som en privatsak men på senare
            år har problemet allt mer dryftats i medier och i samhällsdebatten
            och fått uppmärksamhet som visar att våld mot kvinnor är ett samhällsproblem
            på samma sätt som exempelvis den segregerade arbetsmarknaden med
            kvinnors låga löner till följd. Vi kan aldrig acceptera att tiotusentals
            kvinnor varje år misshandlas i det egna hemmet av en man som de
            har en nära relation till. Undersökningar visar att risken för
            misshandlade kvinnor att hamna i en depression är stor, och närmare
            36 procent av de kvinnor som har blivit utsatta för våld har funderat
            på att ta sitt liv. En nolltolerans mot våld mot kvinnor måste
            skapas och implementeras i hela samhället. Kompetens om vålds-
            och sexualbrott mot kvinnor måste öka inom samtliga myndigheter.
            Samarbetet mellan rättsväsendet och berörda myndigheter behöver
            intensifieras och utvecklas och handläggningen bli effektivare.
            Utbildning av polis, åklagare och domare behöver öka och kunskaperna
            om orsakerna till våldsbrott mot kvinnor och om hur våldet påverkar
            offret ska vara ett prioriterat område. Landets kvinnojourer och
            mansjourer ska ses som en stor tillgång och resurs. Jag vill därför
            öka anslagen till dessa som idag ofta drivs med hjälp av ideella
            krafter. Särskilt allvarligt är de fall där värnlösa drabbas av
            våld, t.ex. äldre och funktionshindrade kvinnor samt barn. Forskning
            visar att bland de äldre kvinnor som utsätts för våld och övergrepp
            är det de mest vårdkrävande på institutionerna som är mest utsatta.
            Vården måste därför ges utökade resurser så att personalen får
            tid att ägna sig åt patienterna och inte bara vårda dem fysiskt
            utan också se till deras mänskliga, sociala behov.
          </p>
          <p xml:id="i-Vk7KsuuYy8A33M9S8Z8w3g">
            Vårdpersonalen måste också erbjudas kompetensutveckling inom
            detta område.
          </p>
          <p xml:id="i-HN4gW1FuSk9pjmm3LX5RAK">
            Funktionshindrade kvinnor är överrepresenterade bland dem som
            drabbas av sexuella övergrepp och sexuellt våld. En del av dessa
            kvinnor vittnar om hur vissa män erotiserar deras handikapp. Kvinnan
            har svårt att sätta gränser och söker kärlek och omtanke. Kvinnor
            som utsätts för sexuella övergrepp får allt svårare att värna
            om sin integritet och blir därför lätt ett offer.
          </p>
          <p xml:id="i-3AeLTRqimCVnStCwfAeAcs">
            Enligt beräkningar upplever ca 200 000 svenska barn våld inom
            familjen. Dessa barn är ofta både vittnen till och offer för misshandel.
            Större uppmärksamhet måste ägnas åt barnen i de familjer där kännedom
            finns om att kvinnan utsätts för våld.
          </p>
          <head xml:id="i-6MoGpT6MYCcRz56cYpV8y1" type="h1">
            Våld mot kvinnor
          </head>
          <p xml:id="i-WtygeWNUSq8YHmk5gfd4oV">
            Varje år mister ett drygt tjugotal kvinnor i Sverige livet på
            grund av att de utsatts för våld av en man som de har eller har
            haft en nära relation till. År 2001 anmäldes ca 20 000 misshandelsbrott
            mot kvinnor i Sverige. Endast var femte anmälan leder fram till
            ett åtal. Två tredjedelar av de våldsbrott som begås mot kvinnor
            utförs av en för henne redan bekant person och ofta begås denna
            misshandel i det egna hemmet. Cirka 30 procent av kvinnorna som
            polisanmäler våldet har tidigare anmält mannen för misshandel
            (Brå: Våld mot kvinnor i nära relationer. En kartläggning 2002
            s. 6 f.).
          </p>
          <p xml:id="i-HCgJLqH8RcK3JKXWoz5d1L">
            Våldsbrott mot kvinnor är ett problem som sträcker sig över alla
            sociala skikt i samhället. Undersökningar har visat att många
            fall av misshandel mot kvinnor avslutas med en våldtäkt. Misshandel
            mot kvinnor börjar ofta i samband med en graviditet. Våldsbrotten
            och hoten om misshandel mot kvinnor påver kar naturligtvis kvinnors
            hälsa, såväl fysiskt som psykiskt, mycket negativt. Viktigt att
            påpeka är att våldet inte enbart utgör ett fysiskt hot utan också
            ett psykiskt.
          </p>
          <p xml:id="i-PskMuEUTf1H39QTqTCcbdj">
            Risken att hamna i en depression är stor och närmare 36 procent
            av de kvinnor som i Sverige utsatts för våldsbrott har funderat
            på att ta sitt liv (Gun Heimer, Rikskvinnocentrum 2001).
          </p>
          <head xml:id="i-VZehih4LYZ91QFR2RReds7" type="h2">
            Myndigheternas ansvar
          </head>
          <p xml:id="i-A1Ziim9jfE87tS5xHv4Yc6">
            Socialtjänsten har det yttersta ansvaret för att misshandlade
            kvinnor får hjälp. Situationen är därför mycket allvarlig då många
            kommuner helt saknar handlingsplaner och beredskap för att möta
            utsatta kvinnors behov och heller inte tillhandahåller information
            till allmänheten om vart hotade kvinnor kan vända sig (Socialstyrelsen:
            Social tillsyn 2001). Det är av största vikt att åtgärder vidtas
            som dels förebygger våldet, dels säkerställer den misshandlade
            kvinnans trygghet och säkerhet. För att kunna uppnå detta måste
            samarbetet mellan berörda myndigheter fördjupas och handläggningen
            bli effektivare. Välutbildade poliser med kunskaper om orsakerna
            till våldsbrott och om hur våldet påverkar offret kan positivt
            bidra till kvinnans fortsatta agerande och hennes möjligheter
            att bli av med det ständiga hotet om misshandel. Både polis och
            åklagare kan fortfarande göra mer i arbetet med att bekämpa våldet
            mot kvinnor. Hela rättsapparaten måste arbeta snabbare och effektivare.
          </p>
          <head xml:id="i-XKyyUEVVbd4bcd7aynP9mU" type="h2">
            Kvinnojourer
          </head>
          <p xml:id="i-F4uVgSyAiX87k4y4qBmqiz">
            Det finns idag ca 150 kvinnojourer i Sverige. Kvinnojourerna
            är en fantastisk resurs för alla de kvinnor som tar sin tillflykt
            dit när hot och våld blir övermäktigt och då hemmet inte längre
            är en trygg plats. Kvinnojourerna drivs i huvudsak genom ideellt
            arbete, varför många av landets kvinnojourer har svårt att finansiera
            sin verksamhet. I många kommuner saknas kvinnojourer helt, vilket
            inte är rimligt. Alliansregeringen har infört hårdare krav på
            kommuner att tillhandahålla kvinnojourstjänster. Här bör regeringen
            ligga på kommunerna att uppfylla sitt åtagande.
          </p>
          <head xml:id="i-Tt34xSDSFkFKDMdcoAto1T" type="h2">
            Bevishantering
          </head>
          <p xml:id="i-4inLUnnCSB3x5cQggWHqwt">
            Vikten av dokumentering och bevissäkrande är stor. Det ska finnas
            tillgång till en videokamera i varje polisbil för dokumentering
            av misshandelsskador och brottsplatsen. Lagen om besöksförbud
            är ett viktigt skydd för hotade kvinnor. Straffsatserna för de
            män som överskrider förbudet måste skärpas. Hotade kvinnor ska,
            utan väntetid, erbjudas trygghetspaket och larm. Hotade kvinnor
            ska även ha rätt att bära och använda pepparsprej.
          </p>
          <head xml:id="i-48PWdutwid6i6cbFyGucwq" type="h2">
            Förebyggande arbete
          </head>
          <p xml:id="i-VSRYh1KQNEqGLzUVeFAnf1">
            Det förebyggande arbetet mot våld är mycket viktigt. Skolan ska
            ge möjlighet till träning i självförsvar för dem som så önskar.
            Självförsvar handlar i grunden om mycket mer än att lära sig metoder
            för att handgripligt skydda sig mot anfall. Det första ledet innebär
            att ge självförtroende och stärka skyddet av sin egen integritet.
          </p>
          <head xml:id="i-TTDbViMJA6Be5p1RiMM8tn" type="h1">
            Mannen som misshandlar
          </head>
          <p xml:id="i-CyNHnyBPUR6T9FDREodK4G">
            Så gott som allt våld i dagens samhälle är mäns våld. Mäns våld
            mot kvinnor är ett maktuttryck. Dagens könsmaktsordning innebär
            att mannen utgör normen. Detta leder till att många män tar för
            givet att de är överordnade kvinnor och därmed också ska ha makt,
            just på grund av sin könstillhörighet. Forskning visar att då
            de upplever att denna makt tas ifrån dem eller ifrågasätts tar
            de många gånger till våld för att bekräfta och försvara sin självpåtagna
            makt och rätt (Nationellt råd för kvinnofrid: Man slår! Vad gör
            man? 2002 s. 5 f.). Det är mycket svårt att peka ut en man som
            utövar våld mot kvinnor då dessa män finns representerade bland
            alla åldrar, nationaliteter, yrkesgrupper och samhällsklasser.
            Det finns dock ett antal faktorer som verkar öka risken för att
            mannen tar till våld. De män som misshandlar är i större utsträckning
            brottsbelastade, arbetslösa och har lägre utbildning än män i
            allmänhet. Detta gäller även för de kvinnor som blir utsatta för
            våld. Svartsjuka, konflikter i samband med en separation och alkohol
            är också återkommande generella drag hos gärningsmän i samband
            med kvinnomisshandel (Brå: Våld mot kvinnor i nära relationer.
            En kartläggning 2002 s. 7). Grundläggande orsak är dock den könsmaktsordning
            som gör att män slår kvinnor.
          </p>
          <head xml:id="i-SvzXhe1cfRRoH2pnuhEwwy" type="h2">
            Mansjourer
          </head>
          <p xml:id="i-GfX4dvYywQZGmXxD9HvCJ4">
            Under slutet av 1980-talet startade de första mansjourerna i
            Sverige. Kriscentrum för män i Göteborg påbörjade sin verksamhet
            1986 och Manscentrum startade i Stockholm 1988. 1997 började Riksorganisationen
            arbeta med syfte att skapa ett forum för utbyte av erfarenheter
            och kunskaper. Idag har Riksorganisationen sex medlemmar och de
            tar årligen emot ca 1 200 män för personliga samtal eller gruppbehandling.
            Merparten av de män som söker sig till dessa organisationer är
            mellan 25 och 45 år och kommer från olika yrkesgrupper och samhällsklasser.
            De flesta söker sig till organisationen på grund av samlevnadsproblem.
            Mellan 25 och 30 procent av dessa män uppger problem med våld
            och/eller aggressivt beteende. De flesta män har relationsproblem
            och befinner sig i eller i nära anslutning till en separation
            (Nationellt råd för kvinnofrid: Man slår! Vad gör man? 2002 s.
            17 f.). Jag tycker att det är viktigt att män som misshandlar
            får hjälp. Syftet ska vara att skapa ett ökat medvetande hos dessa
            män så att de slutar försöka lösa sina problem genom att misshandla
            kvinnor. En viktig fråga för männen är att våga titta på och utvärdera
            dagens rådande man.
          </p>
          <head xml:id="i-JZG7vUY4Muuj9JvWtSF4Gs" type="h2">
            Våldtäkt
          </head>
          <p xml:id="i-PVs228K3k3r1YQnDD8ifv">
            Den som genom misshandel eller annars med våld eller genom hot
            om brottslig gärning tvingar en person till samlag eller till
            att företa eller tåla en annan sexuell handling som med hänsyn
            till kränkningens art och omständigheterna i övrigt är jämförlig
            med samlag, döms för våldtäkt till fängelse i lägst två och högst
            sex år.
          </p>
          <p xml:id="i-47vaY68KnzeryVo4NvaC2n">
            Detsamma gäller den som med en person genomför ett samlag eller
            en sexuell handling som enligt första stycket är jämförlig med
            samlag genom att otillbörligt utnyttja att personen på grund av
            medvetslöshet, sömn, berusning eller annan drogpåverkan, sjukdom,
            kroppsskada eller psykisk störning eller annars med hänsyn till
            omständigheterna befinner sig i ett hjälplöst tillstånd. (Brottsbalken,
            6 kap. Om sexualbrott 1 §).
          </p>
          <p xml:id="i-BWq7aAxfJEsuVyifKy8QKk">
            Under de senaste 20 åren har antalet polisanmälda våldtäkter
            mer än fyrdubblats i Sverige. Lagändringar har ökat anmälningsbenägenheten,
            men bedömningen är även att det faktiska antalet fall ökat. Enligt
            statistiken är det idag bara 12 procent av de brottsoffer som
            anmäler våldtäkt som får sin sak prövad i domstol. Brås statistik
            över våldsbrott mot barn omfattar endast upp till 15 år. Våldsbrott
            mot unga kvinnor i åldrarna 1618 har vi svårare att få fram, vilket
            skapar ett mörkertal. År 2004 anmäldes över 2 600 våldtäkter.
            Nästan 30 procent av de anmälda våldtäkterna har begåtts mot offer
            som varit under 18 år.
          </p>
          <p xml:id="i-AMhTrzMNtCyMzERv7HQ5q4">
            Mörkertalet av antalet anmälda våldtäkter beräknas vara mycket
            stort. Många kvinnor som blivit utsatta för en våldtäkt väljer
            att inte anmäla brottet. Detta beror på många saker. Det kan handla
            om misstro mot statliga institutioner, att kvinnan upplever att
            en anmälan och eventuell rättegång innebär allt för stora personliga
            kostnader eller att kvinnan är rädd för att utsättas för repressalier
            från gärningsmannen.
          </p>
          <p xml:id="i-rqtNoum9ZjRQ5DAPAeSet">
            Många kvinnor som har anmält en våldtäkt upplever kränkande behandling
            i rättssalen. De blir ifrågasatta, skuldbelagda och förödmjukade.
            Istället för att granska mannens beteende och agerande i och med
            våldtäkten blir det kvinnans beteende som blir utsatt för granskning.
            I många våldtäktsdomar finns beskrivningar av hur kvinnan varit
            klädd, om hon har varit alkoholpåverkad, hennes sexualvanor osv.
            Många gånger utgår rättsprocessen från gärningsmannens perspektiv
            och hur han har uppfattat situationen istället för att se till
            offrets upplevelser (Brå Apropå 5/2002: Hans Tengland).
          </p>
          <p xml:id="i-LjBr5ayX6G4X5dmfPTgrWU">
            Det är viktigt att samhällets och rättsväsendets attityd gentemot
            våldtäktsoffer förändras genom ökad kunskap och att rättsprocessen
            ska granska förövarens beteende i samband med en våldtäkt och
            inte offrets. Den förra regeringen tog inte frågan på allvar.
            Det är bra att alliansregeringen nu på allvar utreder frågan om
            samtyckeslagstiftning. Det är hög tid att införa någon form av
            samtyckeslagstiftning, i enlighet med EU:s lagstiftning.
          </p>
          <head xml:id="i-QsPnuQuRrUwDqDjkXJsUXC" type="h2">
            Hedersrelaterad brottslighet
          </head>
          <p xml:id="i-FYHvAb8z3KJ23QFmyRgMgS">
            FN uppskattar att ca 5 000 kvinnor runt om i världen mördades
            av sina egna familjemedlemmar år 2002. Hederskulturen förekommer
            främst i patriarkala samhällen där familjen, släkten eller klanen
            utgör den primära samhällsenheten och där sammanhållningen inom
            den egna gruppen är en förutsättning för gruppens inflytande gentemot
            andra grupper. Geografiskt förefaller hederskulturen ha sina främsta
            spridningsområden i hela Mellanöstern, i Afghanistan, Pakistan,
            Bangladesh och i Indien. Det finns även hederstänkande i vissa
            länder i Sydamerika och Afrika. Hederskulturen har en tydlig koppling
            till makt, pengar och anseende. Hederskulturens kvinnosyn bygger
            på att kvinnan är underordnad mannen och lägst stående på samhällsstegen.
            Detta ger övriga familjen rätt att straffa kvinnan om hon anses
            förstöra familjens heder, makt och anseende. Det är dock inte
            enbart hedern som går förlorad utan också makten. Då dessa män
            förlorar makten och kontrollen över sina familjer måste den återtas,
            ibland genom bestraffning och i vissa fall genom mord på döttrarna
            (Nationellt råd för kvinnofrid: Man slår! Vad gör man? 2002 s.
            6). Även kvinnor spelar en aktiv roll inom hederskulturen. Medan
            det är männen som svarar för våldet så är kvinnorna inte sällan
            pådrivande när det gäller att se till att hedern återupprättas.
          </p>
          <p xml:id="i-PGbPKcQ2SHqxZNCDyEwpWu">
            Det är viktigt att se de kulturella och strukturella faktorerna
            bakom hedersmord. Genom att vi ser hedersmord som ett kulturellt
            problem erkänner vi också invandrarflickornas problematik och
            utsatta situation i det svenska samhället.
          </p>
          <head xml:id="i-F8PQ6LNtG7dq1pjHW32BnD" type="h2">
            Biståndet
          </head>
          <p xml:id="i-XfyKCt9tsEvsGizPLiMXJW">
            I FN:s kvinnokonvention ska kvinnor skyddas även från våld som
            förekommer i familjen. Våld inom äktenskapet kan vara hot och
            våld, tvångsgifte, könsstympning, sexuella trakasserier, handel
            med kvinnor m.m. När det gäller det hedersrelaterade våldet antog
            FN 2001 en resolution som beslutade om avskaffandet av brott i
            hederns namn. Resolutionen slår fast att det är statens ansvar
            att förhindra och utreda dessa brott. Länder som tidigare förnekat
            detta brott har nu börjat ändra sina lagar, vilket är positivt.
            Kvar finns dock mycket att göra. Sverige bör i många fall överväga
            att villkora biståndet som ett förhandlingsmedel för att ställa
            krav om ställningstaganden mot hederskulturens förtryck som ett
            villkor för biståndssamarbete.
          </p>
          <head xml:id="i-3hywFKwQcTkATjU4zY6bxJ" type="h2">
            Påverkar segregationen i Sverige den hedersrelaterade brottsligheten?
          </head>
          <p xml:id="i-Skd46Qk1k3mJdRaSqQvK3b">
            Många kvinnor i patriarkala familjer utsätts i det tysta för
            fysisk och psykisk misshandel. På grund av segregationen tyr sig
            invandrarfamiljer till sina landsmän, vilket ytterligare ökar
            segregeringen, familjerna blir allt mer isolerade och detta bidrar
            till att konservera stereotypa och föråldrade könsroller. I mötet
            med Sverige förlorar ofta fadern sin roll som familjeförsörjare,
            vilket leder till bristande självkänsla. Han försöker allt hårdare
            kontrollera sin familj och får god hjälp med detta utav sina landsmän.
            Det skapas en mycket stark kontroll familjerna emellan och det
            är flickorna som blir offer. Vi bör aktivt i den svenska integrationspolitiken
            lyfta frågan om hederskultur och arbeta förebyggande i större
            utsträckning med bl.a. värderingsfrågor.
          </p>
          <head xml:id="i-J8iXefSkotuKLw9CAFQ2mT" type="h2">
            Familjens och släktens roll
          </head>
          <p xml:id="i-NSivW54GYqLvKPVatJUGVj">
            Det finns ett starkt socialt stöd och regelverk för de män som
            utövar våld mot sina döttrar i hederns namn. Hedersmord pressas
            således fram av ett socialt tryck från familjen. I hederskulturen
            finns en tydligt uttalad hierarki där fadern och hans släkt (t.ex.
            farbröder) kommer först, sedan modern och hennes släkt, följt
            av familjens söner och slutligen döttrarna. Alla relationer är
            genusbetonade och befästs i och med födelsen; det är bättre att
            föda en son än att föda en flicka. Det är således mer fördelaktigt
            att vara man än att vara kvinna. Det är patriarken som styr familjen,
            allt ifrån ekonomin till kontakter med omvärlden. Att bli förskjuten
            från sin familj är därför inte bara en social tragedi utan även
            en ekonomisk.
          </p>
          <head xml:id="i-Uhiab1TFKg3sKJt7XZFhsE" type="h2">
            Hedersrelaterad brottslighet i Sverige
          </head>
          <p xml:id="i-8t3vKiPBRRVmquL9F7NKpx">
            Det är mycket svårt att veta hur omfattande den hedersrelaterade
            brottslig­heten är i Sverige. Anmälningsbenägenheten är låg och
            det är därför ett stort mörkertal av icke anmälda brott. Samhällets
            kunskap om denna typ av brottslighet är också mycket låg. Enligt
            länsstyrelserna i Stockholm, Göteborg och Malmö har minst 400
            unga kvinnor sökt hjälp för att de känner sig hotade av sina familjer.
            Mindre än fem procent av dessa kvinnor har beroende på re sursbrist
            erbjudits skyddat boende.
          </p>
          <p xml:id="i-4HqQ6FJPBLXuJvUrjwSLbn">
            För de flickor som söker hjälp av samhället ska det utarbetas
            stödprogram. Dessa program ska innehålla skyddat boende, övriga
            fysiska skyddsanordningar, utbildning i personskydd, möjlighet
            till regelbundna samtal med erfaren kurator eller psykolog, möjlighet
            till utbildnings- och yrkesvägledning samt hjälp och stöd att
            upprätta en levnadsplan för de närmsta åren. Det är mycket viktigt
            att tidiga satsningar riktas mot hela familjen i syfte att mot­verka
            motsättningar inom familjen som kan leda till hedersmord.
          </p>
        </div>
        <div xml:id="i-d9cRaci76wmLh156EDqBX" type="motSignatures">
          <list xml:id="i-Fqzpn8LJULu7gMJBwK4snj">
            <item xml:id="i-o2AKwvH7N3RhAEj2rgJrm" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
