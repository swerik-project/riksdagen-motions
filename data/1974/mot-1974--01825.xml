<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01825">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1974:107 angående intrång</title>
        <author>av fru Fraenkel och herr Westberg i Ljusdal</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1974:107 angående intrång</title>
          <idno type="rdwebb">FX021825</idno>
          <rs type="number">1825</rs>
          <ref type="dokument_url_text">http://data.riksdagen.se/dokument/FX021825/text</ref>
          <ref type="dokument_url_html">http://data.riksdagen.se/dokument/FX021825</ref>
          <ref type="dokumentstatus_url_xml">http://data.riksdagen.se/dokumentstatus/FX021825</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MSSWF8TidaAK18RJ3dSeSc" type="signed"/>
        <correspContext corresp="i-MSSWF8TidaAK18RJ3dSeSc">
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1825/mot_1974__1825-001.pdf"/>
      <fw xml:id="i-VfybKfnH2xr1SunksXq1hN">
        Mot. 1974:1825 Kl
      </fw>
      <div xml:id="i-7KR1hKnbewmZnmeg1mkFLv" type="motHeader">
        <div xml:id="i-DxrKAmXBoPwRrFVtyRi9VF" type="motTitle"/>
        <div xml:id="i-ofAdVQDxdPJU7VNQwTeZb" type="motSubmissionInfo"/>
      </div>
      <div xml:id="i-KSYi9X5oswpoXLYrWrbcXe" type="motBody">
        <div xml:id="i-RMmM1AKhys9ZQ3EgEYFWVe">
          <p xml:id="i-3duT4LkTVRdfGJpf26NbRo">
            Nr 1825
          </p>
          <p xml:id="i-bD6kudzF8zbnFBeJMGMZv">
            av fru Frenkel och herr Westberg i Ljusdal i anledning av Kungl.
            Maj:ts proposition 1974:107 angående intrång i Abisko nationalpark.
          </p>
          <p xml:id="i-4ZCeYmBS3VbpvzQwHdZPjc">
            Den svenska fjällvärlden erbjuder unika värden. I Europa finns
            mycket få större områden, som är oexploaterade och som motsvarar
            de svenska fjällområdena när det gäller möjligheter till vetenskapliga
            studier samt till turism och rekreation av ett slag som blir alltmer
            efterfrågat i takt med fortsatt urbanisering och centralisering.
            Planeringen för utnyttjandet av fjäll- världen är därför ett mycket
            viktigt men också svårt arbete. Krav på vattenkraftexploatering,
            gruvdrift och annan exploatering ställs gång på gång mot vetenskapliga
            bevarandeintressen, samernas livsvillkor och rekreationsintressen.
            Så gott som alltid har exploateringskraven segrat. Kraftverk och
            vägar har byggts även i nationalparker som avsatts för att bevara
            landskapet i dess naturliga tillstånd. Fjällområdena har splittrats
            upp genom att vägar dragits rakt igenom dem. De helt oexploaterade
            områdena har blivit allt mindre. Det är inte möjligt att helt
            undanta hela fjällregionen från fortsatt ex- ploatering. I riksplanearbetet
            har vissa kärnområden utpekats som särskilt skyddsvärda. Man har
            dock i detta arbete fått anpassa sig till den verklighet som redan
            finns och till de planer på exploatering som utarbetats. Exploateringen
            av fjällvärlden har gått snabbt. Områdena kring Stora Sjö- fallet
            har offrats för vattenkraftutbyggnad. Flera stora vägbyggen genomförs
            eller planeras. Dit hör bl. a. Graddisvägen, Ritsemvägen och en
            planerad väg Tärnaby — Ammarnäs. Ofta har då tillfälliga sysselsättningseffekter
            spe- lat en avgörande roll vid beslut om exploatering. Naturligtvis
            skall inte fjällområdena förbehållas bara dem som ger sig ut på
            mer eller mindre krävande vandringar i obanad terräng eller längs
            vandringslederna. Det måste finnas ett brett utbud av möjligheter
            för turism och rekreation i olika former, från lättillgängliga
            områden med stugbyar, hotell och kortare vandringsleder i anslutning
            till väg eller järnväg till mera krävande vandringar utanför leder
            långt bort från buller, avgaser och andra störningar. Det är bl.a.
            mot denna bakgrund man bör se frågan om en väg mellan Kiruna och
            Narvik.
          </p>
          <p xml:id="i-Qu2sZQXm4uGmSQXuXmMTKe">
            Propositionen
          </p>
          <p xml:id="i-QGpiWjK4ZzHwhm3jkmHu1N">
            I prop. nr 107 begärs, att riksdagen medger intrång i Abisko
            nationalpark, som skulle göra det möjligt att bygga en väg mellan
            Kiruna och Riksgränsen.
          </p>
          <pb facs="riksdagen-motions-pdf/data/1974/mot_1974__1825/mot_1974__1825-002.pdf"/>
          <fw xml:id="i-4HgDnByeMiH44LNDTPJ6N2">
            Mot. 1974:1825 12
          </fw>
          <p xml:id="i-TiAycXLZM9SGRDWUTCiqHX">
            Propositionen uppehåller sig i huvudsak vid denna del av problemkomplexet
            mot den bakgrunden att riksdagen inte har att ta ställning till
            enstaka väg- byggen. Detta är dock otillfredsställande, liksom
            att remissinstanserna fått primärt yttra sig över själva intrånget,
            mindre om hela vägprojektet. Moti- veringarna för en väg är kortfattade,
            men bedömningen måste rimligen gälla hela projektet och de konsekvenser
            öppnandet av en ny väg i ett nu till stora delar orört område
            får i olika avseenden.
          </p>
          <p xml:id="i-9SrSKLbRae56X8VA8qrHGi">
            Skäl för vägen
          </p>
          <p xml:id="i-Ns2oRVWGNYrzVe21LodqZn">
            De skäl som anförts för vägen är att den skulle främja utvecklingen
            av näringslivet på Nordkalotten. Dessutom skulle själva vägbyggandet
            ge ett tillfälligt tillskott till sysselsättningen. Vidare har
            anförts att vägen för främst Kirunas del skulle underlätta möjligheterna
            till rekreation i området. Dessa skäl är var för sig tungt vägande.
            Arbetsmarknadssituationen i Norrbottens inland är besvärlig. Expansionen
            inom länet sker i kustområdet kring Luleå. För Kirunaborna skulle
            givetvis en väg upp mot Torneträskområdet vara av stort värde
            från rekreationssynpunkt. Men dessa skäl måste vägas mot de nackdelar
            ett byggande av vägen medför. De måste också ställas i relation
            till de alternativa möjligheter som finns för att främja sysselsättning
            och rekreationsmöjligheter i det aktuella området.
          </p>
          <p xml:id="i-FSnnUzx17dLr1uNJiX7iAX">
            Intrånget i nationalparken
          </p>
          <p xml:id="i-W79Tx5JrKwKTu6NTh5QqNG">
            Nationalparkerna har avsatts för att bevara särskilt värdefulla
            naturom- råden. Den tyngd som lagts härvid framgår även av att
            det krävs riks- dagsbeslut för att intrång i nationalparker skall
            få göras. Sådana intrång har också gjorts i stor omfattning. I
            Stora Sjöfallets nationalpark har vid flera tillfällen delar —
            de värdefullaste — brutits ut och exploaterats. Det senaste intrånget
            skedde i samband med socialdemokraternas och kom- munisternas
            beslut i riksdagen om byggandet av Ritsems kraftstation. Sve-
            rige har i internationella naturvårdskretsar fått dåligt rykte
            för bristande uppslutning kring nationalparksfilosofin. Det måste
            enligt vår mening till extremt starka skäl för att intrång i nationalparker
            över huvud taget skall tillåtas. Det är mycket tveksamt om sådana
            föreligger i det nu aktuella fallet.
          </p>
          <p xml:id="i-WWMAXhsrc8NHKmbyWcuomB">
            Vägbygget
          </p>
          <p xml:id="i-EuuabrZwqtrWoY2JAgiEGy">
            Som vi tidigare framhållit har fjällområdena kommit att styckas
            upp genom en rad vägbyggnader. De sammahängande vildmarksområdena
            har därigenom krympt ihop på ett oroväckande sätt. Självfallet
            kan av trafikskäl vägar genom fjällområdena vara nödvändiga i
            vissa fall. Detta gäller dock knappast Narviksvägen. Genom att
            järnväg med såväl passagerar- som gods-
          </p>
          <pb facs="riksdagen-motions-pdf/data/1974/mot_1974__1825/mot_1974__1825-003.pdf"/>
          <fw xml:id="i-W2tz9VN5XXDr55aiebmSXM">
            Mot. 1974:1825 13
          </fw>
          <p xml:id="i-DdmnbcbrNcP8EWSEzGbfbo">
            trafik finns mellan Kiruna och Narvik föreligger möjligheter
            att snabbt ta sig genom eller till området. I en tid då allt fler
            talar om järnvägens fördelar inte minst från energi- och miljösynpunkt
            är det rent generellt tvi- velaktigt att investera i vägar som
            går helt parallellt med järnvägar. Den nu aktuella vägen fyller
            heller inte normala lönsamhetskrav och har inte ”normalt” trafikpolitiskt
            berättigande. Det bör dessutom vara möjligt att genom olika åtgärder
            främja trafiken på Malmbanan genom exempelvis låga taxor för bil-
            och persontransport. Det har framhållits att skadeverkningarna
            genom vägens tillkomst skulle begränsas till ett mycket litet
            område eftersom vägen till största delen skulle läggas i nära
            anslutning till järnvägen. Det är riktigt om man enbart ser till
            de direkta ingreppen i naturen. Det är dock lättsinnigt att anta
            att ska- deverkningarna skulle begränsas till denna smala korridor
            längs vägen. Om vägen kommer till stånd kommer krav sannolikt
            att framställas på vidare exploatering och följdinvesteringar,
            som i och för sig från vissa håll kan anses motiverade i och med
            att stora investeringar gjorts. En väg genom området skulle generera
            störningar i ett brett band längs vägen: bebyggelse, bensinstationer,
            serviceanläggningar, tillfartsvägar. En ohämmad snösko- tertrafik
            kan befaras som skulle kunna drabba bl. a. hela Kebnekaiseområdet.
            Frågeställningen måste därför vara om ett nytt relativt opåverkat
            område med speciella kvalifikationer skall utnyttjas för just
            dessa ändamål.
          </p>
          <p xml:id="i-AsEYZT8sgUWKFFquapCRzE">
            Turism
          </p>
          <p xml:id="i-J53ct4ngffS9TGZdCE1nkg">
            Området sydväst om Torne träsk är redan i viss utsträckning utbyggt
            för turism och rekreation. Med koncentration till Abisko finns
            hotell och andra övernattningsanläggningar. Abisko är också utgångspunkt
            för den mest frekventerade delen av Kungsleden. Detta är en följd
            av att kom- munikationerna till området är bekväma. Abiskoområdet
            är sådant, att det kan utnyttjas av alla kategorier människor
            som efterfrågar friluftsliv med tillgång till god service. Området
            skiljer sig därigenom från exempelvis Sa- rekområdet, där service
            och bekväma tillfartsleder saknas. Men Abisko- området är ändock,
            frånsett områdena närmast turistanläggningarna, vild- mark fri
            från buller med frisk luft och rent vatten. Utan tvivel kommer
            förhållandena att ändras om en väg byggs. Det bör också påpekas,
            att Svenska turistföreningen, som har anläggningar i området och
            alltså skulle kunna ha ekonomiska fördelar av en väg, avstyrkt
            förslaget. Det finns enligt vår mening starka skäl för att området
            även fortsättningsvis utnyttjas för i stort sett den typ av rekreation
            och turism som nu utövas och som ger speciellt goda möjligheter
            för dem som vill uppleva storslagen natur och koppla av från stress,
            buller och andra påfrestningar man ändå ha tillgång till god service.
          </p>
          <pb facs="riksdagen-motions-pdf/data/1974/mot_1974__1825/mot_1974__1825-004.pdf"/>
          <fw xml:id="i-7wShPZnp7Ay31T3kch2nqH">
            Mot. 1974:1825 14
          </fw>
          <p xml:id="i-FRfDJxKJPPH3fLY5nQUZxf">
            Samernas intressen
          </p>
          <p xml:id="i-LUBFxZkkX3MM2A8rKSBCE6">
            Exploatering i fjällvärlden har i första hand gått ut över samerna.
            Gång på gång har samerna fått vika för storsamhällets krav. Så
            skulle ske även i detta fall. Det går inte att hävda, att det
            endast är mycket små delar av renskötselområdena som störs och
            att det finns andra områden att tillgå. Det är detta argument
            som alltid drivits av exploateringsintressena. Sam- mantagna har
            emellertid dessa ständiga intrång avsevärt försvårat möjlig- heterna
            till renskötsel inom stora delar av de samiska kärnområdena. Ytter-
            ligare inskränkningar i renskötseln är ett direkt hot mot den
            samiska kulturen som sådan. De berörda samebyarna och Svenska
            samernas riksförbund har också motsatt sig att vägen byggs. Man
            framhåller bl. a. att de allvarligaste skadeeffekterna inte kommer
            av att mark undantas för själva vägkroppen utan hänför sig till
            ”de störningszoner som uppkommer såväl i direkt an- slutning till
            vägen som till följd av det tryck på omgivande marker som en därmed
            förenad ökning av den tunga turismen (anläggningar, liftar m.
            m.) samt inte minst snöskotertrafiken medför”. Man framhåller
            vidare, att by- arnas behov av kommunikationer tillfredsställes
            av järnvägen liksom att samma ställningstagande för övrigt har
            gjorts av den övriga befolkningen efter järnvägen.
          </p>
          <p xml:id="i-WFhxfEnYEhjsye5dmiTTrX">
            Vetenskapliga naturvärden
          </p>
          <p xml:id="i-6p8cT522TPS5nxRvA1Ld5c">
            Abisko-Torneträskområdet är av stort nationellt och internationellt
            in- tresse. I den fysiska riksplaneringen har området bedömts
            som ett i högsta grad skyddsvärt område. Torneträsk omnämns som
            värdefullt referensom- råde och refugium för den tillbakaträngda
            faunan och floran. Områdets flora och fauna innehåller fler arter
            av reliktkaraktär än något annat fjällområde i landet. Området
            är också utpekat som ”verneområde” i Nordiska rådets utredning
            om speciellt skyddsvärda områden i Norden. För den naturvetenskapliga
            forskningen är Abiskoområdet särskilt vär- defullt. För mer än
            70 år sedan inrättades här en naturvetenskaplig station. Den är
            nu belägen i Abisko. 1970 byggdes en ny forskningsstation. Mätningar
            och inventeringar inom olika vetenskapliga områden har här kontinuerligt
            gjorts längre än på något annat ställe i världen. Abisko-Torneträskområdet
            är ett av de ytterst få nästan ostörda ekosystem på norra halvklotet
            som är lätt åtkomligt. Forskningsarbetet i Abisko har starka internationella
            an- knytningar. Delar av det ingår i större jämförande ekologiska
            undersök- ningar. Abisko rekommenderades vid FN:s miljökonferens
            som plats för en av tio mätstationer i ett globalt system för
            att undersöka långsiktiga ekologiska förändringar. Sammanfattningsvis
            kan konstateras att Abiskoområdet utan jämförelse är det viktigaste
            området för forskning inom hela fjällvärlden. Det är stor risk
            att den exploatering en väg genom området skulle medföra inte
            bara
          </p>
          <pb facs="riksdagen-motions-pdf/data/1974/mot_1974__1825/mot_1974__1825-005.pdf"/>
          <fw xml:id="i-NEEAwD5Adydif1nfVbyHNB">
            Mot. 1974:1825 15
          </fw>
          <p xml:id="i-Q9maryAa3BQUpXczLZhem7">
            skulle allvarligt skada området utan också vara till stor skada
            för det viktiga forskningsarbete som är koncentrerat till Abiskoområdet.
            Kungliga vetenskapsakademien, som är huvudman för Abisko naturve-
            tenskapliga station och vars omdöme om vägprojektet från naturvetenskap-
            lig synpunkt bör vara obestridligt, har motsatt sig att vägen
            kommer till stånd. Man har framhållit att vägbygget inverkar menligt
            på möjligheterna att bedriva forskning i området, att det innebär
            ökad förslitning av området genom ökad turisttrafik, ökad snöskoteranvändning,
            ökad fritidsbebyggelse, ökad åverkan på växtlighet etc. Den sammantagna
            effekten av all denna påverkan anser akademien vara förödande
            för ett av de mest unika na- turvetenskapliga forskningsområdena
            i världen. Till detta kommer att vägen inom nationalparken även
            skulle medföra avsevärda skador i själva sträckningen. Vid Njullas
            sluttning skulle den bl. a. i ett avsnitt dras på bank i Torne
            träsks vatten. Vidare har man ansett särskilda lavinavbärare nödvändiga,
            vilket medför avsevärda ingrepp i fjäll- sluttningen. Om vägen
            kommer till stånd bör, vilket även naturvårdsverket tycks föredra,
            en tunnel i stället byggas vid denna passage.
          </p>
          <p xml:id="i-C4H5QC6bsjT3J4PeD6CJK2">
            Alternativa åtgärder
          </p>
          <p xml:id="i-CkMSV6YRVEKAAKQeDWH573">
            Som vi redan tidigare påpekat lägger vi stor vikt vid de argument
            som framförts för ett vägbygge, nämligen sysselsättningskraven
            och Kirunain- nevånarnas behov av rekreation. Vi anser dock att
            andra åtgärder till samma kostnad som vägbygget skulle kunna ge
            motsvarande eller större effekter i dessa avseenden. Kostnaden
            för vägen har beräknats till ca 130 milj. kr. Till detta kommer
            dryga årliga kostnader för underhåll, snöröjning m. m. Någon utredning
            om alternativ användning av dessa medel har inte pre- senterats
            vare sig när det gäller sysselsättningsfrämjande åtgärder eller
            åt- gärder för att främja utnyttjandet av den befintliga järnvägen.
            Behovet av transporter i området har hittills täckts av järnvägen.
            Per- sontågstrafiken är dock ganska begränsad. Det har anförts
            att järnvägen är hårt belastad av malmtrafiken och att det skulle
            finnas föga utrymme för ökad persontrafik. Någon analys härav
            har inte presenterats i propo- sitionen. Det är angeläget att
            invånarna i Kiruna i första hand men även i Norrbotten som helhet
            ges möjlighet att på ett enkelt och billigt sätt ta sig till Torneträskområdet
            eller vidare till Narvik. Även om bilresor är dyra framstår tågpriserna
            för många som avskräckande höga. Ett lämpligt sätt att tillförsäkra
            alla inom regionen möjlighet till rekreation vore, att radikalt
            sänka biljettpriserna på sträckan Boden—Kiruna— Narvik eller att
            ge in- vånarna i Kiruna kommun fria resor på Malmbanan. Kommande
            regionala ”S0-kort” kan vara en lösning, men sådana borde kunna
            införas omedelbart på denna sträcka. Det är också fullt möjligt
            att med hjälp av biltåg forsla den egna bilen från Kiruna till
            Narvik för anslutning till det norska vägnätet. Även för dessa
            transporter bör priserna då sänkas radikalt. Huvuddelen
          </p>
          <pb facs="riksdagen-motions-pdf/data/1974/mot_1974__1825/mot_1974__1825-006.pdf"/>
          <fw xml:id="i-HwLMyBae1yMSYHngddh3pd">
            Mot. 1974:1825 16
          </fw>
          <p xml:id="i-SrfevStYW127Zt6b77i9pu">
            av denna typ av trafik koncentreras till helgerna då malmtrafiken
            är re- ducerad. Den framtida malmtrafiken på banan är också efter
            beslutet om Stålverk 80 i Luleå till sin omfattning osäker. Det
            är möjligt att en kraftigt ökad trafik med persontåg och biltåg
            på Malmbanan skulle kräva inves- teringar i fler mötesspår eventuellt
            dubbelspår på vissa avsnitt. Skadeverk- ningarna av sådana investeringar
            är dock mindre än av en väg och ger också sysselsättningstillskott.
            Förutsättningarna för utökad trafik av här an- givet slag bör
            utredas. Det är inte osannolikt att de trafikmässiga behoven härigenom
            kan tillgodoses på ett samhällsekonomiskt fördelaktigt sätt. En
            sannolik följd av ett vägbygge torde för övrigt vara att persontrafiken
            på sträckan Kiruna— Narvik starkt begränsas eller läggs ned. I
            Norrbotten krävs mycket stora insatser för att skapa nya arbetstillfällen.
            Detta gäller inlandet i första hand. En insats av den storleksordning
            som vägbygget innebär skulle med all säkerhet, fördelad på annat
            sätt över in- landskommunerna, kunna ge betydligt fler nya arbetsplatser
            som är varaktiga än ett tillfälligt vägbygge och ovissa förhoppningar
            om den stimulans för näringslivet som en väg skulle kunna ge.
            I debatten om vägen har flera alternativa sysselsättningsprojekt
            framhållits. Det gäller bl.a. vissa andra vägbyggen inom länet,
            Salmivägen t. ex. Uppbyggnad av en vintersport- anläggning på
            Altavaara nära Kiruna centrum skulle även ge ökade möj- ligheter
            till rekreation. Ökat stöd till småbruk trädgårdsnäring bl. a.
            i Tor- nedalen är andra alternativ. Norrländska Uppsalagruppen
            har skisserat ett program för ett mer effektivt utnyttjande av
            de 130 miljonerna. Medlen skulle fördelas över kommunerna i Norrbottens
            inland. Bland projektförslagen finns vägförbättringar, skogs-
            vårdsåtgärder, turiststugor, stöd till småindustri, fiskevård
            m. m. Enligt vår uppfattning borde de medel som vägbygget skulle
            erfordra i stället fördelas på kommunerna för åtgärder av detta
            slag. Riksdagen bör hos Kungl. Maj:t begära, att ett investeringsprogram
            i syfte att varaktigt förbättra sysselsättningssituationen i Norrbottens
            inland utarbetas och genomförs.
          </p>
          <p xml:id="i-Sb5qT2tgBdPTthr6oFbsWx">
            Slutsats
          </p>
          <p xml:id="i-A3rkSp43npXtv7KBdnAjGR">
            Vi vill sammanfattningsvis understryka, att frågan om väg mellan
            Kiruna och Narvik självfallet inte enbart är den mer formella
            men mycket viktiga frågan om intrång i Abisko nationalpark. Vad
            frågan gäller är om ett nytt relativt opåverkat fjällområde med
            som vi anfört unika värden skall öppnas för tyngre exploatering.
            Enligt vår uppfattning har exploateringen av den svenska fjällvärlden
            nu gått så långt att vi måste vara ytterst aktsamma om de orörda
            områden som finns kvar. Vi anser att den föreslagna vägen skulle
            medföra sådana skadeverkningar inom ett utomordentligt värdefullt
            område — inom och utom nationalparken — att den ej bör komma till
            stånd. De medel som ett vägbygge skulle kräva bör i stället utnyttjas
            för att skapa
          </p>
          <pb facs="riksdagen-motions-pdf/data/1974/mot_1974__1825/mot_1974__1825-007.pdf"/>
          <fw xml:id="i-N6WgxdrB1cExe5KzaXmF5c">
            Mot. 1974:1825 17
          </fw>
          <p xml:id="i-DRey6Mq7dHzQfDNtjKGk1X">
            varaktig sysselsättning för människorna i de berörda regionerna
            liksom för att tillförsäkra dem billiga alternativt fria resor
            på järnvägen i området. Om riksdagen finner att vägen, trots de
            mycket vägande invändningar som finns, bör byggas, vill vi understryka
            att kraftiga ansträngningar måste göras för att i möjligaste mån
            begränsa skadeverkningarna. Således bör vägen vid Njullas sluttning
            dras i tunnel. De av naturvårdsverket föreslagna in- venterings-,
            planerings- och studiearbetena måste genomföras. De krav på förbud
            mot viss grusbrytning, alternativa kollektiva transportmöjligheter,
            bl. a. persontrafik på järnvägen, kompensation till Vetenskapsakademiens
            forskningsstation, vetenskapliga undersökningar m. m. som verket
            angivit bör uppställas som villkor. Vidare bör som villkor för
            riksdagens medgivande till intrånget i nationalparken uttalas
            att någon förlängning av Ritsemvägen via Sitasjaure till Norge
            ej skall komma till stånd. Vidare bör riksdagen som sin mening
            uttala att allmän snöskotertrafik utgående från vägen på sträckan
            Torne träsk — Riksgränsen främst in mot Kebnekaiseområdet ej tillåts
            liksom att andra kraftiga begränsningar av snöskotertrafiken genom-
            förs.
          </p>
          <p xml:id="i-YbqFLjPwUrDEic25gyzVwG">
            Hemställan
          </p>
          <p xml:id="i-2yaGWMGsDoBNFB5k8ovUQt">
            Med hänvisning till det anförda hemställer vi A. att riksdagen
            avslår propositionen 1974:107 om intrång i Abisko nationalpark;
            B. att riksdagen hos Kungl. Maj:t begär att ett program för sys-
            selsättningsskapande åtgärder inom Norrbottens inland till en
            kostnad motsvarande investeringskostnaderna för vägbygget Kiruna
            — Riksgränsen i enlighet med vad som anförs i mo- tionen utarbetas
            och genomförs; C. att riksdagen hos Kungl. Maj:t begär att åtgärder
            vidtas i syfte att förbättra möjligheterna till persontrafik på
            Malmbanan in- nefattande bl. a. kraftigt sänkta biljettpriser
            och billiga trans- porter av bilar i speciella biltåg; D. att
            riksdagen för den händelse tillstånd till intrång i Abisko nationalpark
            medges som sin mening ger Kungl. Maj:t till kän- na 1. vad som
            i motionen anförts angående åtgärder för att be- gränsa skadeverkningarna
            i samband med vägen, 2. att någon förlängning av Ritsemvägen till
            Norge ej måtte komma till stånd.
          </p>
          <p xml:id="i-2z2syLQDwrMqFgNK1y41bM" type="date">
            Stockholm den 30 april 1974
          </p>
          <div xml:id="i-BWXtBfbXYVdn2YnrQn5WVU" type="signatureBlock">
            <p who="i-GNWd5uE9fySggzZr5teCwt" type="signature">
              INGEGÄRD FR/ENKEL (fp)
            </p>
            <p who="unknown" type="signature">
              OLLE WESTBERG (fp)
            </p>
            <p who="unknown" type="signature">
              i Ljusdal)
            </p>
          </div>
          <pb facs="riksdagen-motions-pdf/data/1974/mot_1974__1825/mot_1974__1825-008.pdf"/>
        </div>
      </div>
    </body>
  </text>
</TEI>
