<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02409">
  <teiHeader>
    <fileDesc>
      <titleStmt>
        <title>Samordnad datapolitik (prop. 1981/82:123)</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samordnad datapolitik (prop. 1981/82:123)</title>
          <idno type="rdwebb">G5022409</idno>
          <rs type="number">2409</rs>
          <ref type="dokument_url_text">http://data.riksdagen.se/dokument/G5022409/text</ref>
          <ref type="dokument_url_html">http://data.riksdagen.se/dokument/G5022409</ref>
          <ref type="dokumentstatus_url_xml">http://data.riksdagen.se/dokumentstatus/G5022409</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VJesCiRRrnNn2TLsiowtMi</idno>
            <name>MARIE-ANN JOHANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KBo55KjRhRjPw3ZyFDMGzz" type="signed"/>
        <correspContext corresp="i-KBo55KjRhRjPw3ZyFDMGzz">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-VJesCiRRrnNn2TLsiowtMi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2409/mot_198182__2409-001.pdf"/>
      <fw xml:id="i-BCeSMGNfbWUhuM7BwviRQj">
        Mot. 1981/82:2409 2
      </fw>
      <div xml:id="i-2ngoBrqHMTRuZ5ASmpmaw9" type="motHeader">
        <div xml:id="i-NvTprAyRWxTN1niUTRQDYg" type="motTitle"/>
        <div xml:id="i-CzJaZ6neVYeJdowaT8HvBW" type="motSubmissionInfo"/>
      </div>
      <div xml:id="i-V3GnbDP1QRZNPBvKSrDGx8" type="motBody">
        <div xml:id="i-4yR8ka4iJGqStfVei2jzx5">
          <p xml:id="i-GFLcbV4Z6VbEt3n5Nzbdtb">
            Mot. 1981/82
          </p>
          <p xml:id="i-CHAYpWYdHiqVR2WtQyuZ89">
            2409-2412 Motion
          </p>
          <p xml:id="i-Jo69kSKgmi74d1Xksf5s8m">
            1981/82: 2409
          </p>
          <p xml:id="i-8vfW6pdwahB5ApwK7cxZma">
            Lars Werner m. fl. Samordnad datapolitik (prop. 1981/82:123)
          </p>
          <p xml:id="i-Y1SjnW3zHbahfUsdYDUWpj">
            Allmänt
          </p>
          <p xml:id="i-P9rJ3fDmK3LzBKZeA79Ntx">
            Den grundläggande drivkraften för den tekniska utvecklingen under
            kapitalismen är det ständiga behovet av större profiter. Profiten
            är källan till kapitalets förmering och därmed ett livsvillkor
            för kapitalismen som ekonomiskt system. Kapitalismen söker tekniska
            lösningar som förändrar arbetsprocessen så att arbetaren för samma
            lön och på samma tid kan producera mera. Teknologin är inte opolitisk
            eller neutral. Under kapitalismen återspeglar den de rådande maktförhållandena.
            Med dess hjälp skapar kapitalägarna sin industriella organisation,
            genom vilken de utövar sin makt på arbetsplatserna och därmed
            även i samhället. Storskalig teknologi, löpande band, presta-
            tionslönesystem osv. används inte endast för att öka profiterna
            utan också för att frånta de arbetande kontrollen över sitt eget
            arbete och därigenom befästa kapitalägarnas makt. Vänsterpartiet
            kommunisterna anser alltså att den tekniska utvecklingen är underordnad
            rådande samhällsförhållanden och rådande ekonomiskt system. Det
            innebär att i ett kapitalistiskt samhälle underordnas den tekniska
            utvecklingen detta samhälles ekonomiska lagar. Detta gäller förstås
            också datatekniken och dess utveckling. I proposition 1981/82:123
            anförs att en samordnad datapolitik bör relateras till och vara
            underordnad övergripande samhällsmål. Såsom övergripande samhällsmål
            nämner propositionen demokrati, ekonomisk tillväxt, full sysselsättning,
            ekonomisk, social och kulturell jämlikhet, regional balans, god
            arbetsmiljö, medbestämmande i arbetslivet samt jämställdhet mellan
            kvinnor och män. Det mest övergripande målet nämns inte i denna
            uppräkning, nämligen det mål som är avhängigt av vilket ekonomiskt
            samhällssystem som skall vara rådande. Det innebär att propositionen
            brister i klarhet och analys. Alla dessa vackra samhällsmål, som
            är uppräknade ovan, är villkorliga och måste underordna sig kapitalismens
            ekonomiska lagar. Ett exempel är den fulla sysselsättningen. I
            bilaga 4 till propositionen framhåller föredraganden följande:
          </p>
          <p xml:id="i-VUivRLFLDGpH1S3LYx2mN1">
            Jag vill emellertid framhålla att alla åtgärder från statens
            sida som syftar till att hävda sysselsättningsmålet, om de skall
            vara effektiva, måste utformas inom ramen för vårt marknadsekonomiska
            system och med beaktande av de
          </p>
          <p xml:id="i-6759wLSnkS9AjRpoPZPgET">
            1 Riksdagen 1981/82. 3 saml. Nr 2409-2412
          </p>
          <pb facs="riksdagen-motions-pdf/data/198182/mot_198182__2409/mot_198182__2409-002.pdf"/>
          <p xml:id="i-JxsEZQT231wYAmukSuB852">
            risker för sysselsättningen som är förenade med en bristande
            samhällsekono- misk balans.
          </p>
          <p xml:id="i-KzPLpDeGmRyZ3b8UaepeMH">
            Regeringen för de facto en politik som skapar arbetslöshet. Detta
            gör regeringen eftersom man har förpliktat sig att försvara det
            rådande ekonomiska systemet och med det avsvurit sig alla möjligheter
            att söka lösningar som går utanför detta systems ramar. Ett annat
            samhällsmål av de ovan uppräknade, som måste underordnas det kapitalistiska
            systemets lönsamhetstänkande, är målet om en god arbetsmil- jö.
            Otaliga är de förslag till förbättringar av arbetsmiljön som fått
            stå tillbaka för krasst lönsamhetstänkande. De övergripande samhällsmål
            propositionen nämner är viktiga. För att de skall kunna genomföras
            till fullo fordras enligt vår mening en radikalt annorlunda politik
            än den regeringen står för. En politik som syftar till att bryta
            storfinansens makt, som ersätter kapitalismens anarkiska hushållning
            med en socialistisk planhushållning och som i verklig mening sätter
            de nu nämnda samhällsmålen i första rummet. När dessa övergripande
            samhälls- mål framläggs av en borgerlig regering blir de enbart
            proklamationer utan verklig innebörd. Det visar den faktiskt förda
            politiken från denna regering. Vänsterpartiet kommunisterna står
            för en politik som syftar till att förändra samhället till ett
            socialistiskt samhälle. Det är också en förutsättning för att
            infria de flesta av de samhällsmål propositionen ställer upp såsom
            överordnade en samordnad datapolitik. Samhällets datapolitik måste
            enligt vår mening vara underordnad socialismens princip, som ställer
            människans behov i förgrunden. Datatekniken skall bana väg för
            och understödja en demokratisk arbetsorganisation. Människans
            behov av ett arbete, som är både meningsfullt, skapande och ger
            gemenskap med andra människor måste vara utgångspunkt för teknisk
            forskning och utveckling. Sådana tekniska lösningar måste väljas,
            som ger en produktionsapparat som inte skadar människan, som står
            i samklang med naturen och inte förstör miljön eller tömmer jorden
            på råvaror och som skapar produkter som är ofarliga och fyller
            verkliga behov. Med denna utgångspunkt ställer vi i det följande
            förslag, med anledning av den datapolitiska propositionen. Det
            har inte varit möjligt att i detalj kommentera alla de överväganden
            och förslag som läggs i propositionen. Vi har därför valt att
            på några viktiga områden lägga förslag i anslutning till propositionen.
            Vi vill i detta sammanhang rikta en allmän kritik gentemot propositionen.
            Den är rörig och svåröverskådlig. Vissa frågeställningar kommer
            igen på flera ställen och det är svårt att få klarhet i vad som
            är förslag och vad som enbart är tankegångar.
          </p>
          <pb facs="riksdagen-motions-pdf/data/198182/mot_198182__2409/mot_198182__2409-003.pdf"/>
          <fw xml:id="i-8GbBCyd9ZMuxKAmumYeg1C">
            Mot. 1981/82:2409 3
          </fw>
          <p xml:id="i-XaTPLfaz5hpKAPkEcFr4Xc">
            Datatekniken och industripolitiken
          </p>
          <p xml:id="i-KW9US5dNBNS9RHmiHrg5Zf">
            Sverige är extremt utlandsberoende på dataindustrins område.
            Stora generella datorer tillverkas inte längre i Sverige. Landets
            behov på detta område tillgodoses till 100 26 genom import. Också
            vad gäller mini- och mikrodatorer, komponenter och den alltmera
            betydelsefulla mjukvarusidan tillgodoses landets behov i alltför
            hög utsträckning genom import. Den industri som finns i landet
            domineras av stora multinationella företag varav flera är utlandsägda.
            Dataindustrin borde ha en nyckelposition i en svensk industripolitik.
            Dels därför att den har förutsättningar, som få andra branscher,
            att expandera och ge nya arbetstillfällen, dels därför att den
            har en stor strategisk betydelse för landets oberoende. Ett alltför
            stort utlandsbe- roende är mycket negativt ur försvarspolitisk
            synvinkel. Ett alltför stort utlandsberoende är också negativt
            för våra möjligheter att föra en självständig handelspolitik.
            Detta har visat sig i praktisk verklighet under senare tid. Dessa
            övergripande industripolitiska frågor berörs inte alls i propositio-
            nen, trots att den innehåller en industripolitisk bilaga. Denna
            bilaga innehåller ställningstaganden med anledning av dataelektronikkommitténs
            (DEK) förslag. DEK har haft till uppgift att utreda datateknikens
            och elektronikens effekter på produktion och arbetsliv. I utredningens
            direktiv ingick också att beakta Sveriges stora beroende av omvärlden.
            Vi kan bara beklaga att detta inte satt några större spår i utredningens
            eller propositio- nens förslag. Propositionen lägger fram två
            förslag i anslutning till DEK:s betänkande. Dels föreslår man
            verkstadstekniska utvecklingscentra (VUC) i Stockholm, Göteborg
            och Linköping, dels föreslår man att ett produktionstekniskt utvecklingscentrum
            inrättas för processindustrin (PUP). VUC skall tjäna som en brygga
            mellan högskolan och industrin. Propositionen anger fem huvuduppgifter
            för VUC, nämligen att ”- samordna och komplettera högskoleforskningen
            — främja forskningssamverkan mellan högskola och industri — industriellt
            utvecklingsarbete — teknikspridning — teknikbevakning och teknikvärdering”
            Dess första huvuduppgift skall vara att främja kunskapsuppbyggnad,
            utvecklingsarbete och en bred spridning av CAD/CAM (datoriserat
            rit-, konstruktions- och beredningsarbete) och i detta syfte i
            samarbete med högskolorna inrätta regionala CAD/CAM-centraler.
            VUC skall enligt propositionen ”på ett flexibelt sätt ta tillvara
            teoretiskt avancerade resultat och forskare och konfrontera deras
            samlade kunskap med företagens praktiska kunskap och behov”. Det
            är enligt propositionen en ändamålsenlig
          </p>
          <p xml:id="i-SArfB9ABZQdm17UgsKy1m3">
            1" Riksdagen 1981/82. 3 saml. Nr 2409-2412
          </p>
          <pb facs="riksdagen-motions-pdf/data/198182/mot_198182__2409/mot_198182__2409-004.pdf"/>
          <fw xml:id="i-5zZMmKe7kvVXpSHjfmAZKD">
            Mot. 1981/82:2409 4
          </fw>
          <p xml:id="i-Eocj9xADtChzfaRtkJJHvV">
            väg att föra ut avancerad forskning och utveckling främst till
            mindre och medelstora föertag. Utvecklingscentret PUP beskrivs
            som en förmedlande länk mellan högskolor, branschforskningsinstitut
            och industri. Organisationsfrågan skall övervägas ytterligare.
            Vpk anser att dessa två förslag bör avslås av riksdagen. I stället
            bör en ny utredning tillsättas, som bör arbeta med frågorna från
            helt andra utgångs- punkter än vad DEK har gjort. Innan vi går
            över till att redogöra för utgångspunkterna för en sådan utredning
            vill vi ytterligare kommentera de förslag regeringen lägger fram.
            Riskerna med den typ av organ som regeringen föreslår är betydande.
            I stället för att bli till hjälp för små och medelstora företag
            är det sannolikt att dessa utvecklingscentra enbart kommer att
            stå till tjänst för storföretagen, som bör ha möjligheter att
            med egna medel klara forskning och utveckling. Men det är så att
            det är dessa företag som har kunnande nog att ställa krav på dessa
            utvecklingscentra. Forskning och utveckling vid högskolorna kommer
            sannolikt därför att i än högre grad styras av den etablerade
            storindustrin. Att VUC föreslås gripa sig an CAD/CAM-tekniken
            som första uppgift inger speciella farhågor. CAD/CAM är ingen
            oomstridd teknik. I datadelegatio- nens rapport Samordnad datapolitik
            redovisas i kapitel 6 en mera nyanserad bild av CAD-tekniken.
            Tekniken kan innebära en negativ inverkan på yrkesfärdigheterna.
            Konsekvensen blir att en konstruktör i stället för att vara konstruktör
            blir dataoperatör och att hans/hennes möjligheter att vidareu-
            tvecklas i yrket och därmed också vidareutveckla den produkt som
            konstrueras stannar av. En viss försiktighet och avvaktan i synen
            på CAD/CAM-tekniken är därför enligt vår mening nödvändig. I annat
            fall riskerar svensk industri att av detta skäl komma efter i
            utvecklingen. Vi vill i detta sammanhang som nämnts föreslå att
            en ny utredning tillsätts, som skall ha till uppgift att lägga
            fram förslag som skall främja en utveckling av en inhemsk nationell
            dataindustri. Följande utgångspunkter bör vara vägle- dande för
            utredningen:
          </p>
          <p xml:id="i-BcPoKZo5oh4zsaAQHuVc6">
            1. De stora multinationella dataindustrierna bör nationaliseras.
            2. Ett samarbete bör upprättas mellan denna industri och befintlig
            småindustri inom data- och elektronikområdet. Nyetableringar inom
            detta industriområde bör uppmuntras. 3. En uppbyggnad av en självständig
            statlig produktion av mini- och mikrodatorkomponenter bör genomföras.
            Möjligheterna att återuppta produktion av stora generella datorer
            bör undersökas. 4. En samordning av forskningsresurser mellan
            högskoleinstitutioner och den statliga dataindustrin bör komma
            till stånd, och den tekniska utbildningen och forskningen bör
            i mycket högre grad än i dag utgå från kraven på god arbetsmiljö,
            meningsfulla arbetsuppgifter och hög pro- duktkvalitet.
          </p>
          <pb facs="riksdagen-motions-pdf/data/198182/mot_198182__2409/mot_198182__2409-005.pdf"/>
          <fw xml:id="i-GUL28kVYCZMk5Pe7rsXoc7">
            Mot. 1981/82:2409 5
          </fw>
          <p xml:id="i-DsH4sYBpxiYQ9LGyUnywm7">
            5. Upphandlingsbestämmelserna för stat, landsting och kommun
            bör ändras så att den offentliga sektorn ges möjligheter att styra
            sina beställningar till den svenska industrin.
          </p>
          <p xml:id="i-9cZ9WqgFA5B3UG6MpwqT2E">
            Avsikten är alltså att dataindustrin skall ges en ny struktur.
            Det bör finnas en nationell industri, vars storlek ger den möjlighet
            att inom Sverige stå för en betydligt större del av produktionen
            inom detta område än vad som är fallet i dag. En sådan statlig
            basindustri inom data- och elektronikområdet ger också förutsättningar
            för en fortsatt verksamhet för den småindustri som i dag finns
            på detta område liksom för nyetableringar. Den statliga basindu-
            strin bör alltså kompletteras med ett nät av mindre företag; samhällsägda,
            kooperativa, löntagarägda och enskilt ägda. En sådan här satsning
            innebär enligt vår mening att en rad nya arbetstillfällen kommer
            till stånd. I detta sammanhang vill vi ta upp propositionens förslag
            om teknikupp- handling på dataområdet, som behandlas i bilaga
            1. Förslaget utgår från de regler som i dag gäller på området
            och tar alltså hänsyn till upphandlings- förordning, GATT-överenskommelse
            etc. och den snäva tolkning dessa regler getts av statsmakterna.
            Eftersom det ekonomiska stödet är avsett att gå till kommuner
            och landsting har vi inte någon anledning att motsätta oss förslaget.
            Vi anser dock att förslaget är alltför begränsat. Teknikupphand-
            lingen bör i än högre grad sättas in i ett industripolitiskt sammanhang,
            som vi skisserat i vårt förslag ovan.
          </p>
          <p xml:id="i-4YhsA3JMXDvGrPFqbvTkUy">
            Datapolitiken och sysselsättningen
          </p>
          <p xml:id="i-TATbqwcBEXadDZ5CDdL8AL">
            I propositionen hävdas att sysselsättningen i första hand beror
            på den ekonomiska och sociala utvecklingen i stort och den ekonomiska
            politik som förs. Datateknikens effekter på sysselsättningen är
            svåra att mäta och är i vilket fall underordnade den ekonomiska
            politiken. Vi delar denna uppfattning. Vi kan däremot inte dela
            den inställning propositionen har till den ekonomiska politik
            som förs just nu. Regeringens ekonomiska politik innebär att arbetslösheten
            ökar. Datatekniken införs dessutom i arbetslivet enbart på ekonomiska
            grunder och oftast i avsikt att ersätta mänsklig arbetskraft.
            Införandet av datateknik innebär alltså att de negativa sysselsättningseffekterna
            av den rådande ekonomiska politiken förstärks. Föredraganden konstaterar
            själv i bilaga 4: ”I en stagnerande ekonomi kan datoriseringens
            negativa sysselsättningseffekt däremot inte kompenseras av en
            tillräckligt stor sysselsättningsexpansion inom andra delar av
            ekonomin (s. 30).” Detta borde enligt vår mening stämma till viss
            eftertanke. I dag har vi inte ens en stagnerande ekonomi utan
            en krympande. Det kapital som förvisso finns inom industrin används
            inte till investeringar som skapar sysselsättning utan förs i
            allt högre utsträckning över till spekulationssfären, där förränt-
            ningsmöjligheterna i dag är störst. Antalet sysselsatta inom industrin
            har
          </p>
          <pb facs="riksdagen-motions-pdf/data/198182/mot_198182__2409/mot_198182__2409-006.pdf"/>
          <fw xml:id="i-Czdb5hkP5KMGmnQgDXe9J7">
            Mot. 1981/82:2409 6
          </fw>
          <p xml:id="i-RWJUt7HhriTyidAKv8Jfsm">
            minskat under hela sjuttiotalet. Denna utveckling fortsätter.
            Nedskärningar och besparingar inom offentliga sektorn innebär
            sjunkande sysselsättning också här. Mot denna bakgrund blir datoriseringens
            negativa sysselsättnings- effekt förödande. Trots detta innebär
            det som anförs i bilaga 4 om sysselsättning och arbetsmarknadspolitik
            ett försvarstal till regeringens förda ekonomiska politik. En
            politik som alltså innebär arbetslöshet och därmed slöseri med
            mänskliga resurser. Vpk förordar en helt annan inriktning av den
            ekonomiska politiken. Viktiga ingredienser i en sådan sysselsättningsskapande
            politik är:
          </p>
          <p xml:id="i-DJmrkxbqTVMXn6KYQq1ehu">
            — program för 100000 nya samhällsnyttiga arbeten inom framför
            allt offentliga sektorn under en treårsperiod — program för 100
            000 nya industriarbeten under åttiotalet — inrättande av samhällsfonder
            för att finansiera ovanstående program - genomförande av sextimmarsdagen
            under åttiotalet — nej till marginalskattereformen. Utredning
            och övergång till produktions- skatt där möjligheter att beskatta
            datorerna också bör undersökas.
          </p>
          <p xml:id="i-Vcjh3fTvWhXsRMGcREqbVu">
            Denna politik preciseras i motionerna 1981/82:183, 293, 917,
            1057 samt 1567, som vi i detta sammanhang vill hänvisa till. Vi
            vill här särskilt framhålla skattepolitikens betydelse för sysselsätt-
            ningen. Det är orimligt att som i dag den mänskliga arbetskraften
            beskattas hårt medan däremot industrirobotar inte beskattas. En
            övergång till skatt på produktionen blir alltmer oundgänglig i
            takt med att produktionen automatiseras. Dels undviks ”onödig”
            automatisering, dvs. sådan automa- tisering där datorer och robotar
            får ersätta mänsklig arbetskraft enbart av ekonomiska skäl och
            där andra skäl talar emot en automatisering (produktkvalitet,
            sårbarhet, arbetsmiljö etc.). Dels får samhället möjlig- heter
            att tillgodogöra sig vinsterna av automatiseringen och använda
            det frigjorda kapitalet till andra samhällsnyttiga ändamål. Det
            finns fortfaran- de eftersatta behov inom den offentliga sektorn,
            vars uppfyllande dessutom innebär att fler arbetstillfällen skapas.
            Vi anser därför att riksdagen i detta sammanhang bör uttala sig
            för en övergång till produktionsbeskattning. Vi vill också här
            lyfta fram förslaget om att genomföra sextimmarsdagen under åttiotalet.
            De rationaliseringsvinster som kan göras med datatekni- kens hjälp
            bör delvis användas för att genomföra en allmän arbetstidsför-
            kortning. De viktigaste skälen för en allmän arbetstidsförkortning
            är sociala, och vi har redogjort för dem i annat sammanhang. En
            arbetstids- förkortning har dessutom betydelse ur sysselsättningshänseende
            och innebär att antalet tillgängliga arbetstimmar fördelas mera
            jämnt över befolkningen i arbetsför ålder.
          </p>
          <pb facs="riksdagen-motions-pdf/data/198182/mot_198182__2409/mot_198182__2409-007.pdf"/>
          <fw xml:id="i-HMM9BErf9oQk5wM4YdRtut">
            Mot. 1981/82: 2409 7
          </fw>
          <p xml:id="i-NaxRV642fJ9ekkNCKPESA6">
            Vi anser att riksdagen i detta sammanhang också bör uttala sig
            för ett genomförande av sextimmarsdagen med bibehållen lönenivå
            under åttiota- let. Vi vill slutligen under detta avsnitt i motionen
            tillstyrka dataeffektut- redningens förslag om förstärkning av
            den allmänna arbetsmarknadspoli- tiska beredskapen genom ökade
            resurser till arbetsförmedlingen. Eftersom utredningen inte lagt
            något konkret förslag vill vi förorda AMS förslag om att 60 ytterligare
            tjänster inrättas.
          </p>
          <p xml:id="i-AmL21siMmzDqanzAYsbv8n">
            Datatekniken i arbetslivet
          </p>
          <p xml:id="i-J5ucJSaGXTrHd4357y8AfA">
            Propositionens bilaga 4 behandlar en rad viktiga frågor som rör
            datateknikens inverkan på arbetets innehåll, miljö och organisation.
            Det gäller kraven på yrkeskunskaper, arbetsorganisationen, arbetsgemenska-
            pen, mänskliga kontakter, kontroll av de anställda, ensamarbete,
            skift, val av löneformer och den fysiska arbetsmiljön. Alla dessa
            faktorer påverkas på olika sätt genom införande av datateknik
            i arbetslivet. Från vpk:s sida vill vi framhålla följande principer
            som grundläggande i detta avseende:
          </p>
          <p xml:id="i-E9uVpL5pkeeoh4Ee7KvLvU">
            — Arbetets organisation och arbetets innehåll liksom produkternas
            och tjänsternas kvalitet skall vara bestämmande för valet av tekniska
            lösningar. Tekniken skall användas för att vidga arbetsinnehållet
            och för att öka de anställdas kunskaper om sitt yrke och sin arbetsplats.
            Teknik och arbetsorganisation måste motverka uppdelning av arbetet,
            isolering och ensamarbete. Övervakningsarbete skall kombineras
            med skapande arbete. Företags och myndigheters användning av hemdatorer,
            grann- skapscentraler och fjärrkontor måste bekämpas. — Datateknik
            får inte användas för att mäta arbetsprestationer och därmed skapa
            nya former av prestationslöner. — Ingen skall vid införande av
            ny teknik få försämrad lön, försämrat arbetsinnehåll eller tvingas
            ut i arbetslöshet och alla skall garanteras rätten till vidareutbildning
            för att kunna utföra ett meningsfullt arbete.
          </p>
          <p xml:id="i-8JRe5BJ389ZYEroXb5EMyZ">
            Det här är frågor som inte avgörs genom riksdagsbeslut. I stället
            är det de fackliga organisationerna som måste slå vakt om sina
            medlemmars intressen och arbete för att datatekniken införs på
            ett för de anställda positivt sätt. Det finns inte någon anledning
            att här i detalj reglera vilka krav de fackliga organisationerna
            skall ställa upp. Det viktiga är att de fackliga organisatio-
            nerna tillförsäkras verkliga möjligheter till inflytande över
            den nya tekniken. De resonemang som förs i propositionen kring
            datateknikens inverkan på arbetets innehåll, miljö och organisation
            understryker enligt vår mening behovet av vetorätt för de anställdas
            fackliga organisationer vid införande av ny teknik. En vetorätt
            behöver inte innebära ett nej-sägande till all ny teknik, den
            ger däremot facket tyngd att driva igenom tekniska lösningar som
            är
          </p>
          <pb facs="riksdagen-motions-pdf/data/198182/mot_198182__2409/mot_198182__2409-008.pdf"/>
          <fw xml:id="i-42KVPgGbLrVyFq1EtXdP6r">
            Mot. 1981/82: 2409 8
          </fw>
          <p xml:id="i-XJCzqjzMFytaYvqzgjcdY4">
            positiva för de anställda och deras krav på arbetsorganisation,
            arbetsinnehåll och arbetsmiljö. Enligt dataeffektutredningen bör
            medbestämmandeprocessen innebära en reell delaktighet i beslutsfattandet
            från de anställdas sida. Enbart en vetorätt ger enligt vår mening
            denna reella delaktighet. Det är också enligt vår mening viktigt
            att de fackliga organisationernas möjligheter till egen forsknings-
            och utredningsverksamhet förstärks. Förslag i den riktningen har
            vi ställt i motion 1981/82:1087 som ännu ej behandlats av riksdagen.
            Vi återupprepar dessa förslag här.
          </p>
          <p xml:id="i-BHNyMVzAGHYzSSCVHzsC2h">
            Datatekniken och yrkesutbildningen
          </p>
          <p xml:id="i-WPkCyEuJdF781JzQwbC7c8">
            I propositionens bilaga 4 avsnitt 4 Utbildning behandlas bl.
            a. yrkesutbild- ningen och fortbildningen i samband med datorisering.
            Propositionen tar enbart upp de datatekniska aspekterna på denna
            utbildning och framhåller vikten av att arbetsmarknadsutbildningen
            inom de yrkesområden som berörs och förändras genom datorisering
            i första hand ger grundläggande kunskaper i datateknik och datoranvändning.
            Vi vill i detta sammanhang framhålla vikten av att inte utbildning
            i datateknik och datoranvändning får ersätta den rena yrkesutbildningen.
            Det vore djupt tragiskt om konstruktören i framtiden enbart får
            lära sig att hantera CAD/CAM-tekniken och inte att konstruera,
            om träindustriarbeta- ren får lära sig den nya tekniken men ingenting
            om träets kvalitet, om livsmedelsarbetaren får lära sig att hantera
            den tekniska utrustning som skall användas för att blanda korv
            eller tillverka ost, men inte bibringas kunskaper om korv- resp.
            osttillverkning. Det här är en fråga som berör både arbetsmarknadsutbildningen
            och den grundläggande yrkesutbildningen inom skolans ram liksom
            den företagsinterna utbildningen. En yrkesutbild- ning som ensidigt
            inriktas på att lära ut datateknik och datoranvändning innebär
            att vi inom några få generationer står utan yrkeskunnig arbetskraft.
            Det finns tecken som tyder på att en sådan utveckling är på väg.
            Se bl. a. Hans de Geers Bättre eller sämre med datorer, som getts
            ut på uppdrag av dataeffektutredningen. Riksdagen bör ge regeringen
            i uppdrag att ta erforderliga initiativ för att motverka en sådan
            utveckling.
          </p>
          <p xml:id="i-XKUSVq58NbCdrfitdwWSVk">
            Datoriseringens effekter för kvinnornas ställning på arbetsmarknaden
          </p>
          <p xml:id="i-Ccai9pkAS18hjQ6q8oVa4b">
            I propositionen under detta avsnitt redogörs för den könsuppdelade
            arbetsmarknaden. Propositionen påtalar också de risker datoriseringen
            innebär för kvinnornas möjligheter till arbete. Vi instämmer i
            dessa farhågor. Det är viktigt att kvinnor på olika sätt stimuleras
            att bredda sitt yrkesval. Det är dock inte alltid kvinnornas ”fel”
            att de inte återfinns inom vissa yrkesområden. Lika ofta är det
            arbetsgivaren som står hindrande i vägen. Vi
          </p>
          <pb facs="riksdagen-motions-pdf/data/198182/mot_198182__2409/mot_198182__2409-009.pdf"/>
          <fw xml:id="i-JUy8pb93ju1YpFaeB4WnXU">
            Mot. 1981/82: 2409 9
          </fw>
          <p xml:id="i-NAtM6DVw6VuBghJfKzcyKo">
            vill i detta sammanhang hänvisa till vår motion om obligatorisk
            arbetsför- medling där vi utvecklar dessa frågor ytterligare.
            Propositionen uttalar sig för attitydpåverkan, utbildningsinsatser
            och kampanjer för att få kvinnor att bredda sitt yrkesval. Det
            är därför märkligt att man under samma avsnitt bereder väg för
            nya ”kvinnoarbeten” med de uttalanden som görs för fjärrkontor
            (SIGA och SIKA) och grannskapscen- traler (trots att man inser
            att dessa kommer att domineras av kvinnliga arbetstagare) och
            den dörr som öppnas på glänt vad avser arbete i hemmet vid s.
            k. hemterminaler. Vad gäller fjärrkontoren, visst kontorsarbete
            har decentraliserats till Gällivare (SIGA) och Kiruna (SIKA),
            måste det slås fast att denna typ av decentralisering inte på
            något sätt löser Norrbottens arbetslöshetsproblem. I stället innebär
            det en arbetsdelning, som inte skulle accepteras av någon om den
            gjordes i en och samma stad på ett och samma företag. Norrbottens
            arbetsmarknadsproblem får ursäkta att rutinmässig databearbetning
            inom kontorsområdet skiktas bort från det utvecklande arbetet.
            Det finns dessutom påtagliga risker att dessa arbeten försvinner
            inom ytterligare några år, när automatiseringen tagit ett steg
            till. Också des. k. grannskapscentralerna innebär risker för arbetsdelning.
            Här avskärs dessutom kvinnorna för kontakter med övriga arbetskamrater
            på samma arbetsplats. När det gäller dataterminaler i hemmen ger
            propositionen en rad exempel på de nackdelar dessa kommer att
            föra med sig. Ett alternativ till att utreda riskerna med hemterminaler,
            som propositionen ger dataeffektutredningen i uppdrag att göra,
            är enligt vår mening att redan nu slå fast att den typen av arbeten
            inte skall förekomma i Sverige. Vi anser att riksdagen bör ta
            avstånd från samtliga dessa tre olika former av nya ”kvinnoyrken”,
            fjärrkontor, grannskapscentraler och dataterminaler i hemmen.
            Vi hälsar däremot med tillfredsställelse att dataeffektutredningen
            ges i uppdrag att studera datoriseringens följder för kvinnornas
            arbetsmarknad och att lämna förslag till åtgärder. Vi anser att
            det vore värdefullt om
          </p>
          <p xml:id="i-CB6aRwgmH4h8r6WBE1TGQX">
            utredningen i detta sammanhang kunde undersöka möjligheterna
            att kvotera in kvinnor på de tekniska utbildningslinjerna på samma
            sätt som män under en tid kvoterades till förskollärarutbildningen.
            Vi vill inte lägga förslag till kvotering direkt i denna motion,
            eftersom vi misstänker att kvinnor inte stoppas av sämre betyg.
            Vi tror i stället att för få kvinnor söker till dessa utbildningslinjer.
            Det vore värdefullt att få detta utrett. Propositionen pekar också
            i detta avsnitt på det angelägna i att de fackliga organisationerna
            stimulerar kvinnorna att åta sig fackliga förtroendeupp- drag.
            Här har riksdag och regering möjlighet att bidra genom att lagstiftningsvägen
            öppna möjligheter till fackliga möten på betald arbetstid. Svårigheter
            att kombinera barnomsorg med möjligheter att gå på fackliga
          </p>
          <p xml:id="i-Hpg3aS9ZiRWVDVahW5sU8i">
            FR
          </p>
          <pb facs="riksdagen-motions-pdf/data/198182/mot_198182__2409/mot_198182__2409-010.pdf"/>
          <fw xml:id="i-URNiSFYHeEDbS2kKVtJg6A">
            Mot. 1981/82:2409 10
          </fw>
          <p xml:id="i-RumjbSVc2VayHktdqUaQQb">
            möten är oftast det främsta skälet till att kvinnorna engagerar
            sig fackligt i mycket mindre utsträckning än männen. Vpk har lagt
            förslag om fackliga möten på betald arbetstid i annan motion till
            detta riksmöte.
          </p>
          <p xml:id="i-8GQfE6kDBF6tM55kENjVhz">
            Övrigt
          </p>
          <p xml:id="i-7FfdB8NHcUGiis8TfD665z">
            I propositionens bilaga 1 läggs förslag om det fortsatta arbetet
            med att utforma en svensk datapolitik. Propositionen lyfter fram
            många angelägna områden och föreslår att dessa blir föremål för
            utredning och kartläggning i olika sammanhang. Också vi anser
            att det är viktigt att utredningsarbetet fortsätter — på datapolitikens
            område finns många olösta problem. Vi vill här hänvisa till den
            utredning vi föreslagit angående industripolitiken i denna motion.
            Propositionen har utgått från datadelegationens rekommendationer
            i rapporten Samordnad datapolitik i redogörelsen för det fortsatta
            utrednings- arbetet. En av dessa rekommendationer, nr 41, har
            följande lydelse: ”De anställda bör inte ges försämrade arbetsuppgifter
            som en följd av införande och utnyttjande av datasystem.” I kommentaren
            till denna rekommendation sägs i propositionen: ”Rekommendationen
            41 behandlar ett angeläget önskemål i samband med införande och
            utnyttjande av datasystem, som det kan vara svårt att uppfylla.
            Frågan bör därför utredas närmare.” På ett klarare sätt än så
            här kan man inte underkänna de egna orden om datapolitikens underordnande
            under viktiga samhällsmål (som vi redogjort för i början av denna
            motion). Klarar inte användningen av datatekniken att uppfylla
            ens denna rekommendation, så är det ett misslyckande för ”den
            svenska modellen”, som det talas om i början av propositionen.
            Då blir dess tankegångar om inflytande för många, om en helhetssyn
            på datafrågorna, om den breda utbildningen för allmänheten enbart
            vackra ord på papper. Ett minimikrav på den nya tekniken måste
            vara att den inte innebär direkta försämringar för någon kategori.
            Det är också enligt vår mening fullt möjligt att uppfylla rekommendation
            41, speciellt om facket ges det ökade inflytande vi föreslår i
            denna motion. Vi vill därför slutligen föreslå att riksdagen uttalar
            sitt stöd för rekommendation nr 41.
          </p>
          <p xml:id="i-4ygoguLqu6p5LTyXDrxobN">
            Hemställan
          </p>
          <p xml:id="i-TGPZXDcTZtJ1SJhZNpfj1z">
            Med hänvisning till vad som anförts ovan hemställs 1. att riksdagen
            beslutar att avslå regeringens förslag att för budgetåret 1982/83
            under fjortonde huvudtiteln anvisa ett reservationsanslag av 15
            000 000 kr. för inrättande av verk- stadstekniska utvecklingscentra
            (VUC) och produktionstek- niskt utvecklingscentrum för processindustrin
            (PUP),
          </p>
          <pb facs="riksdagen-motions-pdf/data/198182/mot_198182__2409/mot_198182__2409-011.pdf"/>
          <fw xml:id="i-HjyaGibW6jChMJUXbYXc3">
            Mot. 1981/82:2409 1
          </fw>
          <p xml:id="i-9CGfkuvJc8rabehcoxoYQD">
            10.
          </p>
          <p xml:id="i-6TL5qjNREECv25jvKXJFsb">
            5
          </p>
          <p xml:id="i-A45DZfPaZmAJpJGjDg8w6X">
            att riksdagen hos regeringen hemställer om en utredning med uppgift
            att lägga fram förslag angående den framtida svenska dataindustrin
            enligt de riktlinjer motionen anger, att riksdagen uttalar sig
            för övergång till produktionsbeskatt- ning i enlighet med vad
            som anförs i motionen, att riksdagen uttalar sig för ett genomförande
            av sextimmars- dagen med bibehållen lönenivå under 1980-talet,
            att riksdagen hemställer hos regeringen att arbetsförmedling-
            arna tillförs 60 nya tjänster enligt AMS förslag och att erforderliga
            medel avsätts för detta, att riksdagen hos regeringen hemställer
            om förslag till lagstift- ning innebärande a) vetorätt för de
            anställdas fackliga organisationer vid införan- de av ny teknik
            i arbetslivet, b) rätt för lokal facklig organisation att för
            egna bearbetningar på arbetsköparens bekostnad utnyttja den dator
            som denna har tillgång till, c) rätt för lokal facklig organisation
            att på arbetsköparens bekostnad utnyttja arbetstagarkonsulter
            vid införande av och förändring i datasystem och för utredning
            av möjliga föränd- ringar i redan befintliga datasystem, d) rätt
            för lokal facklig organisation till fullständig tillgång till
            underlag och utredningar som ligger till grund för föreslagna
            och befintliga datasystem, att riksdagen uttalar att de fackliga
            organisationernas möjlig- heter till självständig forskning på
            datateknikens område måste förstärkas och att riksdagen hos regeringen
            hemställer om initiativ till överläggningar med de fackliga organisationerna
            om hur samhällets stöd till en sådan forskning kan utformas, att
            riksdagen hos regeringen hemställer om att erforderliga initiativ
            tas inom yrkesutbildningens område enligt vad som anförs i motionen,
            att riksdagen uttalar sig emot införandet av fjärrkontor, grannskapscentraler
            och dataterminaler i hemmen i enlighet med vad som anförs i motionen,
            att riksdagen hemställer hos regeringen att dataeffektutred- ningen
            ges i uppdrag att i samband med sin översyn av datoriseringens
            effekter på kvinnornas arbetsmarknad under- söka möjligheterna
            till en kvotering av kvinnor till de tekniska utbildningslinjerna
            i enlighet med vad som anförs i motio- nen, att riksdagen uttalar
            att de anställda inte bör ges försämrade arbetsuppgifter som en
            följd av införande och utnyttjande av datasystem.
          </p>
          <pb facs="riksdagen-motions-pdf/data/198182/mot_198182__2409/mot_198182__2409-012.pdf"/>
          <fw xml:id="i-KsB1Sk3EoMzNXuMCNZtNMz">
            Mot. 1981/82:2409
          </fw>
          <p xml:id="i-DzMaENRpX1SAcSZBS2u2Am" type="date">
            Stockholm den 31 mars 1982
          </p>
          <p xml:id="i-VVTr2RNCKAiWsCmAGe1sNq">
            LARS WERNER (vpk) EIVOR MARKLUND (vpk) NILS BERNDTSON (vpk) EVA
            HJELMSTRÖM (vpk)
          </p>
          <p xml:id="i-HGa4jGKBuyxe1FwfwELQUi">
            12
          </p>
          <p xml:id="i-StKCHGvf5pYxasTqLwy7NR">
            C.-H. HERMANSSON (vpk) BERTIL MÅBRINK (vpk) MARIE-ANN JOHANSSON
            (vpk)
          </p>
        </div>
      </div>
    </body>
  </text>
</TEI>
