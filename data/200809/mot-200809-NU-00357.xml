<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00357">
  <teiHeader>
    <fileDesc>
      <titleStmt>
        <title>Gotlands näringsliv</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotlands näringsliv</title>
          <idno type="rdwebb">GW02N357</idno>
          <rs type="number">N357</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N357/text</ref>
          <ref type="dokument_url_html">http://data.riksdagen.se/dokument/GW02N357</ref>
          <ref type="dokumentstatus_url_xml">http://data.riksdagen.se/dokumentstatus/GW02N357</ref>
          <ref type="doc">http://data.riksdagen.se/fil/B8727597-68B9-4C0B-B568-1EF8B7B9CA9F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HmnrCCAMER6fo7X9cgDbPm" type="signed"/>
        <correspContext corresp="i-HmnrCCAMER6fo7X9cgDbPm">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-7MfaDQ6QrFEGJ6CtZ2pSUx" type="numbering">
          <date when="2008-10-07"/>
        </correspAction>
        <correspAction xml:id="i-SWjoWSamALzCuprWpcxV6e" type="submission">
          <date when="2008-10-06"/>
        </correspAction>
        <correspAction xml:id="i-Uxx3wG9ZZnTkfqwb8t61Bd" type="transfer">
          <date when="2008-10-06"/>
        </correspAction>
        <correspAction xml:id="i-8CTyQYWMZFvtc3shuA7192" type="assigned"/>
        <correspContext corresp="i-8CTyQYWMZFvtc3shuA7192">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DLHbxUaW6kg5Lxb8P2vyqE" type="motBody">
        <div xml:id="i-QqMYSr5xQCDv3cSbBekLk5" type="motProposal" subtype="förslag">
          <head xml:id="i-YTkf3cfUPhosKvm3TpEdbH">
            Förslag till riksdagsbeslut
          </head>
          <p xml:id="i-2Ty1RUQkKxLUrwABq7MCBe">
            Riksdagen tillkännager för regeringen som sin mening vad som
            anförs i motionen om näringslivets möjligheter på Gotland.
          </p>
        </div>
        <div xml:id="i-8jHjmmtQE53ipRds4QeR9V" type="motContent">
          <head xml:id="i-MJNpPwWhvb9a8tFVFYThGU" type="h1">
            Motivering
          </head>
          <p xml:id="i-TjcPvMcCzPNQGtRSxC9jNX">
            Utvecklingen på Gotland är i många avseenden positiv. Den 3 440
            meter långa ringmuren runt Visby och den sedan 1995 som världsarv
            upptagna innerstaden utgör både på plats och när man närmar sig
            Visby från havet, en attraktion som kan mäta sig med många andra
            av världens mest kända turistattraktioner. Visby med sin av Hansan
            präglade stadsmiljö och många kyrkor och ruiner är och kommer
            att förbli en turistmagnet, en magnet kring och ur vilka många
            tjänstenäringar måste utvecklas, än mer än vad som i dag sker.
          </p>
          <p xml:id="i-YLbcG2XkW42Kq1JhqaA6tK">
            När detta väl är sagt måste likväl en oroande tendens framhållas.
            Det gäller befolkningsutvecklingen. Den är stagnerande, eller
            rent av sjunkande. Från 1900-talstoppen kring 1945 med nära 59
            500 sjönk befolkningsantalet i takt med att jordbruksnäringen
            fick allt mindre betydelse på ön fram till 1965 ner mot 53 000
            personer för att åter nå en topp kring 1990 med 58 000 invånare.
            Sedan 2004 har antalet på Gotland skrivna varje år minskat med
            något eller några hundratal personer för att 1 januari 2008 vara
            exakt 57 122. En analys av de sammantagna siffrorna visar att
            huvudorsaken är ett ganska jämt utflyttningsnetto.
          </p>
          <p xml:id="i-SeXgqDHvG7Fihdt3L15jWn">
            Låt oss skissera en framtida utveckling för Gotland där besöksnäringen
            måste stå i centrum när staten genom egna anställda militär personal
            eller olika former av statliga andra åtaganden oavsett politiskt
            styre kommer att minska.
          </p>
          <head xml:id="i-QQMmvBLN5YLFMQoqzjigmQ" type="h2">
            Brandskattningen som 650-årsminne
          </head>
          <p xml:id="i-GrifSSuiQzNCXDaBPMciex">
            Den 22 juli 1361 landsteg, åtminstone enligt sägnen, den danske
            konungen Valdemar Atterdag på Gotland, troligen söder om Visby.
            Landstigningen var inte helt oväntad eftersom Sveakungen Magnus
            Eriksson redan samma vår meddelat sina undersåtar på Gotland att
            ett danskt anfall kunde förutses.
          </p>
          <p xml:id="i-C4Ma4Wg1mpaehkDj4KJwc9">
            Varför föll Visby så snabbt? Jo, gammal oenighet mellan Visbys
            välförsvarade borgare och bondebefolkningen utanför muren gjorde
            att försvaret av staden blev mycket ineffektivt och Valdemar Atterdags
            danska här besegrade olika bondehärar snarare bönder som försvarade
            sina gårdar med lätthet. Den 27 juli föll så staden. Enligt olika
            källor stupade hela 800 gutar utanför ringmuren, något som styrks
            av att åtskilliga välbevarade rustningar återfunnits i de sex
            gravar som finns utanför muren.
          </p>
          <p xml:id="i-72BGqdqd43kTYYJBaNEHmU">
            En tid efteråt omöjligt att säga hur länge restes ett minneskors
            intill Solberga nunnekloster öster om ringmuren till minne av
            Valdemar Atterdags intåg i Visby. På latin står att läsa: Herrens
            år 1361 den 27 juli föll framför Visby portar gutarna i danskarnas
            händer. Här är de begravna. Bed för dem.
          </p>
          <p xml:id="i-4oQEAnt3jRRe7qjfpXc87C">
            Oavsett vad som därpå hände finns skäl att nyttja detta datum,
            27 juli 1361, som en minnesdag då å ena sidan Visbys borgare brandskattades,
            å andra sidan garanterades ett i sammanhanget svårtolkat begrepp
            fred och fritt styre.
          </p>
          <p xml:id="i-E1mb9jwn3YjzSREoA7m9F3">
            Det är i dag mindre än tre år till 650-årsminnet av denna för
            Gotland och Sverige viktiga, historiskt sägenomspunna händelse.
          </p>
          <p xml:id="i-jf2rPDhv9tDW7ZLqwtiNP">
            Enligt vår mening bör hela 2011 med den 27 juli som formell årsdag
            formas som ett stort Visby-, Gotlands- och Östersjöår där öns
            och Visbys spännande historia vävs samman med framtiden och alla
            dess möjligheter.
          </p>
          <p xml:id="i-fMhLG7rzosqm9aboV9BZW">
            Regeringen bör 2011 i särskild ordning se till att i samverkan
            med myndigheter, företag och andra intressenter skapa ett särskilt
            historie- och framtidsår för Visby och Gotland och där Gotlands
            förnyande betydelse för hela Östersjön sätts i centrum. Denna
            vision bör ges regeringen till känna av 2008/09 års riksmöte.
          </p>
          <head xml:id="i-Lm287HyHxsHNAdMvicfAe8" type="h2">
            Näringslivet, särskilt den offentliga sektorn
          </head>
          <p xml:id="i-SFhEk3up2wTj9yAjTfT3As">
            Av de knappt 26 000 förvärvsarbetande på Gotland är nära 7 000
            anställda av Gotlands kommun, vilket då inkluderar hela sjukvårdsområdet.
            Därtill kommer att delvis skattefinansierade Destination Gotland
            har 400 anställda, Svenska Spel 360, Försäkringskassan 300, Samhall
            250, Högskolan på Gotland 200 och länsstyrelsen knappt 150.
          </p>
          <p xml:id="i-RNpLXRCsJmUAigmRF4j1Tb">
            Den offentliga sektorn utgör en alltför tung del av sysselsättningen
            på Gotland, vilket inte betyder att någon arbetsuppgift inte behövs.
          </p>
          <p xml:id="i-VmQMegWcVrmbbuB6dEZmmE">
            Det är det privata näringslivet, inom såväl tillverkningsindustrin
            samt tjänste- och handelsområdet plus jord- och skogsbruk, som
            är för litet, sysselsätter för få.
          </p>
          <head xml:id="i-SJtMwBBRzJ1HXGpbq9Y43c" type="h2">
            Näringslivet, särskilt tillverkningsindustrin
          </head>
          <p xml:id="i-WahCxRXi1bUyBdppmccepz">
            Den industriella produktionen på Gotland, särskilt efter ett
            par större 1990-talsnedläggningar med Ericsson i spetsen, är utöver
            cementtillverkningen i Slite inte alltför utvecklad.
          </p>
          <p xml:id="i-UXePyypVMied2LhTHAZKjU">
            Nedläggningen under 2008 av en småbåtstillverkning, som resulterar
            i att upp till 250 arbetsplatser går förlorade (i själva verket
            Gotlands största tillverkningsindustri, större än Cementa i Slite),
            utgör ett hårt slag för hela näringslivet eftersom en så stor
            industri för med sig också många former av serviceuppdrag och
            underleverantörstjänster.
          </p>
          <p xml:id="i-6cw2WGwvq5VmkEx8eoU82z">
            Livsmedelsindustrin är en viktig del av industristrukturen på
            Gotland men hotas ständigt dels av sviktande investeringsvilja,
            dels av nya produkter som efterfrågas av konsumenterna, dels av
            politiskt beslutade, ibland tämligen nyckfulla, subventioner både
            inom Europeiska unionen och utanför densamma. Trots hög specialiserings-
            och förädlingsgrad inom jordbruket föreligger risk för att antalet
            sysselsatta inom såväl jordbruket som livsmedelsindustrin kan
            komma att minska ytterligare på Gotland. Konkurrensen är mycket
            hård och det geografiska hinder som 16 mil vatten till fastlandet
            utgör underlättar inte för det gotländska jordbruket.
          </p>
          <p xml:id="i-MZsA7R5L6yisejvWvQwJPy">
            Vid sidan av vad jorden kan erbjuda samt kalk och vind, saknar
            Gotland naturliga förutsättningar för industriell verksamhet byggd
            på lokala råvaror eller förädling.
          </p>
          <p xml:id="i-2T5eQmpt8Me1cmBczV5rPo">
            Utbyggnaden av vindkraften har varit omfattande på Gotland men
            utgör knappast någon framtidsbransch. Vindkraften är av betydelse
            som tillskott på elområdet, men utbyggnaden har skett med stöd
            av betydande statliga subventioner. Att fortsätta med än större
            vindkraftsområden eller än högre vindkraftverk måste noga värderas
            mot andra energisatsningar.
          </p>
          <p xml:id="i-8bEa3cWkLAXtMoFvWCcjgb">
            Provborrningarna efter olja för ett 20-tal år sedan visade att
            det, med den tidens teknik, inte fanns brytbara oljevolymer att
            tillgå.
          </p>
          <p xml:id="i-95o2NUBEvBGaqJpTPpXgRT">
            Den planerade rysk-tyska gasledningen utanför Gotland kommer,
            om den alls kommer till stånd, knappast att generera något enda
            jobb på Gotland, med mindre än att serviceproblem med gasledningen
            uppstår vilket fortfarande om den kommer till stånd av miljöskäl
            är synnerligen oönskat.
          </p>
          <p xml:id="i-NDtQh7hdKZavP9PLGUwNTX">
            Kalkstensbaserad industri kommer med all sannolikhet att fortsätta
            vara en viktig försörjning på norra Gotland, inte minst med hänsyn
            till att tunga transporter lämpar sig särskilt väl för sjöfarten.
            I Slite med en bra utskeppningshamn finns dessutom kvalificerad
            forskning kring cement som borgar för att utvecklingen på detta
            område snarare leds än följs från Gotland. Värdet av cementtillverkningen
            är stort men kommer sannolikt inte att resultera i att fler arbeten
            skapas på Gotland, snarare tvärtom.
          </p>
          <p xml:id="i-Bon7FyxqvDZkzZFsxddcdm">
            Vädret och särskilt det förhållandet att antalet soltimmar på
            Gotland är stort bör nyttjas utöver vindkraft. Elektricitet från
            solen är fortfarande inte alls konkurrenskraftigt men accelererande
            forskning kring effektiviteten i olika solfångarmaterial gör att
            de ekonomiska förutsättningarna kan komma att ändras. Det förefaller
            naturligt av Högskolan på Gotland blir ledande i ett sådant forskningssammanhang,
            i nära samverkan med eller rent av kanske som del av Kungl. Tekniska
            högskolan i Stockholm i syfte att både optimera och maximera forskningsinsatserna.
            Att öka kunskaperna genom internationell samverkan på detta område
            är centralt. Också detta bör riksdagen ge regeringen till känna.
          </p>
          <head xml:id="i-37ArgMD8Pxfw8t55ymbXXp" type="h2">
            Näringslivet, särskilt tjänste-, service- och handelssektorn
          </head>
          <p xml:id="i-SDtfHFW9bugHwdFN6cR8ND">
            Sysselsättningen på Gotland måste ökas genom att företagsamheten
            inom tjänste-, service- och handelssektorn ökar. Man kan också
            nämna att den elektroniska kommunikationen ökar möjligheterna
            dramatiskt för etableringar inom bank- och finansvärlden, resebranschen
            och andra telefon- och databaserade arbetsplatser och serviceföretag.
          </p>
          <p xml:id="i-6CF9Rvhd1GNavDjn6x3HNm">
            Tillkomsten av Wisby Strand, mer känt som Visby Kongresshall,
            i april 2007 låt vara att den kunde tillkommit på ett mer kommersiellt
            sätt än vad som nu skett innebär att besöksnäringen kan få allt
            större betydelse, främst genom att en säsongsförlängning blir
            möjligt. Samarbete med olika Gotlandsbaserade Östersjöinstitutioner,
            allt från Författarcentrum via Riksutställningar till Sidas utvärderingsenhet,
            skapar möjligheter till en långt mer mångfacetterad besöksverksamhet
            än som hittills varit möjligt.
          </p>
          <p xml:id="i-CwWQEoeNTZDtYcNbkrHwxm">
            Genom den årliga Almedalsveckan och Medeltidsveckan, har på Gotland
            skapats besökstraditioner som bör utvecklas till fler områden.
            Gotland är i dag mer känt än för flera decennier sedan.
          </p>
          <head xml:id="i-reFjCiRvRTcErudMuvGtv" type="h2">
            Kommunikationer
          </head>
          <p xml:id="i-KXiribe8hJyruvzsgnJo8t">
            Från tämligen blygsamma flygförbindelser till och från Stockholm
            har Gotlandsflyget utvecklats mycket starkt under senare år, med
            direktflygningar sommartid från ett 15-tal destinationer, låt
            vara i huvudsak svenska flygplatser.
          </p>
          <p xml:id="i-71wKQNSznGYKbX39f2Sow5">
            Men genom att direktflyg också förekommer, om än i blygsam skala,
            från Tyskland med 2007 nyöppnad förbindelse HamburgVisby, vidare
            från Danmark och Norge, har möjligheterna att få fler internationella
            besökare utöver de som kommer med kryssningsfartyg ökat dramatiskt.
            Här bör framför allt initiativrika företagare hitta många nya
            besöksmöjligheter.
          </p>
          <p xml:id="i-K3yBR8h1DLXHG68911zXuD">
            På kryssningssidan som säkert kommer att öka starkt i Östersjön
            under de närmaste decennierna kommer antalet anlöp till Visby
            att vara beroende av att en ny kryssningsfartygspir kommer till
            stånd. Den förbättring av Visby hamn som tillkom under 1980-talet,
            och i hög grad har sitt upphov i förberedelser som gjordes under
            Ullstenregeringens tid 1978/79, ser vi i dag den fulla effekten
            av. Visby hamn är mycket flitigt frekventerad men för liten för
            framtidens båttrafik.
          </p>
          <p xml:id="i-2awg6rqiKLKioUDTxDYLzq">
            Därför bör en ny kryssningspir planeras, i samverkan mellan företagsamhet,
            länsstyrelse, Gotlands kommun och Sjöfartsverket. Målet måste
            vara att förenkla för kryssningsfartyg att anlöpa Visby och därmed
            stimulera besöksnäringen. Annars är risken att alltför många kryssningsföretag
            far Gotland förbi och i stället anlöper Tallinn, Helsingfors eller
            S:t Petersburg för att vid sidan av Stockholm nämna några av de
            mest attraktiva hamnarna i Östersjön.
          </p>
          <p xml:id="i-Pn9ijAWEhFUSkP5dszNhqJ">
            Tankarna på en särskild kryssningspir i Visby och det ledningsarbete
            som behövs från regeringens sida bör riksdagen ge regeringen till
            känna.
          </p>
          <p xml:id="i-ComRMefEXtR2CfpGpP1Dgb">
            Den alltid mest brännande Gotlandsfrågan, båttrafiken till och
            från fastlandet, är formellt löst fram till 2014. Om nya omständigheter
            som påverkar gällande avtal uppstår, utgår vi från att regeringen
            har hög beredskap för detta. Den kraftiga förbättring av kommunikationerna
            som inleddes under Bildtregeringens år 199194, har skapat goda
            möjligheter både till dagsbesök och till att arbeta på Gotland
            liksom för gotlänningar att besöka och arbeta på fastlandet.
          </p>
          <p xml:id="i-SFKLKckSBsSuBGHUwWAoLH">
            Inför kommande transportavtalsperioder utgår vi från att nuvarande
            principer för prissättning för enskilda utvecklas i riktning mot
            att det skall bli än billigare och helst snabbare att åka till
            och från Gotland vattenvägen. Den nedläggningshotade sommarlinjen
            ÖlandGotland kan förhoppningsvis räddas genom att fler resenärer
            stimuleras nyttja den återöppnade båtlinjen.
          </p>
          <head xml:id="i-NBmLJyCToJNrmHMmgFjPbu" type="h2">
            Högre utbildning
          </head>
          <p xml:id="i-T4PwQLdrChwoA6zVwZENtQ">
            På Högskolan i Visby studerar i dag bortåt 5 000 studenter. Det
            skall dock ingalunda döljas att här finns ett stort och tilltagande
            problem: Antalet distansstuderande är mycket stort, cirka hälften,
            och kan komma att öka ytterligare. De höga ambitioner som präglar
            högskolan och präglat dess tillkomst riskerar att inte kunna uppfyllas.
          </p>
          <p xml:id="i-PidWNSDzpFEdtstRFANw3w">
            Regeringen Reinfeldt har genom högskoleministern Lars Leijonborg
            påtalat att varje lärosäte, så som skett i bland annat sydöstra
            Sverige där Linnéuniversitetet nu etableras genom att flera högskolor
            går samman med Universitetet i Växjö, måste fundera över huvudmannaskap
            och samarbetsmönster. Det gäller även Högskolan på Gotland.
          </p>
          <p xml:id="i-Amrap6o7vbpQEZW4UPqwmz">
            Med många erbjudanden om kvalificerad utbildning bland annat
            biologi, byggnadsvård, ekonomi, pedagogik, arkeologi, programmering,
            speldesign, juridik, etnologi, historia, kvalitetsteknik, samhällsgeografi,
            film, renässansstudier och design men med bara nio fasta professurer
            bland de 200 anställda kan närmare samverkan med andra och större
            lärosäten troligen öka konkurrenskraften och specialiseringen
            och möjligheterna till etablerandet av spetsforskning än fasthållandet
            vid egen administration och huvudmannaskap medför. Att inte våga
            diskutera för och nackdelar med nuvarande ordning är att göra
            sig själv en otjänst.
          </p>
          <p xml:id="i-AYyugB669bjzgriWaYttcg">
            Det är naturligt att det på Gotland finns utbildning på postgymnasial
            nivå. Exakt hur denna skall vara organiserad och vilken omfattning
            den bör ha, bör övervägas noga.
          </p>
          <head xml:id="i-KrJQJz9ZGF9oEmTLWYG7zZ" type="h2">
            Ingmar Bergman
          </head>
          <p xml:id="i-PzWT5KvUjaFQX3xgpdJ6Lp">
            Det är ofrånkomligt att avsluta denna Gotlandsmotion med Ingmar
            Bergman. Den filmkunskap och den filmtradition som omger hans
            namn och är starkt knutet till Fårö, måste vårdas och utvecklas.
            Det bör ske i nära samverkan med den svenska filmbranschen, Gotlands
            kommun och andra intressenter. Att inte splittra det kulturverk
            som är Bergmans måste vara det övergripande målet samtidigt som
            framtida filmskapare måste kunna inspireras av hans verk med de
            nya möjligheter som följer av framtida teknik och inspelningsmiljöer.
          </p>
          <p xml:id="i-6izJusf6Ya4nt92XCbooJU">
            Detta bör riksdagen ge regeringen till känna.
          </p>
        </div>
        <div xml:id="i-B3UDnFdetZMVXu64t3eN8" type="signatureBlock">
          <list xml:id="i-LjXkL97sbEoHVyzi69W66Y">
            <item xml:id="i-QjC5FB8UDmCSWDeTFfh3T8" who="i-XcAqMe3ntVBboWUxqACfz" type="signature">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
