<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__325/mot_1955__ak__325-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 325 år 1955
          </p>
          <p>
            Nr 325
          </p>
          <p>
            Av herr Ohlin m. fl., om åtgärder i syfte att öka universitetens
          </p>
          <p>
            och högskolornas kapacitet.
          </p>
          <p>
            Icke minst under tiden efter kriget har det allmänna påtagit
            sig nya arbetsområden eller vidgat omfattningen av uppgifter,
            vilka redan tidigare bedömts såsom en angelägenhet för stat och/eller
            kommun. Till de om- råden, som i dessa sammanhang kunna nämnas,
            hör statens affärsdri- vande verk, skolväsendet, socialpolitikens
            olika grenar och den allmänna statliga och kommunala förvaltningsapparaten.
            Denna utveckling kan icke sägas vara slutförd. Enhetsskolan enligt
            av riksdagen antagna rikt- linjer pågår sålunda alltjämt som en
            försöksverksamhet och tidpunkten för dess fulla utbyggnad kan
            ännu icke fixeras. I den mån, som det all- männas engagemang i
            övriga nämnda verksamheter speglar inkomstut- veckling samt allmänna
            produktions- och befolkningsförhållanden under efterkrigstiden
            torde icke heller utvecklingen av detta engagemang kunna förutsättas
            gå i riktning mot en minskad intensitet i och sänkt standard av
            de tjänster, som det allmänna på antytt sätt ställer till medborgarnas
            förfogande. Tvärtom torde på en rad områden en ökad insats från
            det allmännas sida bli erforderlig — alla är överens om att exempelvis
            sjuk- vården uppvisar en betydande eftersläpning och ingen torde
            bestrida, att en fortsatt ökad produktion kommer att ställa ökade
            krav på t. ex. våra kommunikationsmedel. Även den privata sektorn
            torde ha att möta till sin natur likartade problem. Enskild verksamhet
            utgör på några områden en stark konkurrent om arbetskraften till
            den offentliga verksamheten. Efterfrågan på välkvalificerad teknisk
            och förvaltande personal från det enskilda näringslivets olika
            grenar är betydande. Någon minskning där- vidlag torde icke vara
            att vänta. Tvärtom synes produktionsutvecklingen inom såväl handel
            som industri liksom övriga faktorer, som där kunna påverka arbetskraftsbehovets
            strukturering, peka mot en intensifierad efterfrågan av utbildad
            personal. I viss utsträckning torde det därvidlag närmast vara
            fråga om att tillgodose ett ökat behov av yrkesutbildad personal.
            Men även och framför allt torde denna utveckling kräva ett betydande
            tillskott av personal med högre utbildning. Några mått för detta
            behov torde vara svårt att få fram. Till skillnad från offentlig
            verk- samhet brukar ju icke den enskilda verksamheten uppställa
            sådana be- hörighetskrav, som kan underlätta en prognos för behovet
            av arbetskraft med högre utbildning. Inte heller synes detta behov
            kunna mätas med
          </p>
          <pb facs="riksdagen-motions-pdf/data/1955/mot_1955__ak__325/mot_1955__ak__325-002.pdf"/>
          <p>
            Motioner i Andra kammaren, nr 325 år 1955 13
          </p>
          <p>
            hjälp av produktionens eller produktionsökningens omfattning.
            Likväl torde det vara obestridligt och allmänt erkänt, att ett
            lands produktions- förmåga i hög grad är beroende av dess tillgång
            på arbetskraft med t. ex. teknisk och ekonomisk utbildning. Så
            är fallet med även vårt land. Till våra väsentligaste produktiva
            resurser hör också teknikerna och företags- ekonomerna. För att
            vårt näringsliv även i framtiden skall kunna väl hävda sig i konkurrensen
            med utlandet är det av icke ringa betydelse att vi kan vidmakthålla
            den standard, som vi även när det gäller den högre utbildade personalen
            uppnått. Denna målsättning innebär — om hänsyn tages till den
            fortgående rationaliseringen även av enskild verksamhet — väsentligt
            ökade behov av högre utbildning också för det enskilda näringslivets
            folk. För detta behov torde det vara svårare att ge en lika säker
            bedömning som för motsvarande behov inom den allmänna sektorn,
            men att ett analogt behov där föreligger — olika inom olika områden
            — torde icke bestridas. Redan nu är bristen på vissa områden berörande
            både offentlig och enskild verksamhet påtaglig. Antalet naturvetare
            har icke stigit i den takt, som varit önskvärd. Behovet av lärare
            har bl. a. därför icke kunnat till- godoses i den utsträckning
            som med hänsyn till både det nya som sker inom skolans organisation
            och det starkt stigande barnantalet varit er- forderligt. När
            det gäller arkitekter har helt nyligen en betydande efter- släpning
            påtalats, som i negativ riktning torde påverka både produktion
            och kostnader på vissa investeringsområden. Enligt vår uppfattning
            berör dessa arbetsmarknadsfrågor ett centralt problem. Frågan
            om våra möjligheter att förverkliga riksdagens beslut om reformer
            på olika områden är direkt beroende av om den arbetskraft som
            i dessa beslut förutsättes verkligen finns tillgänglig. Även när
            det gäller den enskilda sektorns skilda behov av vid universitet
            och högskolor utbildad arbetskraft är det angeläget med hänsyn
            till utvecklingen av vår allmänna standard, att dessa behov kunna
            tillgodoses. I folkpartimotion nr II: 228 av hr Carlström m. fl.
            till 1949 års riksdag underströks vikten av att dessa problem
            från statsmakternas sida i tid beaktades. Därvid pekades särskilt
            på det växande behovet av läkare, tandläkare, övrig sjukvårdspersonal
            samt lärare men likaså underströks att ianspråktagandet av våra
            relativt tilltagande arbetsresurser för ad- ministrativa och därmed
            jämställda uppgifter naturligtvis icke finge gå så långt, att
            tillgången av arbetskraft i produktionslivet otillbörligen be-
            skärdes. De utbildningsproblem och behov av ökade utbildningsmöjlig-
            heter, som även här uppträda, betonades. Sedermera tillsatte den
            28 april 1949 socialministern särskilda sakkun- niga, 1949 års
            arbetskraftsutredning, med uppdrag att verkställa utredning främst
            angående behovet av arbetskraft inom statlig och kommunal verk-
            samhet. Tyvärr har denna utredning dragit ut på tiden på ett sätt,
            som
          </p>
          <pb facs="riksdagen-motions-pdf/data/1955/mot_1955__ak__325/mot_1955__ak__325-003.pdf"/>
          <p>
            14 Motioner i Andra kammaren, nr 325 år 1955
          </p>
          <p>
            inte vittnar om tillräcklig insikt på bestämmande håll om frågans
            vikt. Enligt vad som försports kommer de sakkunniga att inom en
            nära fram- tid redovisa sitt uppdrag. Det är att förmoda att därvid
            en överblick ges av de krav den närmaste utvecklingen på ifrågavarande
            områden kan komma att ställa, även när det gäller arbetskraft
            med högre utbildning. Vid konferensen på Harpsund har vissa siffror
            lämnats om de ökade be- hoven av särskilt läkare fram till år
            1965. Icke heller osannolikt är att inom allmän förvaltning och
            i statens affärsdrivande verk pågående ratio- nalisering på längre
            sikt innebär en förändring av arbetskraftens struktur med totalt
            sjunkande arbetskraftsbehov men ett stegrat behov av väl ut- bildad
            särskilt teknisk personal. En kritisk situation har redan uppstått
            på grund av arkitektbristen, som i det föregående redan understrukits.
            Även där torde ett väsentligt ökat behov komma att uppträda. Anledningen
            till att vi velat erinra om dessa sålunda kända förhållan- den
            är att de krav på den högre utbildningens område, som följer av
            dem, blott i ringa utsträckning synes beaktade. Om vi önskar tillgodose
            vårt arbetskraftsbehov när det gäller den högre utbildade personalen
            i offentlig och enskild tjänst måste vi tillse, att vi har de
            erforderliga resurserna för att utbilda ifrågavarande personal.
            Dessa resurser synes i betydande ut- sträckning saknas. I en till
            Konungen av Sveriges förenade studentkårer den 25 november 1954
            ingiven underdånig framställning har eftersläpningen i fråga om
            den högre utbildningen påtalats. SFS redovisar i sammanhanget
            en utred- ning rörande de personella undervisningsresursernas
            utveckling i för- hållande till antalet studerande vid olika fakulteter
            och högskolor under perioden 1938—1953. Som denna utredning visar
            är ökningen av antalet lärarkrafter inom viktiga områden mindre
            än ökningen av antalet stude- rande. &gt;Sålunda har antalet professorer
            vid rikets fyra humanistiska fakul- teter ökat med 30 Z sedan
            1938 och med 23 Z sedan 1946, medan antalet studerande ökat med
            103 resp. 88 Z. Vid de tre matematisk-naturveten- skapliga fakulteterna
            är antalet professorer nu 21 4 högre än 1938 och 127 högre än
            1946, medan antalet studerande ökat med 144 2 sedan 1938 och 42
            Z sedan 1946. Att döma av en mera stickprovsmässig under- sökning,
            som gjorts beträffande filosofiska fakulteten i Lund, synes denna
            utveckling mot ett allt större antal studenter per akademisk lärare
            ha fortgått utan egentliga avbrott alltsedan sekelskiftet. Om
            man i stället för professorer räknar hela antalet lärartjänster
            med full tjänstgöring, finner man att ökningen av antalet lärare
            vid de huma- nistiska fakulteterna sedan 1946 varit 55 Z, medan
            antalet studerande ökat med 88 Z, och att antalet lärare vid de
            matematisk-naturvetenskap- liga fakulteterna ökat med 35 Z, medan
            antalet studerande under samma tid ökat med 42 Z. Medan man 1938
            kunde räkna med 42,7 studerande per
          </p>
          <pb facs="riksdagen-motions-pdf/data/1955/mot_1955__ak__325/mot_1955__ak__325-004.pdf"/>
          <p>
            Motioner i Andra kammaren, nr 325 år 1955 15
          </p>
          <p>
            professor inom de humanistiska fakulteterna, var motsvarande
            siffra 1946 43,5 och 1933 66,6. Antalet studerande per akademisk
            lärare var 1946 bland humanisterna 22,1 och 1953 26,8. Inom de
            matematisk-naturveten- skapliga fakulteterna var antalet studerande
            per professor 1938 19,8 mot 31,4 år 1946 och 40,0 1953; antalet
            studerande per akademisk lärare var vid de två senare tidpunkterna
            13,2 resp. 13,8. Vid de medicinska fakulteterna och vid högskolorna
            under jordbruksde- partementet har förhållandet mellan antalet
            lärare och antalet studerande något förbättrats sedan 1946, medan
            läget är ungefär oförändrat vid de tekniska högskolorna. För såväl
            de medicinska fakulteterna som de tekniska högskolorna gäller
            emellertid att en klar försämring inträtt sedan 1948; vid Chalmers
            tekniska högskola är denna försämring så pass markerad, att antalet
            studerande per lärare där stigit med drygt 30 20. Vid Stockholms
            högskolas humanistiska fakultet har antalet studerande per akademisk
            lärare också stigit med ungefär 30 Z, medan motsvarande siffror
            för me- dicinska fakulteten i Uppsala och de matematisk-naturvetenskapliga
            sek- tionerna i Uppsala och Lund ligger mellan 20 och 25 7. Vid
            de humanis- tiska sektionerna i Uppsala och Lund har studentantalet
            under de senaste fem åren stigit så kraftigt, att antalet studenter
            per akademisk lärare höst- terminen 1953 var 50 resp. 70 Z högre
            än ”upprustningsåret 1948. Vid de juridiska fakulteterna är de
            personella undervisningsresurserna icke fullt så otillräckliga
            i förhållande till antalet studerande som 1946 och 1948, men detta
            beror till viss del på att antalet studerande här stagnerat eller
            sjunkit, och vidare är att märka att antalet studenter per akademisk
            lärare vid de juridiska fakulteterna fortfarande ligger ojämförligt
            högre än vid någon annan av rikets fakulteter eller högskolor
            med undantag för den humanistiska fakulteten vid Stockholms högskola.
            Den enda studieriktning där undervisningsresurserna i förhållande
            till antalet studenter förbättrats sedan 1940-talet är de teologiska
            fakulteterna, där antalet studenter per akademisk lärare sjunkit
            från 18,5 år 1946 till 11,5 år 1953 i Uppsala och 18,5 år 1946
            till 8,8 år 1953 i Lund.&gt; Denna utveckling är oroväckande. Utbildningsmöjligheterna
            intar en nyc- kelposition, när det gäller hela här föreliggande
            arbetskraftsproblem. Ett otillräckligt antal lärarkrafter vid
            universiteten betyder ett otillräckligt antal utbildningsmöjligheter.
            Detta medför i sin tur en brist på lärare vid skolans högre stadier,
            vilket i sin tur påverkar våra möjligheter att förse universitet
            och högskolor med elever. Det otillräckliga antalet lärarkrafter
            har medfört att utbildningen vid vissa av våra högskolor har måst
            förses med spärrar. På andra områden har det otillräckliga lärarantalet
            inneburit en sänkt undervisningsstandard med en åtföljande förlängning
            av studietiden för studenterna. Ingen av dessa vägar är önskvärd.
            På något längre sikt torde båda — mot bakgrund av vad vi i det
            föregående anfört — medföra arbets- kraftsproblem som är så svårartade
            att de skulle innebära ett allvarligt hot
          </p>
          <pb facs="riksdagen-motions-pdf/data/1955/mot_1955__ak__325/mot_1955__ak__325-005.pdf"/>
          <p>
            16 Motioner i Andra kammaren, nr 325 år 1955
          </p>
          <p>
            såväl mot vår materiella som andliga standard. Den enda utvägen
            ur denna svårighet synes vara att de högre utbildningsanstalterna
            erhåller väsentligt ökade resurser. De förbättringar som under
            åttonde huvudtiteln äskats, hälsar vi med tillfredsställelse.
            Vi vill dock understryka, att dessa förbättringar är att uppfatta
            som begränsade åtgärder, vilka blott i ringa mån kan sägas på-
            verka lösningen av här resta problem. Nödvändigt är att även detta
            utbildningsproblem på något längre sikt upptas till behandling.
            I anslutning till att prognosutredningen framlägger sitt betänkande
            är det därför angeläget, att våra utbildningsresurser på här aktuella
            områden göres till föremål för en snabb översyn. Därvid bör mål-
            sättningen vara att möjliggöra att spärrarna till den högre undervisningen
            slopas, så att studenter med erforderliga kvalifikationer kan
            fortsätta en önskad utbildning utan hinder av högskolornas och
            universitetens bristande resurser. Vidare bör en sådan översyn
            syfta till att åstadkomma en tillfreds- ställande undervisningsstandard,
            så att icke studietiden onödigtvis förlänges för de studerande,
            varvid det starkt växande studentantalet beaktas. Slut- ligen
            bör härvid hänsyn tas till de växande behov till högre utbildning
            som följer med samhällsutvecklingens krav. Med stöd av det anförda
            får vi hemställa, att riksdagen måtte besluta att hos Kungl. Maj:t
            anhålla om en snabb översyn av den högre utbildningen i syfte
            att öka våra universitets och högskolors kapacitet med hän- syn
            till rådande allvarliga brist och i takt med krav som ett växande
            behov kan väntas ställa på dem.
          </p>
          <p>
            Stockholm den 26 januari 1955
          </p>
          <p>
            Bertil Ohlin Wald. Svensson Ragnhild Sandström O. Malmborg Per
            A. Johnsson Filip Kristensson i Kastanjegården Osby
          </p>
          <p>
            Bertil v. Friesen Manne Ståhl
          </p>
          <p>
            IDUNS TRYCKERI, ESSELTE, STHLM 55 502692
          </p>
        </div>
      </div>
    </body>
  </text>
</TEI>
