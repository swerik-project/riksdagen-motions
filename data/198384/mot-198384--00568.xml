<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00568">
  <teiHeader>
    <fileDesc>
      <titleStmt>
        <title>Arbetsmarknadspolitiken</title>
        <author>Thorbjörn Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknadspolitiken</title>
          <idno type="rdwebb">G702568</idno>
          <rs type="number">568</rs>
          <ref type="dokument_url_text">http://data.riksdagen.se/dokument/G702568/text</ref>
          <ref type="dokument_url_html">http://data.riksdagen.se/dokument/G702568</ref>
          <ref type="dokumentstatus_url_xml">http://data.riksdagen.se/dokumentstatus/G702568</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4ArLZazBX4fxunitZvs7oe</idno>
            <name>GUNNAR BJÖRK</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILS G. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TzhRqKhrXaVxfKAHS91fEa" type="signed"/>
        <correspContext corresp="i-TzhRqKhrXaVxfKAHS91fEa">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="r-0"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-4ArLZazBX4fxunitZvs7oe"/>
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-N3aYKF4kBnV2748MhAsbdj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__568/mot_198384__568-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:568
          </p>
          <p>
            Thorbjörn Fälldin m. fl. Arbetsmarknadspolitiken
          </p>
          <p>
            Den socialdemokratiska regeringspolitiken har hittills varit
            otillräcklig till sin omfattning och inriktning för att häva arbetslösheten.
            Som framgår av budgetpropositionen har arbetslösheten under 1983
            varit ca 15 000 personer högre än under 1982, trots att antalet
            sysselsatta genom arbetsmarknadspoli- tiska åtgärder ökat. Med
            regeringens politik kan en ytterligare försämring enligt propositionen
            enbart undvikas genom att ett ökat antal personer sysselsätts
            genom arbetsmarknadspolitiska insatser. Kvinnorna har också de
            senaste åren i allt större utsträckning gått ut på arbetsmarknaden.
            Det är viktigt att arbetsmarknaden tillmötesgår krav som gör detta
            möjligt. Mot den bakgrunden måste regeringens förändrade, och
            numera positiva attityd, till deltidsarbete hälsas med tillfredsställelse.
            Regionalpolitiken försummas kraftigt. Anslagsnivån tillåts bli
            urholkad. Befolkningskoncentrationen tar ny fart, med dramatiska
            befolkningsminsk- ningar i vissa kommuner som direkt följd. Också
            i denna proposition förhåller sig regeringen passiv när det gäller
            målsättning och insatser för att stoppa koncentrationsutveckling
            och utslagning. Mot denna bakgrund är det förståeligt, men inte
            försvarligt, att regeringen i hög utsträckning ägnar sig åt felaktig
            och falsk historieskrivning när man redogör för den arbetsmarknadspolitiska
            utvecklingen. Således är det fel att påstå att socialdemokratiska
            beslut hösten 1982 på något sätt kunde hinna medverka till en
            förbättring av arbetsmarknadsläget detta år. I stället var det
            så att de resultat som då kunde konstateras i sin helhet kan relateras
            till mittenregeringens förslag och direktiv under sommaren och
            förhösten 1982. Regeringen påstår (s. 14 i arbetsmarknadshuvudtiteln)
            att vi ”under 1983 fått en vändning i den besvärliga arbetsmarknadsutvecklingen”.
            Sanningen är att vi trots en väsentligt bättre internationell
            konjunktursituation har tvingats notera de högsta arbetslöshetstalen
            på decennier under just 1983. I valrörelsen 1982 framhöll socialdemokratin
            att bostadsbyggandet skulle vara en viktig motor i den svenska
            ekonomin. En noggrann studie av budgetpropositionen visar ett
            facit där regeringen helt misslyckats med sina avsikter. Bostadsbyggandet
            har minskat så kraftigt att det inte vägs upp av den ökade reparations-,
            ombyggnads- och tillbyggnadsverksamheten. Den totala byggnadsvolymen
            beräknas minska ytterligare under 1984 (bilaga 14 s. 5). De icke-socialistiska
            regeringarna har, även enligt s-regeringen, rett ut anstormningen
            mot och påfrestningen för det svenska näringslivet i den strukturomvandling
            som var nödvändig. Industripolitiken åren före
          </p>
          <pb facs="riksdagen-motions-pdf/data/198384/mot_198384__568/mot_198384__568-002.pdf"/>
          <p>
            Mot. 1983/84:568 5
          </p>
          <p>
            socialdemokratins regeringstillträde 1982 får ett erkännande
            i årets proposition. I finansplanen (s.47) sägs: ”De stora framgångarna
            på exportmarknaderna tyder på att det svenska näringslivet är
            bättre anpassat , strukturellt sett, till dagens och morgondagens
            marknadsvillkor än de täta krisrapporterna under de gångna åren
            gett intryck av.” De strukturella förutsättningarna för produktionen
            under 1983 bestäms självfallet i sin helhet av åtgärder åren innan.
            Den nuvarande regeringspolitiken är påfallande passiv för att
            inte säga defensiv när det gäller att skapa varaktiga jobb och
            bygga ut den svenska industrin. 1982 års devalvering är praktiskt
            taget det enda offensiva inslaget. Den motverkas i hög grad av
            en allmän politisk inriktning som är för näringslivet begränsande.
            Exempel på socialdemokratisk politik som minskar de varaktiga
            jobben är bl. a.:
          </p>
          <p>
            o Beslutet att införa kollektiva löntagarfonder. o Oförmågan
            att tillräckligt pressa tillbaka budgetunderskottet, vilket innebär
            att inflationstakten på årsbasis är högre än i september 1982.
            o Besluten att minska stimulansen för riskvilligt sparande. Oo
            Den nya inriktningen av jordbrukspolitiken som aviseras innebär
            att 20000 jobb försvinner. Oo Regionalpolitiken och glesbygdspolitiken
            har praktiskt taget avstannat och utgör knappast längre något
            offensivt inslag mot arbetslösheten i de bygder som har den högsta
            arbetslösheten. Oo Skattehöjningar har genomförts på en lång rad
            områden. o Äldrestödet till tekoindustrin avvecklas utan att där
            finns möjligheter till alternativa jobb och utan att branschen
            själv har möjlighet att trygga sysselsättningen.
          </p>
          <p>
            Mot denna politik ställer centerpartiet en aktiv och offensiv
            politik för flera jobb och regional balans. I denna motion behandlar
            vi inriktningen av arbetsmarknadspolitiken och regionalpolitiken.
            I andra motioner från centerpartiet kommer vi att lämna förslag
            på industri- och småföretagsamhe- tens område, på åtgärder för
            energi- och resurshushållning, på åtgärder för en bättre miljö,
            på jordbrukspolitikens område och för en ekonomisk politik som
            bättre tillgodoser de centrala balansmålen i svensk ekonomi. Centerpolitiken
            bygger på den enskildes initiativ och engagemang. Dess syfte är
            att ge goda förutsättningar för industri och företagsamhet och
            att slå vakt om och rationellt utnyttja befintlig produktionskapacitet.
            Förutsätt- ningarna för produktion och sysselsättning skall tas
            till vara i alla delar av landet. Ungdomarnas väg in på arbetsmarknaden
            måste underlättas. Ungdomens egna initiativ är särskilt viktiga
            för en framtida positiv arbetsmarknadssituation.
          </p>
          <pb facs="riksdagen-motions-pdf/data/198384/mot_198384__568/mot_198384__568-003.pdf"/>
          <p>
            Mot. 1983/84:568 6
          </p>
          <p>
            Arbetsmarknadspolitik
          </p>
          <p>
            Enligt centerpartiets mening är arbetsmarknadspolitiken i alltför
            liten utsträckning inriktad för näringslivets behov. Med den defensiva
            regional-, småföretags- och industripolitiken under s-regeringen
            blir en AMS-politik inriktad på den offentliga sektorn närmast
            förödande när det gäller att långsiktigt trygga alla människors
            rätt till arbete. I detta perspektiv måste det ändå ses positivt
            att AMS självt nu i ökad utsträckning inriktar sina ansträngningar
            mot att skapa arbetstillfällen i industrin. Rekryteringsstödet,
            som infördes vid årsskiftet 1983-1984, är ett exempel på detta.
            Den på centerns initiativ bibehållna möjligheten till enskilda
            beredskapsarbeten är ett annat exempel. Centerpartiet anser det
            vara nödvändigt att arbetsmarknadspolitiken i fortsättningen i
            väsentligt större utsträckning inriktas på arbetstillfällen som
            långsiktigt kan finansiera sig själva. Det gäller såväl att förbereda
            arbetskraften för näringslivets behov som att ge näringslivet
            bättre förutsättningar att ta emot det tillgängliga utbudet av
            arbetssökanden. Det är angeläget att de resurser som satsas på
            förmedlingsarbete, utbildning, beredskapsarbete, ungdomslag osv.
            ges en sådan inriktning, för att därigenom i likhet med de enskilda
            beredskapsarbetena kunna komplettera rekryteringsstödet.
          </p>
          <p>
            Ungdomslagen
          </p>
          <p>
            Det kanske mest intressanta tillskottet till den arbetsmarknadspolitiska
            arsenalen är beslutet om ungdomslag. Den grundläggande idén till
            dessa väcktes i en centermotion 1982, vilken vann riksdagens bifall.
            Det förslag regeringen presenterade riksdagen i höstas var enligt
            centerns mening behäftat med flera allvarliga brister. Enligt
            vår mening bör verksamheten med ungdomslag avse åtta timmars arbetsdag,
            det bör vara en ersättningsnivå som är rimlig i förhållande till
            arbetsinsatsen för oerfaren arbetskraft (20 kr./tim), och arbete
            i ungdomslag skall också kunna anvisas inom enskild sektor och
            inte ensidigt inom den offentliga. Den kompromiss som träffades
            vid riksdagsbehandlingen av ungdomsla- gen tillgodoser i väsentlig
            utsträckning, dock inte till fullo, de synpunkter centerpartiet
            förde fram. Riksdagsbeslutet utesluter inte arbetsuppgifter genom
            ungdomslag hos enskilda arbetsgivare och det förutsätts att sådana
            arbetsuppgifter kan tillskapas med minsta möjliga byråkrati. Riksdagen
            uttalade vidare att arbete mer än fyra timmar per dag i många
            fall kan vara angeläget och beslöt jämka lagtexten för att möjliggöra
            detta. Vidare uttalade riksdagen att kollektivavtal för arbetslivspraktik
            i ungdomslag bör komma till stånd över hela arbetsmarknaden. Härigenom
            torde ersättningen på sikt bli mera prestationsrelaterad än f.n.
            Riksdagen bör nu inte ändra det beslut som fattades i slutet av
          </p>
          <pb facs="riksdagen-motions-pdf/data/198384/mot_198384__568/mot_198384__568-004.pdf"/>
          <p>
            Mot. 1983/84:568 7
          </p>
          <p>
            höstriksdagen. Det är viktigt att erfarenhet nu kan vinnas av
            den nya verksamheten. Men enligt vår mening finns skäl understryka
            att de väsentliga förändringar av propositionen som riksdagsbeslutet
            faktiskt innebar också får en direkt motsvarighet i den praktiska
            tillämpningen. Det bör vara regeringens uppgift att aktivt verka
            för att arbete i ungdomslag också i praktiken kommer till stånd
            hos enskilda arbetsgivare och att arbetstiden i ungdomslagen i
            väsentlig utsträckning kan förlängas utöver fyra timmar. Vidare
            bör regeringen, i kontakt med parterna på arbetsmarknaden, initiera
            överläggningar om kollektivavtal för arbetslivspraktik i ungdomslag.
            Den utvärdering av ungdomslagen riksdagen beslutat om och där
            regeringen också, i likhet med centermotionen 1982, skall ta hänsyn
            till möjligheterna att också få med 20-åringarna i ungdomslagsverksamheten
            bör särskilt redovisa effekterna av de justeringar i propositionen
            riksdagen gjorde.
          </p>
          <p>
            Ungdomsinitiativ
          </p>
          <p>
            På många håll i landet förekommer i dag att ungdomar själva i
            okonventionella former tar initiativ till att skapa sysselsättning.
            Det sker ofta i samarbete med kommuner och organisationer. Det
            är viktigt att se till att denna verksamhet får tillräckliga resurser.
            Utöver särskilda medel som anvisas bör beredskapsmedel kunna användas
            för verksamheten. I och med att kommunernas ansvar ökar för att
            bereda 18-19-åringar sysselsättning ställs också krav på konkreta
            projekt som på sikt leder till varaktig sysselsättning. Det är
            inte inom den kommunala förvaltningen de nya arbetsuppgifterna
            i första hand står att finna. Inom servicesektorn, privata tjänster,
            ökar kontinuerligt efterfrågan på tjänster. De av ungdomar initierade
            företagen typ ”All-fix” och ”Ring så springer vi” avser att tillgodose
            denna efterfrågan på servicetjänster. Om ungdomarna skall kunna
            starta denna typ av verksamhet behövs utbildning kring företagande.
            Det gäller såväl enskilda företag som aktiebolag och kooperativt
            företagande. Kommunerna bör i samverkan med berörda myndigheter
            och intresserade organisationer ta initiativ och understödja sådana
            utbildnings- och sysselsättningsprojekt. Många ungdomar vill genomföra
            projekten tillsammans med andra ungdomar. Därför är det speciellt
            viktigt att understödja projekt med kooperativ inriktning.
          </p>
          <p>
            Decentralisera arbetsmarknadspolitiken
          </p>
          <p>
            Verksamheten med ungdomslag är ett exempel på det kraftigt ökade
            kommunala ansvaret för de arbetsmarknadspolitiska åtgärderna.
            Ett annat exempel är ungdomsplatserna. En väsentlig del av AMS
            utbildningsverksam- het bedrivs i skolformer med kommunal huvudman.
            Kommunerna står för en betydande del av antalet beredskapsarbeten.
          </p>
          <pb facs="riksdagen-motions-pdf/data/198384/mot_198384__568/mot_198384__568-005.pdf"/>
          <p>
            Mot. 1983/84:568 8
          </p>
          <p>
            Under förutsättning att ett ökat kommunalt ansvar inte också
            innebär att arbetsmarknadspolitiken helt inriktas på den kommunala
            verksamheten anser centerpartiet att en fortgående decentralisering
            av ansvaret för arbetsmarknadspolitiska insatser är värdefull.
            Enligt vår mening bör den fortsatta översynen av arbetsmarknadspolitiken
            ta till vara möjligheterna till decentralisering samt en ökad
            inriktning mot det privata näringslivet av insatserna. AMS-kommittén
            bör få i uppdrag att beakta detta i sitt fortsatta arbete. I budgetpropositionen
            redovisas den gjorda utredningen om arbetsmark- nadsutbildningen.
            Vi återkommer med våra ställningstaganden till denna utredning
            (KAFU) i samband med den särskilda proposition som aviseras. Vi
            vill emellertid redan nu påtala angelägenheten av en ökad samordning
            mellan arbetsmarknadsutbildning och gymnasial utbildning i kommunal
            regi och komvux. Väsentliga effektivitetsvinster torde stå att
            finna i en sådan samordning. I ett flerårsperspektiv är det viktigt
            uppmärksamma att ledig kapacitet i gymnasieskolan kommer att uppstå
            till följd av minskade elevkullar från grundskolan. För att nå
            effektivitet är det angeläget att i hög utsträckning utnyttja
            den utbildningskapacitet som finns i de enskilda företagen. Det
            är en framgång för centerpolitiken att lärlingsutbildning, genom
            budgetpropositionens förslag, kommer att ses som en reguljär del
            av gymnasieskolans verksamhet. Det torde också vara möjligt att
            genom AMU köpa ”lärlingsutbildning” i företagen. Riksdagen bör
            inför propositionsarbetet ge regeringen detta till känna. Regeringen
            föreslår att de 18-åringar som inte får plats i gymnasieskolan
            skall beredas tillträde till AMU-kurser. Enligt vår mening kan
            en sådan ordning skapa rättviseproblem inom ungdomsgruppen. Riksdagen
            bör avvisa detta förslag, dels med tanke på förslagen om gymnasieskolan
            inkl. lärlingsutbildningens dimensionering, dels i avvaktan på
            utvärderingen av verksamheten med ungdomslag.
          </p>
          <p>
            Regionalpolitiken
          </p>
          <p>
            Den aktiva regionalpolitik som bedrevs fram till valet 1982 har
            nu förbytts till sin motsats. En effektiv politik för fler jobb
            måste innefatta särskilda satsningar på orter och regioner där
            arbetslösheten är särskilt stor. Regeringens flyttlassinriktade
            politik löser inga problem utan fördjupar dem som finns. En politik
            för regional balans är en nödvändig del i en ekonomisk politik
            med syfte att skapa ekonomisk utveckling och full sysselsättning.
            De grundläggande balansproblemen i vår ekonomi kan inte lösas
            om inte produktionsförutsättningar i form av mänskligt kunnande,
            råvaror och andra naturtillgångar samt gjorda samhällsinvesteringar
            kan tas till vara över hela landet. Samtidigt måste en aktiv regionalpolitik
            bidra till att människor i alla
          </p>
          <pb facs="riksdagen-motions-pdf/data/198384/mot_198384__568/mot_198384__568-006.pdf"/>
          <p>
            Mot. 1983/84:568
          </p>
          <p>
            delar av landet får likvärdiga möjligheter till arbete, service
            och god miljö. Regionalpolitiska hänsynstaganden måste tas inom
            samtliga samhällsom- råden. För att nå framgång i detta arbete
            förordar centerpartiet bl.a. följande:
          </p>
          <p>
            Oo Anslaget för regionala utvecklingsinsatser (inkl. glesbygdsstödet)
            måste byggas ut. 150 milj. kr. ytterligare bör anvisas. Oo Det
            centrala regionalpolitiska stödet skall inte tillåtas urholkas.
            Oo Insatserna måste koncentreras till de mest utsatta regionerna
            i enlighet med 1982 års beslut. Det innebär bl.a. att det särskilda
            stödet till Norrbotten bör koncentreras till inlandet. Samtidigt
            bör övervägas lämpliga ytterligare regionalpolitiska stödformer
            till inlandskommuner i övriga delar av stödområde A. En fortsatt
            differentiering av arbetsgivaravgiften för regionalpolitiska ändamål
            bör härvid prövas. (Se särskild motion.) o Jordbrukspolitiken
            har en central roll i en aktiv regionalpolitik. I stora delar
            av landet utgör jordbruket den dominerande basen för näringslivet.
            Jordbrukets roll i regionalpolitiken är en viktig utgångspunkt
            när centerpartiet avvisar den nya inriktning av jordbrukspolitiken
            som regeringen aviserar. (Se särskild motion.) o En energipolitik
            som leder bort från importerade bränslen och kärnkraft förutsätter
            en aktiv regionalpolitik. De nu sysselsättningssvaga regionerna
            rymmer betydande resurser för vår framtida energiförsörjning.
            Samtidigt kräver en framgångsrik energihushållning avsevärda tillskott
            till arbetsmarknaden över hela landet. (Se särskild motion.) Oo
            En rimlig social och teknisk service måste tillgodoses över hela
            landet. I centerns politik innebär detta att slå vakt om ett rimligt
            vägunderhåll, inte minst för länsvägarna. Statsbidraget till enskilda
            vägar skall återställas till 70 70. Den planerade omfattande järnvägsnedläggningen
            måste stoppas. (Se särskild motion.) Centerpartiet slår vakt om
            de små skolorna i glesbygden. Regionaliseringen av högskoleverksamheten
            får inte försummas. Centerpolitiken innebär en fortsatt prioritering
            av den kommunala skatteutjämningen. När det gäller att nå rättvisa
            mellan olika kommuner och landsdelar har knappast någon åtgärd
            haft större betydelse än den fyrdubbling till drygt 10 miljarder
            kronor som skedde av skatteutjämningen åren 1976-1982. Oo Småföretagssatsningen
            åren 1976-1982 måste föras vidare. Ett viktigt inslag härvidlag
            är en sänkning av sjukförsäkringsavgiften för de 15 första anställda
            från 9,5 9 till 4,5 96.
          </p>
          <p>
            I denna och en rad andra motioner presenterar centern således
            en konsekvent politisk inriktning för decentralisering och regional
            balans. I budgetpropositionen föreslås däremot en realt sänkt
            ambitionsnivå för regionalpolitiken, samtidigt som politiken på
            en rad andra områden begränsar utvecklingsmöjligheterna. I propositionen
            föreslås en ny
          </p>
          <pb facs="riksdagen-motions-pdf/data/198384/mot_198384__568/mot_198384__568-007.pdf"/>
          <p>
            Mot. 1983/84:568 10
          </p>
          <p>
            anslagskonstruktion för lokaliseringsbidragen, vilken innebär
            en sänkt nivå för kommande år. Till Regionalpolitiskt stöd: Bidragsverksamheten
            begär regeringen 25 milj. kr. mindre än under innevarande budgetår.
            Stödet avser enbart beslut fattade av central myndighet före den
            1 juli 1984 och av länsstyrelse före den 1 juli 1982. Den nya
            anslagsformen innebär att ett nytt reservationsanslag Regionalpolitiskt
            stöd: Vissa lokaliseringsbidrag m.m. på 264 milj. kr. föreslås.
            Detta anslag skall täcka lokaliseringsbidrag där beslut fattas
            efter den 1 juli 1984 men där utbetalningen beräknas ske under
            en följd av år därefter. Anslaget skall fungera som en beslutsram.
            Årets anslag kommer i stor utsträckning att kvarstå som en reservation
            för att möta bidragsbehov efter den budgetperiod som nu är i fråga.
            Centerpartiet anser inte att det finns skäl att övergå till den
            nya anslagskonstruktionen. Särskilt inte då hela regionalpolitiken
            f.n. är föremål för översyn. Riksdagen bör därför avslå regeringens
            förslag om att till Regionalpolitiskt stöd: Vissa lokaliseringsbi-
            drag m. m. anvisa 264 milj. kr. I stället bör riksdagen, i enlighet
            med statens industriverks förslag, till Regionalpolitiskt stöd:
            Bidragsverksamheten anvisa ett i förhållande till regeringens
            förslag med 67 milj. kr. förhöjt förslagsanslag om 417 milj. kr.
            Ingen åtgärd behöver därmed anstå på grund av brist på medel.
            Centerpartiet anser det vara särskilt allvarligt att regeringen
            åter försummar att bygga ut och förstärka dets. k. länsanslaget.
            Detta har visat sig vara en effektiv anslagsform som flexibelt
            kan möta olika behov och som når ut till de orter och områden
            som har speciellt svårt att hävda sin sysselsättning. Jobb genom
            glesbygdsstöd, vilket är en del av länsanslaget, ger bättre trygghet
            för den enskilde och kan skapas till väsentligt lägre kostnad
            än beredskapsarbete. Genom att till Regionala utvecklingsinsatser
            anvisa oförändrat 298,5 milj. kr. urholkas i realiteten anslaget.
            Genom att omfördela 150 milj. kr. av de medel som anvisats för
            beredskapsarbeten till länsanslaget når man en nivå, som i stort
            överensstämmer med det behov länsstyrelserna bedömt nödvändigt
            för detta ändamål. Det blir då också möjligt höja bidragsnivån
            för glesbygdsstödet så att högsta nivån för avskrivningslån blir
            275 000 kr., för uthyrningsstugor 50 000 kr., och det s. k. IKS-stödet
            för enskilt projekt blir 50000 kr.
          </p>
          <p>
            Åtgärder för arbetshandikappade
          </p>
          <p>
            För att stödja de arbetshandikappade på arbetsmarknaden utgår
            stöd dels för anpassning av arbetsplatsen, dels i form av lönebidrag,
            vilket för enskilda företag successivt avtrappas under några år.
            För dem som inte kan beredas arbete genom sådana insatser på den
            ordinarie arbetsmarknaden sker anställning inom Samhällsföretag
            AB. Handikappade har samma rätt som andra grupper till meningsfullt
            arbete. Detta måste vara en grundläggande utgångspunkt för politiken.
            Bäst
          </p>
          <pb facs="riksdagen-motions-pdf/data/198384/mot_198384__568/mot_198384__568-008.pdf"/>
          <p>
            Mot. 1983/84:568 1
          </p>
          <p>
            tillgodoses de handikappades arbetsmarknadskontakter då de kan
            beredas tillträde till den ordinarie arbetsmarknaden. Anställning
            med lönebidrag omfattar f.n. drygt 36000 personer, varav drygt
            10000 är anställda hos enskilda arbetsgivare. Inom Samhällsföretagsgruppen
            arbetar ca 25000 arbetshandikappade och 5 300 personer i övrigt.
            I budgetpropositionen föreslås att statsbidraget till Samhällsföretag
            skall vara 124 96 av lönesumman för de handikappade. Lönebidragen
            kan högst utgå med 9096 av lönesumman och avtrappas under några
            år helt när anställningen avser enskild arbetsgivare. Det var
            bl. a. mot den bakgrunden och för att få en mera effektiv och
            mindre kostsam verksamhet för arbetshandikappade som riksdagen
            1982, bl.a. i anslutning till en centermotion, beslöt göra en
            översyn av stödet till de handikappade. Regeringen aviserar nu
            en proposition i detta ärende till vårriksdagen. Enligt vår mening
            är det angeläget att denna proposition visar en ökad öppenhet
            att utveckla anställning med lönebidrag i enskilda företag. Härigenom
            skulle det också vara möjligt att bättre undvika de konkurrensproblem
            som uppkommer mellan Samhällsföretag och enskilda företag när
            de skall konkurrera med samma produkter men med helt olika produktionsförutsätt-
            ningar. Antalet lönebidrag för anställning i organisationerna
            föreslås öka med 500. Eftersom denna anställningsform för de enskilda
            människorna är positiv och för samhället det minst kostsamma alternativet
            anser vi ett tak för organisationsanställning med lönebidrag vara
            omotiverat. Det bör dessutom inom anslagsramen rymmas nuvarande
            dispensmöjlighet så att de allmännyttiga organisationerna kan
            få full kostnadstäckning. Enligt vår mening bör Samhällsföretagsgruppen
            av egna medel finansiera åtgärder för bättre arbetsmiljö och anpassning
            av arbetsplatserna. Detta torde närmast definitionsmässigt vara
            företagsgruppens uppgift och bör täckas inom ramen för ordinarie
            driftanslag. När det gäller den framtida organisationen av Samhällsföretag
            återkommer vi i samband med den särskilda propositionen i ämnet.
            Vi vill emellertid redan nu klargöra att vi anser det olämpligt
            att förstärka den centrala organisationen på de regionala organisationernas
            bekostnad. Det bör också vara möjligt att genom fortsatt rationaliseringsarbete
            i driften, främst genom lägre personaltäthet i arbetsledningen,
            nå en ökad besparingseffekt. Genom en minskning med 200 anställda
            blir det möjligt att sänka statsbidraget till 122 20 av lönekostnaden
            och anslaget med 54 milj. kr. Ca hälften av denna summa nås om
            de stiftelser som har större andel direkt anställda än genomsnittet
            minskar sin andel till denna nivå.
          </p>
          <pb facs="riksdagen-motions-pdf/data/198384/mot_198384__568/mot_198384__568-009.pdf"/>
          <p>
            Mot. 1983/84:568 2
          </p>
          <p>
            Hemställan
          </p>
          <p>
            Med stöd av det anförda hemställs 1. att riksdagen beslutar att
            som sin mening ge regeringen till känna vad som anförts om ökad
            inriktning av arbetsmarknadspolitiken för att tillgodose näringslivets
            behov, 2. att riksdagen beslutar att hos regeringen begära tilläggsdirektiv
            till AMS-kommittén för att tillgodose en ökad decentralisering
            av arbetsmarknadspolitiken, 3. att riksdagen beslutar att som
            sin mening ge regeringen till känna vad som anförts beträffande
            ungdomslagen, 4. att riksdagen beslutar att som sin mening ge
            regeringen till känna vad som anförts om ökad samordning med kommunerna
            och samverkan med företagen i arbetsmarknadsutbildningen, 5. att
            riksdagen beslutar att avslå regeringens förslag att 18-åringar
            skall i ökad utsträckning beredas tillträde till AMU-kurser, 6.
            att riksdagen beslutar att till Regionalpolitiskt stöd: Bidragsverk-
            samheten anvisa ett i förhållande till regeringens förslag med
            67 milj. kr. förhöjt förslagsanslag om 417 000 000 kr., 7. att
            riksdagen beslutar att avslå regeringens förslag att anvisa medel
            över ett nytt anslag Regionalpolitiskt stöd: Vissa lokaliserings-
            bidrag, 8. att riksdagen beslutar att godkänna vad som i motionen
            anförts beträffande stödnivån för glesbygdsstödet, 9. att riksdagen
            beslutar att till Regionala utvecklingsinsatser anvisa ett i förhållande
            till regeringens förslag med 150 milj. kr. förhöjt reservationsanslag
            om 448 500 000 kr., 10. att riksdagen beslutar att till Sysselsättningsskapande
            åtgärder anvisa ett i förhållande till regeringens förslag med
            150 milj. kr. minskat förslagsanslag om 2 503 545 000 kr., 11.
            att riksdagen beslutar att som sin mening ge regeringen till känna
            vad som anförts om effektivisering av insatserna för arbetshandi-
            kappade, 12. att riksdagen beslutar att som sin mening ge regeringen
            till känna vad som anförts beträffande slopat tak för antalet
            anställda med lönebidrag i allmännyttiga organisationer samt dispensmöjligheter
            från 90-procentsregeln i dessa fall i enlighet med det anförda,
          </p>
          <pb facs="riksdagen-motions-pdf/data/198384/mot_198384__568/mot_198384__568-010.pdf"/>
          <p>
            Mot. 1983/84:568 13
          </p>
          <p>
            13. att riksdagen beslutar att godkänna vad som i motionen anförts
            beträffande statsbidrag till Samhällsföretag samt att till Bidrag
            till Stiftelsen Samhällsföretag anvisa ett i förhållande till
            regeringens förslag med 54 milj. kr. minskat förslagsanslag av
            2667 000 000 kr.
          </p>
          <p>
            Stockholm den 17 januari 1984
          </p>
          <p>
            THORBJÖRN FÄLLDIN (c)
          </p>
          <p>
            KARIN SÖDER (c) ARNE FRANSSON (c) OLOF JOHANSSON (c) BERTIL JONASSON
            (c) ANDERS DAHLGREN (c) KARL BOO (c) RUNE GUSTAVSSON (c) NILS
            G. ÅSLING (c) KJELL A. MATTSSON (c) EINAR LARSSON (c) BRITTA HAMMARBACKEN
            (c) GUNNEL JONÄNG (c) CLAES ELMSTEDT (c) GUNILLA ANDRÉ (c) GUNNAR
            BJÖRK (c) TAGE SUNDKVIST (c)
          </p>
          <p>
            i Gävle
          </p>
        </div>
      </div>
    </body>
  </text>
</TEI>
