<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SkU-00705">
  <teiHeader>
    <fileDesc>
      <titleStmt>
        <title>Regional tillväxt - för ett levande Sverige</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:705 av Eric Palmqvist m.fl. (SD)</title>
          <idno type="rdwebb">H802705</idno>
          <rs type="number">705</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H802705/text</ref>
          <ref type="dokument_url_html">http://data.riksdagen.se/dokument/H802705</ref>
          <ref type="dokumentstatus_url_xml">http://data.riksdagen.se/dokumentstatus/H802705</ref>
          <ref type="docx">http://data.riksdagen.se/fil/F4EB2911-589F-4D4A-8284-02ADC4477473</ref>
          <ref type="pdf">http://data.riksdagen.se/fil/459435E9-45D3-4B52-8A1E-7E45A18E1224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5W3dCvu6Xr2N8rPvbKog18" type="signed"/>
        <correspContext corresp="i-5W3dCvu6Xr2N8rPvbKog18">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-QX1FbfjSVsZfGe2zXueyC1" type="submitted">
          <date when="2020-09-30"/>
          <time when="16:18:44"/>
        </correspAction>
        <correspAction xml:id="i-RUNNwLJ6aHa5kfGYHVAqS3" type="reviewed">
          <date when="2020-09-30"/>
          <time when="17:46:42"/>
        </correspAction>
        <correspAction xml:id="i-22q9U4SXofwDfLMQvohpZt" type="referred">
          <date when="2020-10-14"/>
        </correspAction>
        <correspAction xml:id="i-17NXW4VXM6wK1suBCzXiwP" type="assigned">
          <date when="2021-06-22"/>
          <time when="17:15:03"/>
        </correspAction>
        <correspContext corresp="i-17NXW4VXM6wK1suBCzXiwP">
          <ref type="assignedTo">Skatteutskottet</ref>
        </correspContext>
        <correspAction xml:id="i-Dnsw4w3AZMs6jDJJUqevMN" type="behandlas_i"/>
        <correspContext corresp="i-Dnsw4w3AZMs6jDJJUqevMN">
          <ref type="uppgift">2020/21:TU4</ref>
          <ref type="ref_dok_id">H801TU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU4</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-41x9K1wRu9rVZryyHkqXWY" type="behandlas_i"/>
        <correspContext corresp="i-41x9K1wRu9rVZryyHkqXWY">
          <ref type="uppgift">2020/21:KU22</ref>
          <ref type="ref_dok_id">H801KU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU22</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YFCteTia57L2uDakuViyyY" type="behandlas_i"/>
        <correspContext corresp="i-YFCteTia57L2uDakuViyyY">
          <ref type="uppgift">2020/21:SkU20</ref>
          <ref type="ref_dok_id">H801SkU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU20</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UQbrkknJ4yWk5J5kguqtKh" type="behandlas_i"/>
        <correspContext corresp="i-UQbrkknJ4yWk5J5kguqtKh">
          <ref type="uppgift">2020/21:SkU22</ref>
          <ref type="ref_dok_id">H801SkU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU22</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-E8D8zq9ZHTVnWkWVpNKAiY" type="behandlas_i"/>
        <correspContext corresp="i-E8D8zq9ZHTVnWkWVpNKAiY">
          <ref type="uppgift">2020/21:SoU20</ref>
          <ref type="ref_dok_id">H801SoU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU20</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SWZ63cpqDnHj7f5dgZUN9A" type="behandlas_i"/>
        <correspContext corresp="i-SWZ63cpqDnHj7f5dgZUN9A">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AVGqTLdEotczykzxHqerJb" type="behandlas_i"/>
        <correspContext corresp="i-AVGqTLdEotczykzxHqerJb">
          <ref type="uppgift">2020/21:NU14</ref>
          <ref type="ref_dok_id">H801NU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU14</ref>
          <ref type="ref_dok_titel">Regional utvecklingspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QNDhKmHaNmiPRYdFtRo81H" type="behandlas_i"/>
        <correspContext corresp="i-QNDhKmHaNmiPRYdFtRo81H">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LyB1T8jFrvgfwiPktma429" type="motHeader">
        <div xml:id="i-RBq1a3fJWcRBjYZn5dkKcG" type="motTitle">
          Motion till riksdagen 2020/21:705 av Eric Palmqvist m.fl. (SD)
          Regional tillväxt – för ett levande Sverige
        </div>
      </div>
      <div xml:id="i-KetXyYPj82e9wQ1sASvxW1" type="motBody">
        <div xml:id="i-M9k6fSddV2VJmfn8QmPkpF" type="motProposal" subtype="förslag">
          <head xml:id="i-34Q6aYbqtJvjFYzF8DVGKa">
            Förslag till riksdagsbeslut
          </head>
          <list xml:id="i-8PNADAbU8uzcFidyUNjmmM" style="ol">
            <item xml:id="i-JeadTBFUQiycAvCWxCAF1C">
              Riksdagen ställer sig bakom det som anförs i motionen om hållbar
              tillväxt för företag och medborgare i landets alla regioner och
              tillkännager detta för regeringen.
            </item>
            <item xml:id="i-WuX3H8E8Z59Sq5H4McjPoH">
              Riksdagen ställer sig bakom det som anförs i motionen om ökade
              intäkter för regionerna genom en regionalisering av fastighetsskatten
              på industrifastigheter och elproduktionsenheter och tillkännager
              detta för regeringen.
            </item>
            <item xml:id="i-VGbP9nXR7QhgbTLEcjUrWi">
              Riksdagen ställer sig bakom det som anförs i motionen om infrastruktur
              och tillkännager detta för regeringen.
            </item>
            <item xml:id="i-E4USr2NTa9Dgczih3GAt9B">
              Riksdagen ställer sig bakom det som anförs i motionen om att
              motverka skatt på avstånd och tillkännager detta för regeringen.
            </item>
            <item xml:id="i-8rujsqAVwVsBUjrwV7gpZ1">
              Riksdagen ställer sig bakom det som anförs i motionen om att
              öka informationen om transportbidrag och tillkännager detta för
              regeringen.
            </item>
            <item xml:id="i-NwL4UHkDUjbzp6ceya5sb1">
              Riksdagen ställer sig bakom det som anförs i motionen om stärkt
              medborgarservice och tillkännager detta för regeringen.
            </item>
            <item xml:id="i-4GMPBdx9dtHreuC7XrW4W7">
              Riksdagen ställer sig bakom det som anförs i motionen om bredband
              och mål för tillgång till snabbt internet i hela Sverige och tillkännager
              detta för regeringen.
            </item>
            <item xml:id="i-Xr7w2iAenzaQfWYC38kYvG">
              Riksdagen ställer sig bakom det som anförs i motionen om statliga
              myndigheters digitala plattformar och tillkännager detta för regeringen.
            </item>
            <item xml:id="i-SB9sxus5Po8efbZtGE8pT5">
              Riksdagen ställer sig bakom det som anförs i motionen om lanthandlarnas
              roll som ombud för statliga bolag och tillkännager detta för regeringen.
            </item>
            <item xml:id="i-MrS3FvY5khMnPPeNrbQeEi">
              Riksdagen ställer sig bakom det som anförs i motionen om stöd
              för kommersiell service på landsbygden och tillkännager detta
              för regeringen.
            </item>
            <item xml:id="i-5zKhaLWLmcG4ie6u8BRvgG">
              Riksdagen ställer sig bakom det som anförs i motionen om att
              öppna upp för gårdsförsäljning utan vidare dröjsmål och tillkännager
              detta för regeringen.
            </item>
            <item xml:id="i-6mHoVqrdPKeC7oNd612NW1">
              Riksdagen ställer sig bakom det som anförs i motionen om att
              utreda konsekvenserna av en differentierad alkoholskatt för småskalig
              alkoholproduktion och tillkännager detta för regeringen.
            </item>
            <item xml:id="i-69mHbrsygyvKFnNJ9KnoGW">
              Riksdagen ställer sig bakom det som anförs i motionen om strandskyddet
              och tillkännager detta för regeringen.
            </item>
            <item xml:id="i-Lcq1e8mXJaLMmHVu8xXWhF">
              Riksdagen ställer sig bakom det som anförs i motionen om marknadsknallar
              och att regeringen bör ta initiativ till en utvärdering av kravet
              om kassaregister och kvittoskrivande kassasystem för torg- och
              marknadshandeln och tillkännager detta för regeringen.
            </item>
          </list>
        </div>
        <div xml:id="i-Wpg7Y5uPMKuL8j9FUG7gwt" type="motContent">
          <head xml:id="i-Qk3LmWt81JMHvWvwdqv4Zi" type="h1">
            Hållbar tillväxt för företag och medborgare i landets alla regioner
          </head>
          <p xml:id="i-SvCmhUBc3pTPTd5qupXq3A">
            Vi ser positivt på landsbygdens möjligheter, samtidigt som vi
            inte kan blunda för stora utmaningar, inte minst vad gäller avfolkning
            och ofrivillig urbanisering. Omkring en tredjedel av Sveriges
            befolkning bor på landsbygden. Dessa möjliggör en stark handelsbalans
            genom sitt värv inom till exempel skogs-, gruv- och metallindustrin.
            För befolkningen på landsbygden skulle ökad turism ha en positiv
            inverkan på såväl sysselsättning som förutsättningarna att fortsatt
            kunna bo och verka i sitt närområde. Detta skulle också motverka
            ett ensidigt och sårbart näringsliv genom att tillskapa arbeten
            inom en mer differentierad arbetsmarknad. Sysselsättningstillväxten
            inom turism uppgick till närmare 20 procent mellan åren 2011 och
            2018, samtidigt som den generella sysselsättningen endast växte
            med 11 procent. God infrastruktur vad gäller såväl fysiska transporter
            som snabb och stabil internetuppkoppling är viktiga förutsättningar
            för regional tillväxt.
          </p>
          <p xml:id="i-Vj9cj2oL1hGTfi2qjL6osQ">
            Staten bör ha en aktiv roll vad gäller förutsättningar för regional
            tillväxt. Det kan finnas ett ömsesidigt positivt samspel mellan
            det offentliga och det privata där utma­ningen inte ligger i att
            fördela en kaka utan i att få den att växa. Skapandet av en uthållig
            och bärkraftig tillväxt fordrar teknologiska landvinningar.
          </p>
          <p xml:id="i-PE7vdjgKsZuAViwxD4rfCH">
            En viktig förutsättning för att både företag och medborgare ska
            ha möjlighet att verka i hela Sverige är tillgången till såväl
            privat som offentlig service. I Sveriges mest glesbefolkade delar
            saknas möjlighet och kundunderlag att ha både ett postkontor,
            ett apotek eller en matbutik. Ännu större samordning av offentliga
            och privata tjänster än den vi ser idag kan därmed vara en väg
            att gå. En lokal matbutiks överlevnad kan vara direkt avgörande
            för att kunna tillhandahålla offentlig service så som medicin-
            och postpaketutlämning. En sådan samordning gynnar möjligheten
            att bedriva privat service. Målsättningen ska vara att skapa förutsättningar
            för en kraftig men hållbar tillväxt för företag och medborgare
            som väljer att bo och verka i landets glesbefolkade regioner på
            liknande villkor som i landets övriga, mer tätbefolkade, regioner.
          </p>
          <head xml:id="i-GYSbdzGSc8KQqGMgP22WyS" type="h1">
            Ökade intäkter för regionerna
          </head>
          <p xml:id="i-GMJagFpf3pyDqjNpTwWPWy">
            Inkomster från den statliga fastighetsskatten på industrifastigheter
            och elproduktions­enheter föreslås komma regionerna till del istället
            för att gå direkt till statskassan, vilket är fallet idag. Bland
            annat sjukvårdens finansiering faller idag väsentligen tillbaka
            på regionerna som redan före coronautbrottet präglades av pressade
            ekonomier. Det föreligger en risk för höjningar av regionalskatten
            på flera håll vilket ytterligare skulle förvärra situationen genom
            att familjer och företag flyttar och därmed driver på urbani­seringen.
            Regionernas ekonomi behöver därför stärkas genom denna omfördelning
            av fastighetsskatten.
          </p>
          <p xml:id="i-CJ4p3vz8t1MXbyA7ky3h6H">
            Förslaget är att detta sker utan så kallad öronmärkning vilket
            skulle innebära en generell budgetförstärkning för regionerna
            som skulle förbättra förutsättningarna att tillhandahålla god
            sjukvård och möjligheterna att upprätthålla och utveckla infrastruktur
            i enlighet med lokala behov. Förslaget skulle gagna samtliga regioner
            och år 2020 skulle detta ha inneburit en förstärkning av regionernas
            ekonomi med 3,4 miljarder kronor. Samtidigt finns en nord-sydlig
            dimension och en skillnad mellan stad och landsbygd. Södra Sverige
            och storstadsregionerna skulle år 2020 ha fått ett tillskott på
            mellan 150 och 310 kronor per person och år, medan exempelvis
            Jämtland skulle ha erhållit 1 350 kronor per person samma år,
            med detta förslag.
          </p>
          <head xml:id="i-QRJnMM3exSKNJeSgJqVWQc" type="h1">
            Infrastruktur
          </head>
          <p xml:id="i-7u2w5FGES5cJNdAb3QdLr6">
            Att utjämna kostnader för transporter är avgörande i ett land
            som Sverige som präglas av stora avstånd. En väl utbyggd och fungerande
            infrastruktur för kommunikation utgör grunden för att skapa förutsättningar
            för tillväxt i hela landet. Det finns ett ökat behov av såväl
            vidmakthållande som utveckling av statens transportinfrastruktur.
            Att som idag kompensera eftersatt vägunderhåll med sänkta hastighetsbegränsningar
            som resulterar i längre avstånd mätt i tid, i ett redan glest
            befolkat land präglat av långa avstånd, är inte acceptabelt.
          </p>
          <p xml:id="i-StapTtFzxviMTTLQCCeP93">
            Sveriges spårbundna godstransporter är av en föråldrad standard
            och därför långsammare än vad som skulle vara möjligt med en modern
            järnvägsinfrastruktur. Flaskhalsar uppstår i transportkedjorna
            när spårkapaciteten delas mellan snabba persontåg och långsamma
            godståg vilket har en hämmande inverkan på näringslivet som är
            beroende av snabba och effektiva transporter.
          </p>
          <head xml:id="i-VX6zm3mtaFZtksoEaBd9vX" type="h1">
            Skatt på avstånd
          </head>
          <p xml:id="i-DYcnhzWbiofawq5Y3GdXjE">
            Tillförlitliga och kostnadseffektiva transporter är nödvändiga
            för att stärka företagens konkurrenskraft och tillväxt i hela
            landet. Utan fungerande transporter kan företag inte leverera
            varor till sina kunder och leverantörer. Därför utgör regeringens
            signaler om införande av kilometerskatt, kraftigt försämrade reseavdrag
            och införande av flygskatt, exempel på glesbygdsfientliga förslag
            som om de realiseras kommer slå hårt mot boende och företag i
            glesbygd.
          </p>
          <p xml:id="i-AWMcFtxURrsBmMmUGVZx6s">
            De föreslagna skatterna beskattar inte faktiska utsläpp utan
            är utformade så att avstånd beskattas oaktat tekniska utsläppsbegränsande
            landvinningar, varför incitament att sänka de miljöpåverkande
            utsläppen helt saknas. I ett till ytan stort land med långa avstånd
            och gles järnvägsinfrastruktur utgör vägtransporter med personbil,
            buss och lastbil alltjämt de enda realistiska transportmedlen
            för många av landets företag och invånare varför dessa skatter
            upplevs som syftande till att begränsa glesbygdsbors frihet och
            möjlighet till ett aktivt liv.
          </p>
          <p xml:id="i-5ZZxyKopQu4TBYJ9cus4mC">
            För många som bor i landsbygd innebär ett reseavdrag som inte
            motsvarar rese­kostnaden att det redan idag är mycket kostsamt
            att pendla till och från sitt arbete. En försämring av reseavdraget
            skulle kunna få som konsekvens att det blir så kostsamt att arbetspendla
            att människor tvingas att avsluta sin anställning eller flytta.
          </p>
          <p xml:id="i-G1RX5PGBaqLHxbwwvJsUey">
            För företag i glesbygd som redan idag upplever svårigheter med
            kompetensförsörj­ning och rekrytering kan denna problematik komma
            att allvarligt förvärras och lägger man till de ökade kostnaderna
            för transporter genom ett införande av en kilometerskatt kan företagsnedläggningar
            mycket väl bli en konsekvens.
          </p>
          <p xml:id="i-JnQbgCyUuwW7iyUcqhNTif">
            Flygskatten har redan fått negativa effekter för flyget och flyglinjer
            har lagts ner. Kostnaderna för företag som anlitar exempelvis
            konsulter eller skickar anställda på utbildningar på annan ort
            ökar kraftigt när resetiderna i vissa fall flerdubblats.
          </p>
          <p xml:id="i-K8B6Xrg82uBnMfwy4SU5Q">
            Reseavdrag och skatter på resande och transporter ska vara utformade
            så att människor och företag skall kunna bo och verka i Sveriges
            landsbygder och att incitament för nyttjande av renare och mindre
            miljöskadliga tekniker inte får saknas.
          </p>
          <head xml:id="i-F6f3xGna3vLxMJSfyMSCXK" type="h1">
            Transportbidrag
          </head>
          <p xml:id="i-WBdZMrwahD1es3jUP1VtYD">
            Transportbidraget är ett regionalpolitiskt stöd som ska kompensera
            för kostnadsnack­delar till följd av långa transportavstånd, samt
            stimulera till höjd förädlingsgrad inom stödområdets näringsliv.
            Stödområdet omfattar Norrbottens, Västerbottens, Jämtlands och
            Västernorrlands län.
          </p>
          <p xml:id="i-MtiH8iztELV3AFB36aZsNZ">
            Detta stöd har under vissa år haft ett större anslag än vad som
            har behövts för att täcka de ansökningar som har inkommit. Det
            finns dock, enligt Tillväxtverkets handläggare, olika delförklaringar
            till att allt färre söker detta bidrag. Det beror till exempel
            på att företag flyttar eller lägger ner och det finns också företag
            som inte är medvetna om att de kan ansöka om stöd. I den mån företag
            inom stödområdet flyttar söderut inom Sverige är det en tydlig
            indikation på att transportbidraget inte fullt ut fyller sitt
            syfte och kan betraktas som för lågt.
          </p>
          <p xml:id="i-8cHHs9VjEjPPfaiGDZjkpG">
            Det finns behov av att Tillväxtverket ökar informationsspridningen
            av möjligheterna att få bidraget till näringslivet inom de berörda
            stödområdena.
          </p>
          <head xml:id="i-5yRzMmiydJTZp9r18X2TAL" type="h1">
            Omlokalisering av myndigheter
          </head>
          <p xml:id="i-7rou8Lki3TbwNoeH4CXccE">
            En grundpelare i vår regionalpolitik är att delvis utlokalisera
            statliga arbetstillfällen från större städer till landsbygden,
            att nyetablera myndigheter och verk på landsbygden samt förhindra
            fortsatt flytt av statliga jobb från landsbygd till storstäder.
            Med dagens tekniska utveckling finns det goda möjligheter att
            förlägga statliga arbetstillfällen utanför storstäderna och det
            finns därför få godtagbara skäl att generellt centralisera statliga
            jobb till storstadsregionerna. Denna omlokalisering är emellertid
            ett långsiktigt mål. Om den sker i för snabb takt riskerar den
            att medföra ekonomiska, sociala, logistiska och organisatoriska
            problem. Utlokaliseringar ska alltså ske med försiktighet som
            ett komplement till de nyetableringar som i huvudsak ska ske på
            landsbygden.
          </p>
          <p xml:id="i-FMc9FLED1omVnMKyzuM7fn">
            Omlokaliseringar ger positiva effekter för de berörda kommunernas
            skatteunderlag, vilket innebär bättre välfärd i form av skola
            och omsorg. Detta i sig ökar i förlängningen attraktionskraften
            att bo på dessa orter.
          </p>
          <head xml:id="i-S6TjYsntQjTAgwj8YmYpzR" type="h1">
            Stärkt medborgarservice
          </head>
          <p xml:id="i-AKgVrRZTfeX8kkE6Qh3Yrf">
            En förutsättning för en levande landsbygd är god tillgång till
            offentlig service. Under lång tid har en nedåtgående spiral inneburit
            att offentlig service dragits undan från landsbygden till följd
            av ett minskat befolkningsunderlag, vilket i sin tur bidragit
            till att försämra befolkningsutvecklingen än mer. För att kompensera
            för detta har myndigheter och kommuner satsat allt mer på att
            erbjuda information och service över internet och telefon, vilket
            för många är ett fullgott alternativ. Samtidigt finns alltjämt
            hushåll i Sveriges glesbygd som fortfarande saknar tillgång till
            snabb och stabil internetuppkopp­ling trots att arbetet med att
            bygga ut näten varit omfattande.
          </p>
          <p xml:id="i-LxJT6UBJBRz8axGFUXrnLP">
            Medborgarservicen behöver stärkas genom ökad samverkan för att
            bibehålla samt utveckla den offentliga servicen. Fysiska möten
            kan ibland av praktiska skäl inte åstadkommas, men med hjälp av
            dator, telefon eller videosamtal är det möjligt att verka för
            personliga möten på distans inom ramen för samverkanskontoren.
            Detta kan ge alla medborgare en likvärdig tillgång till service.
          </p>
          <head xml:id="i-U3KR99G3zv6SXFYgxDougs" type="h1">
            Bredband och it
          </head>
          <p xml:id="i-UfUziZZ7iwR7vBKN6hJWZ8">
            Alla blir alltmer beroende av snabb och stabil internetuppkoppling,
            såväl i arbete där alltmer automatiseras med datorers hjälp till
            vår fritid där både underhållning och omvärldsrapportering fortsatt
            flyttar över till internetbaserade medier. Detta gör internettillgänglighet
            ytterst till en demokratifråga. Ett Sverige där alla medborgare
            inte har samma chans att delta i samhällsdebatten, eller tillgång
            till information riskerar att på sikt ytterligare polariseras
            mellan landsbygd och stad.
          </p>
          <p xml:id="i-PzJYmZa4wGThk3pgKvepzX">
            Infrastruktur handlar inte endast om transportmöjligheter utan
            omfattar även teknisk infrastruktur för kommunikation såsom bredband.
            Behovet av tillgång till god infra­struktur för kommunikation
            blir idag allt viktigare både för näringslivet och för den enskilda
            medborgaren. Samtidigt är glesbygden kraftigt överrepresenterad
            bland de kvarvarande knappt tio procenten som ännu inte kan erbjudas
            tillgång till snabbt internet vilket vi finner bekymmersamt. Beaktas
            dessutom faktumet att en lång rad industriella maskiner och arbetsfordon
            redan idag arbetar uppkopplat mot exempelvis tillverkare och beställare
            eller att nästa generations personbilar kommer att kommu­nicera
            trådlöst i realtid med olika databaser, då står det klart att
            täckningsgraden måste bli högre för att möjliggöra ett liv på
            lika villkor i hela landet. Det som framkom i landsbygdskommitténs
            slutbetänkande om att 100 procent av befolkningen ska ha tillgång
            till snabbt internet år 2025 ska utgöra en målsättning för att
            möjliggöra för Sveriges landsbygder att leva och utvecklas.
          </p>
          <head xml:id="i-Afxdvn6JEsPdMFyMjDUJUK" type="h1">
            Statliga myndigheters digitala plattformar
          </head>
          <p xml:id="i-SmXCyD8JtDkq7xwuTQcarX">
            Teknikutvecklingen har gått starkt framåt sedan mobiltelefonins
            genombrott bland privatanvändarna på 1990-talet. Idag är inte
            mobiltelefonen längre endast ett redskap med vilket vi ringer
            och skickar textmeddelanden. Sedan ”smartphonen” lanserades har
            mobiltelefoner kommit att i många avseenden ersätta hemdatorerna.
            Våra smartphones följer oss ut på fjället, skogen och i skärgården.
            Med en smartphone och mobilt bank-id kan det idag uträttas exempelvis
            bankärenden, bokas fordonsbesiktning och se sina senaste provsvar
            på vårdcentralen. Den mobila plattformen har därmed kommit att
            bli minst lika viktig som den stationära. Det är av stor vikt
            att statliga myndigheter tillser att de är tillgängliga på olika
            digitala plattformar för att passa så många användare som möjligt.
            Detta oavsett var i landet användaren befinner sig och vilket
            tekniskt verktyg denne använder för att få internetåtkomst.
          </p>
          <head xml:id="i-2vPRyCVVVsJegZDz39P86b" type="h1">
            Lanthandlarnas roll som ombud för statliga bolag
          </head>
          <p xml:id="i-8jeimqR6zFuSkER8dJnnY">
            Dagligvarubutiker i landets glesbefolkade delar fyller en viktig
            funktion. I en tid då dagligvaruhandeln i allt högre grad sker
            i stormarknader utarmas möjligheten för lanthandlarna att kunna
            konkurrera med såväl pris som utbud. Till detta kommer de stora
            distributionskedjornas minskande intresse av att leverera sina
            varor till kunder som beställer små kvantiteter och är avlägset
            lokaliserade. Ett liknande förhållande råder då det gäller landets
            bensinbolag, där de stora aktörerna uppvisar ett allt mer svalt
            intresse för de minsta och avlägset belägna mackarna. Möjligheten
            att kunna erbjuda flera typer av samhällsservice är därför viktig
            för handlarna, både som ett led i att kunna locka fler kunder
            och för att verksamheten ska bli mindre ekonomiskt sårbar. Lanthandeln
            är därför inte sällan också bensinstation eller vice versa och
            fungerar dessutom ofta som busshållplats, ombud för Apotek, Postnord,
            Bussgods, Schenker, DHL, Svenska spel, Systembolaget med flera
            verksamheter. De utgör viktiga nav i de bygder i vilka de är verksamma
            och den potentiella skada förlusten av dessa ombudstjänster skulle
            innebära för lokalbefolkningen om lanthandeln som tillhandahåller
            dem tvingas lägga ned, kan inte försummas.
          </p>
          <p xml:id="i-R9bLUsXcj1t8iyTfTaA3R6">
            Det är viktigt att säkerställa att serviceutbudet på landsbygden
            inte försämras och att de statliga bolag som verkar i glesbygd
            genom ombud innehar en mycket viktig roll i detta. Regeringen
            bör uppdra åt de statliga bolagen, exempelvis Apoteket AB, Postnord,
            Svenska spel och Systembolaget att se över sina villkor för att
            bli ombud och utreda hur dessa kan förenklas. Uppdraget ska även
            omfatta en översyn av ersättningsnivåerna till ombuden så att
            dessa höjs. Där så är erforderligt ska regeringen återkomma till
            riksdagen med förenklande lagförslag.
          </p>
          <head xml:id="i-UQuwmTnA6Lk9tSRf7FNWaK" type="h1">
            Stöd för kommersiell service på landsbygden
          </head>
          <p xml:id="i-EV2fPfa6Xs3TjkfJDDy14W">
            Sambandet mellan en fungerande kommersiell service och förutsättningarna
            för att bo och verka i glesbygd är värt att betonas. Höjning av
            stödet för kommersiell service i sårbar glesbygd som riksdagen
            tidigare beslutat om, är positiv. Men denna typ av stöd måste
            utvärderas och följas upp av ansvarig myndighet för att säkerställa
            att den har avsedd effekt och att nivåerna är tillräckliga för
            att nå de önskade målen. En uppföljning och utvärdering måste
            samtidigt visa på om det finns en möjlighet att skala ner stödet
            där behovet inte längre föreligger. En utvärdering måste också
            beakta om förutsätt­ningarna ändras eller är på väg att ändras
            genom att exempelvis statliga bolag säljs ut, eller planeras säljas
            ut, eller att en ökad del av till exempel Apotekets tjänster och
            försäljning flyttas till e-handel som kräver paketutlämning. Ytterligare
            en aspekt som måste vägas in i en sådan utvärdering är om hänsyn
            behöver tas till nya kostnader som tillkommit eller väntas tillkomma
            som en följd av påtvingade investeringar med anledning av nya
            lagar och EU-regler.
          </p>
          <head xml:id="i-6TY8FzAfy9s82RcPLZm5Ae" type="h1">
            Öppna upp för gårdsförsäljning
          </head>
          <p xml:id="i-HFz9PsFjuCJ2dxG5fXzk8n">
            I Sverige etableras allt fler mikrobryggerier, whiskydestillerier,
            vinodlingar och liknande. Många gånger etableras dessa i glesbygd
            där de bidrar till att tillskapa arbetstillfällen och en levande
            landsbygd. Intresset för dessa är bland dryckesintresse­rade stort
            och inte sällan går det att besöka dessa producenter för att se
            hur tillverk­ningen går till. Ett problem för dessa företag är
            emellertid att de inte tillåts att sälja de egna produkterna på
            den egna anläggningen vilket avsevärt minskar deras attrak­tionskraft
            som besöksmål. Inte minst bland utländska besökare med mindre
            förståelse för det svenska alkoholmonopolet än vi har. De svenska
            producenterna av alkohol­haltiga drycker ska ges samma möjligheter
            till försäljning av de egna produkterna vid produktionsstället
            som finns i övriga EU. Något som har förutsättningar att generera
            fler arbetstillfällen inom såväl besöksnäringen som inom bryggeri-,
            destilleri och vingårds­näringen.
          </p>
          <p xml:id="i-7Dn5zL8nw62ZPqyU5PMk8M">
            Det föreligger inte något hinder att genomföra detta utan att
            avskaffa Systembola­gets detaljhandelsmonopol vilket vårt grannland
            Finland är ett exempel på. Vi ställer oss alltjämt bakom Systembolagets
            detaljhandelsmonopol med undantag för så kallad gårdsförsäljning.
            Då riksdagen redan har tillkännagivit för regeringen att den skall
            verka för en ny alkohollagstiftning där gårdsförsäljning tillåts
            emotser vi att detta möjliggörs i Sverige utan vidare dröjsmål.
          </p>
          <head xml:id="i-4mkftWhaheSdtMwEv4yeX6" type="h1">
            Utred differentierad alkoholskatt
          </head>
          <p xml:id="i-4hTukbZ1EcDA2sT3oN3rAL">
            Idag återfinns en möjlighet att, i enlighet med artikel 4 i EU:s
            direktiv 92/83/EEG, differentiera, och därigenom sänka, alkoholskatten
            för småskalig alkoholproduktion. Denna möjlighet nyttjas av samtliga
            stater inom den europeiska unionen förutom Sverige och Italien,
            vilket innebär att de svenska producenternas konkurrenskraft begränsas
            i relation till övriga inom unionen.
          </p>
          <p xml:id="i-K18XZwfg1mvWrbsusCDvmG">
            Givet riksdagens tillkännagivande om att implementering av EU-direktiv
            inte bör försämra företags konkurrenskraft torde det onekligen
            vara aktuellt att utnyttja denna möjlighet att förenkla för den
            inhemska småskaliga alkoholproduktionen och samtidigt stärka dess
            konkurrenskraft.
          </p>
          <p xml:id="i-4AEgT6qbk6tMgqqUQTCmyN">
            Utan att vare sig rucka på alkoholmonopolet eller främja en osund
            alkoholkonsum­tion hade en sådan åtgärd kunnat stödja denna, inte
            sällan, landsbygdsorienterade näring, inte minst om det kompletteras
            med gårdsförsäljning av alkohol vilket redan tillkännagivits.
            Förslaget har redan idag stöd av Sveriges Oberoende Småbryggerier
            men vi menar att det bör utredas innan implementering.
          </p>
          <head xml:id="i-85Md6g2kPUuHYr7xfg8N5U" type="h1">
            Strandskyddet
          </head>
          <p xml:id="i-KDapnkCcoxNeGGEoREJpmA">
            Medan det i landets mest urbana miljöer är tätbebyggt vid stränderna
            är situationen den omvända i glesbygd. Trots detta är det många
            gånger svårt eller omöjligt att få bygga strandnära med hänvisning
            till strandskyddet. I många kommuner finns det ett uttalat stöd
            för ett regelverk som ökar möjligheterna till att bygga strandnära.
            Det finns goda förutsättningar att öka attraktiviteten att bo
            i våra glesbygdskommuner och stimulera till inflyttning om lättnader
            görs i nuvarande regelverk. Detta är något som potentiellt skulle
            kunna underlätta för avflyttningskommuner med vikande skatteunderlag
            att kunna bibehålla eller öka sin befolkning och därmed kunna
            upprätthålla sin kommunala service.
          </p>
          <head xml:id="i-265izK3mFjPEAS49yQTMg1" type="h1">
            Marknadsknallar
          </head>
          <p xml:id="i-GtWEmT1AcsZc9F5rPMvPop">
            De är inte många men de reser runt mellan landets olika marknader.
            Vissa marknader får hela städer att blomma upp en gång om året.
            Jokkmokks marknad, Pajala marknad, Kiviks marknad med flera. Marknaderna
            har ett historiskt arv och utgör en mötesplats och på vissa håll
            är det en tidpunkt på året då utflyttade kommer hem och träffar
            nära och kära.
          </p>
          <p xml:id="i-J2c6TT4tByCg3uvQLiHH8p">
            Det som däremot har blivit ett problem sedan år 2014 är att knallarna
            är ålagda att ha kvittoskrivande kassasystem som måste fungera
            oavsett om de har tillgång till el eller inte och oavsett om mobilnätet
            blir överbelastat eller inte. Dessutom ska kassasystemen tåla
            fukt och kyla vilket de inte är konstruerade för. Ingen tillverkare
            kan idag tillhan­dahålla system som lever upp till de svenska
            kraven. Marknaden för kassasystem som tillgodoser det svenska
            regelverket är allt för begränsad för att det skall vara motiverat
            att utveckla sådana då mer schablonmässiga och förenklade beskattningar
            av mark­nadsknallar är vanligt förekommande i vår omvärld. Regeringen
            bör därför ta initiativ till en utvärdering av kravet om kassaregister
            och kvittoskrivande kassasystem för torg- och marknadshandeln
            med syfte att göra det möjligt för marknadsknallar att kunna bedriva
            verksamhet även utan tillgång till el och datatrafik samt under
            svåra väder­förhållanden.
          </p>
        </div>
        <div xml:id="i-7URNcUA8dWVVky45ewRK3E" type="signatureBlock">
          <list xml:id="i-9FC11XqcmSR3gRxDGgA2DN">
            <item xml:id="i-JodmcaBLwENgbCMcSCGb8z" type="signature">
              Eric Palmqvist (SD)
            </item>
            <item xml:id="i-SFoQxLBz8ucCfixcEgc9Xw" type="signature">
              Tobias Andersson (SD)
            </item>
            <item xml:id="i-2HuABRHuFoPzzdHuEQaGow" type="signature">
              Mattias Bäckström Johansson (SD)
            </item>
            <item xml:id="i-YG281xgSb39Z6umc7VKEcK" type="signature">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
