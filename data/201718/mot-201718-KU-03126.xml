<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03126">
  <teiHeader>
    <fileDesc>
      <titleStmt>
        <title>Förebyggande av våldsbejakande extremism – fler åtgärder behövs</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3126 av Beatrice Ask m.fl. (M, KD)</title>
          <idno type="rdwebb">H5023126</idno>
          <rs type="number">3126</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023126/text</ref>
          <ref type="dokument_url_html">http://data.riksdagen.se/dokument/H5023126</ref>
          <ref type="dokumentstatus_url_xml">http://data.riksdagen.se/dokumentstatus/H5023126</ref>
          <ref type="docx">http://data.riksdagen.se/fil/74F4F4FD-08A2-4275-B42F-7DC1EAE48698</ref>
          <ref type="pdf">http://data.riksdagen.se/fil/6503114A-1DF8-41E2-8853-49C9FA9F4A85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QzUKsa4fRtbo2N41XnGuCh" type="signed"/>
        <correspContext corresp="i-QzUKsa4fRtbo2N41XnGuCh">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-MDmz3BZyW3T2P9Tp6bvsBM"/>
        </correspContext>
        <correspAction xml:id="i-6Z5jVPNVmicLxW8W687HF9" type="submitted">
          <date when="2017-10-05"/>
          <time when="11:00:56"/>
        </correspAction>
        <correspAction xml:id="i-NzavVWwg2wgd8nVDZ9sdQk" type="reviewed">
          <date when="2017-10-05"/>
          <time when="11:21:22"/>
        </correspAction>
        <correspAction xml:id="i-WfSaiJ36fytzztnzgL9Rcz" type="referred">
          <date when="2017-10-13"/>
        </correspAction>
        <correspAction xml:id="i-VupLxq3M421wkbuRvqQQsz" type="assigned">
          <date when="2018-11-16"/>
          <time when="15:08:08"/>
        </correspAction>
        <correspContext corresp="i-VupLxq3M421wkbuRvqQQsz">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-GkxiPJ4BDxvXEvmPdpD3c2" type="behandlas_i"/>
        <correspContext corresp="i-GkxiPJ4BDxvXEvmPdpD3c2">
          <ref type="uppgift">2017/18:KU34</ref>
          <ref type="ref_dok_id">H501KU34</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU34</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3126 av Beatrice Ask m.fl. (M,
          KD) Förebyggande av våldsbejakande extremism – fler åtgärder behövs
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TMPV9RsVd5YyAL3oCswDUK">
            Förslag till riksdagsbeslut
          </head>
          <list style="ol">
            <item xml:id="i-QEgG5GWcPUvDbhep4fVDf9">
              Riksdagen ställer sig bakom det som anförs i motionen om att
              mobilisera goda krafter i civilsamhället och näringslivet för
              att motverka våldsbejakande extremism och radikalisering, särskilt
              i digitala miljöer, och om en nationell kommunikationsstrategi
              mot våldsbejakande extremism och för demokratiska värderingar,
              och detta tillkännager riksdagen för regeringen.
            </item>
            <item xml:id="i-J9uBxjANt7yTC5dkzAjLYN">
              Riksdagen ställer sig bakom det som anförs i motionen om en översyn
              av hur många svenska trossamfund som tar emot utländska bidrag
              samt vilka belopp, ändamål och villkor som förekommer, och detta
              tillkännager riksdagen för regeringen.
            </item>
            <item xml:id="i-A87hR3CcsAMRKnYF1ZEMJq">
              Riksdagen ställer sig bakom det som anförs i motionen om förslagen
              i manualen för hantering av IS-återvändare som utarbetats inom
              EU och om att kunskap i relevanta delar bör förmedlas till berörd
              offentlig verksamhet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Exc351XRwJtwwkPWr7KYPp" type="h1">
            Motivering
          </head>
          <p xml:id="i-6TmyHVXUasPFrDJFs456UP">
            Efter sommarens fega attack kan nu Barcelona läggas till den
            allt längre lista av europeiska metropoler som drabbats av islamistiskt
            motiverade terrordåd. Vi minns också hur nazister var ett ovälkommet
            inslag under Almedalsveckan, samtidigt som vänsterextremister
            genomförde våldsamma upplopp vid G20-mötet i Hamburg. Våldsbejakande
            extremism är alltså högst närvarande och måste motverkas varhelst
            den dyker upp. Allianspartierna i konstitutionsutskottet har var
            för sig och tillsammans tidigare föreslagit en rad åtgärder för
            att förebygga våldsbejakande extremism och det har lett till två
            uppgörelser, 2016 och 2017, med regeringspartierna i konstitutionsutskottet.
            I den här motionen presenteras ytterligare förslag för att förbättra
            det förebyggande arbetet mot våldsbejakande extremism.
          </p>
          <p xml:id="i-CXVqTRLLbng6SvGpr5s2sB">
            Det finns tre extremistiska inriktningar i Sverige, farliga var
            och en på sitt sätt. Vänsterextremismens brutalitet visades nyligen
            i Hamburg. De säger sig tro på rättvisa och jämlikhet, men i själva
            verket tror de på den starkes rätt. Demokratin ger varje människa
            en röst, den tydligaste formen av jämlikhet, men de vänsterextrema
            accepterar inte demokratin när ”fel beslut” fattas. Den som kastar
            sten på polisen kastar också sten på demokratin.
          </p>
          <p xml:id="i-Ae56XGuVzH31g2gzWbiJC6">
            Högerextremister har begått mord och andra våldsdåd i vårt land.
            De säger sig älska Sverige, men i själva verket hatar de allt
            Sverige står för – demokrati, yttrandefrihet och alla människors
            lika värde.
          </p>
          <p xml:id="i-DE4ntjmpD5BQ1MS158Y9jW">
            Militanta islamister, som på senare tid gjort sig skyldiga till
            grymma dåd i städer som Paris, London, Stockholm och nu Barcelona,
            anser att religionen ger dem rätten att mörda dem som inte lever
            enligt deras extrema världsåskådning. Genom sina terrordåd försöker
            de skapa splittring mellan muslimer och icke-muslimer. Deras extrema
            version av islam avvisas av den stora majoriteten av världens
            muslimer och en del av det förebyggande arbetet bör därför vara
            att stödja muslimska grupper som vill motverka extremism.
          </p>
          <p xml:id="i-M3tCtCz2F7fzAmzR3Kv9FE">
            I Sverige räknas antalet våldsbejakande extremister inte längre
            i hundratal, utan i tusental. De av dessa som begår brott ska
            möta rättsväsendets fulla kraft men även det förebyggande arbetet
            måste bli bättre. I den här motionen presenterar vi tre förslag.
          </p>
          <head xml:id="i-WM6GkQkyjt62T1odK5iKmN" type="h2">
            Nationell kommunikationsstrategi mot våldsbejakande extremism
            och för demokratiska värderingar
          </head>
          <p xml:id="i-2Pcd3AQanjw9t3sTwdCh9e">
            Det är angeläget att vi är många som står för det demokratiska
            samhällets värden och som är beredda att ta debatten och kontrastera
            extremisternas konspiratoriska världsbild, deras våldsförhärligande
            och deras inskränkthet med vår öppenhet, vår tro på människans
            okränkbarhet och vår tro på rättsstat och tolerans.
          </p>
          <p xml:id="i-X1gV98WaQKi4AhuQzead6w">
            Internet och sociala medier används ofta för att sprida våldsförhärligande
            budskap och utgör ett kraftfullt verktyg i rekryteringen till
            extremistiska grupperingar. Detta framgick inte minst vid den
            hearing om radikalisering i digitala miljöer som konstitutionsutskottet
            och justitieutskottet anordnade våren 2016. IS bedriver en omfattande
            propagandaverksamhet och har en stor och professionell organisation
            för detta ändamål.
          </p>
          <p xml:id="i-7ZR6gSGfmyufB3LSKZrohZ">
            Det är viktigt med ett mer proaktivt förhållningssätt för att
            upptäcka och agera mot våldsbejakande propaganda och rekrytering
            till terroristorganisationer, vänsterextrema, högerextrema och
            islamistiska. En del av ett framgångsrikt, proaktivt arbete för
            att motverka våldsbejakande extremism och radikalisering i digitala
            miljöer är att bemöta de extremistiska uttrycken där de visar
            sig och ifrågasätta och motbevisa påståenden och mytbildning.
            Det behövs även att olika typer av kommunikatörer sprider positiva
            motbudskap om demokrati och våra grundläggande värden.
          </p>
          <p xml:id="i-4JwhdPySAH57mtirAfsB2b">
            Staten är ofta inte en effektiv avsändare av argument vare sig
            mot extremism eller för frihet och demokrati. I de grupper där
            islamister värvar nya anhängare har svenska myndigheter generellt
            sett låg trovärdighet. I stället behöver det civila samhället
            mobiliseras. Utomlands finns goda exempel på kommunikationsarbete
            som drivs av enskilda individer och ideella organisationer, till
            exempel den brittiska kampanjen #notinmyname (”inte i mitt namn”)
            som byggs upp av brittiska muslimer som tar avstånd från IS. I
            Danmark ska man bilda vad man kallar en allians mot online-radikalisering
            som samlar representanter från myndigheter, organisationer och
            civilsamhället. I anslutning till den alliansen ska även etableras
            vad man kallar en kår av ”digitala förnuftsröster” driven av civilsamhället.
            Facebook bedriver i vissa länder redan ett omfattande arbete på
            detta område. Också i Sverige finns enskilda goda exempel, men
            mycket mer behövs.
          </p>
          <p xml:id="i-Py6PdvMA6Bc1FEZJrBf4G1">
            Vi menar därför att regeringen bör ta initiativ till en nationell
            kommunikationsstrategi mot våldsbejakande extremism och för demokratiska
            värderingar. I arbetet med denna strategi är det viktigt att involvera
            till exempel företag som arbetar med sociala medier, kommunikation
            och marknadsföring och sådana muslimska organisationer som tar
            tydligt avstånd från extremism och terrorism. Syftet bör vara
            att identifiera kommunikationsmetoder och utarbeta budskap som
            kan förväntas vara effektiva för att påverka olika målgrupper,
            och därmed öka deras motståndskraft gentemot extremistiska budskap.
            Ungdomar är förstås en nyckelgrupp, men sympatier för våldsbejakande
            islamism är i många fall inte något som man lämnar bakom sig med
            stigande ålder – i motsats till vad som ofta gäller högerextremism
            och vänsterextremism – utan islamistiska värderingar finns ofta
            kvar upp i vuxen ålder. Även vuxna behöver därför nås av budskap
            som utmanar extremism och förespråkar demokrati. Attitydpåverkan
            tar tid. Det är därför angeläget att arbetet bedrivs brett och
            uthålligt.
          </p>
          <head xml:id="i-DJ1fbKCMJwkB9WGkdTaRBb" type="h2">
            Översyn av utländska bidrag till svenska trossamfund
          </head>
          <p xml:id="i-AwA3sdPkxACUaGYypFbC8N">
            Religionsutövningen i Saudiarabien och Qatar domineras av wahhabismen,
            en fundamentalistisk riktning inom sunniislam. Riktningen grundades
            på 1700-talet. Dess anhängare strävar efter att följa Koranen
            och sunna så som man menar att profeten Muhammed och de tre första
            generationerna muslimer efter honom gjorde. Man förkastar på denna
            grund helgondyrkan, gravprocessioner, dekadent leverne, världsliga
            njutningar och alla andra seder och bruk som inte uppfattas vara
            i linje med den gudfruktiga livsstil de ursprungliga muslimerna
            påstås ha haft.
          </p>
          <p xml:id="i-XcVjVh4PZJr8JiHTUSREq5">
            Det kungliga huset Saud förfogar enväldigt över den politiska
            makten i Saudiarabien medan ätten Al ash-Sheikh, ättlingar till
            wahhabismens grundare, traditionellt kontrollerar det saudiska
            religiösa etablissemanget. Med wahhabismen följer även islamism,
            föreställningen att religionen är överordnad den sekulära staten
            och därmed exempelvis demokratiskt valda institutioner, i den
            mån sådana förekommer.
          </p>
          <p xml:id="i-EPUxiAtixDynPooEHvsRfZ">
            Det är väl känt att saudier och Saudiarabien ger ekonomiskt stöd
            till muslimsk verksamhet, till exempel moskéer, på olika platser
            i världen. 2011 rapporterades i olika medier att saudiska pengar
            finansierat Göteborgs nya moské, som kostade 67 miljoner kronor.
            Företrädare för Sveriges Muslimska Stiftelse framhöll dock att
            saudierna inte ställt några religiösa motkrav. Moskén på Medborgarplatsen
            i Stockholm tackade dock nej till saudiska pengar, eftersom finansiärerna
            krävde majoritet i styrelsen och att få tillsätta imam
            <ref target="i-Etk3TTrTU2i9uQW8S59hUn">
              [1]
            </ref>
            .
          </p>
          <p xml:id="i-VVu46PK1EXuR9QS1g3hst3">
            Dagens Samhälle skrev den 21 maj 2015 om den planerade moskén
            i Trollhättan, som fått löften om bidrag från den Kuwaitbaserade
            organisationen International Islamic Charity Organization (IICO):
          </p>
          <p xml:id="i-8EqZEUubW5o4QvfTxQRr25">
            Att Saudiarabien finansierar moskébyggen runt om i världen är
            ett faktum, senast omskrivet i Dagens Samhälle (nummer 19/2015)
            av socialantropologen och islamkännaren Aje Carlbom vid Malmö
            högskola: ”Sedan 1970-talet har Saudiarabien varit globalt aktivt
            med att missionera för sin tolkning av islam, så kallad wahhabism
            eller salafism. Det är den mest bokstavstrogna varianten av islamiska
            tolkningar (sunni).” Pengar till moskébyggen är ett sätt att sprida
            denna extrema variant av världsreligionen. IICO är baserat i Kuwait,
            men på organisationens webbplats avslöjas band till Muslim World
            League, som via ett trettiotal kontor på fem kontinenter organiserar
            den saudiska missionen. IICO:s vice styrelseordförande, saudiern
            Abdullah Omar Nasseef, var dessutom tidigare Muslim World Leagues
            generalsekreterare. Sammansättningen av IICO:s styrelse avslöjar
            även kopplingar till Muslimska brödraskapet, vars syfte är att
            vinna politiskt inflytande för en konservativ religionstolkning.
            En av styrelseledamöterna, Yusuf al-Qaradawi, betraktas som brödraskapets
            chefsideolog och är ökänd för upprepade hatiska utfall mot judar.
          </p>
          <p xml:id="i-LiCM6QVkCHBGFxqNfUjDeG">
            Religionsfrihet är ett kännetecken för våra västerländska demokratier,
            och det står även utländska medborgare och organisationer fritt
            att stödja den ena eller den andra religiösa inriktningen i vårt
            land. I ljuset av problemen i Sverige och andra västländer med
            radikalisering och islamism är det dock olyckligt att wahhabismen
            sprids i västvärlden med stöd av betydande saudiska resurser.
            Det försvagar de krafter inom den muslimska världen som hellre
            vill se en moderat islam i samexistens med demokratiska samhällen,
            det försvagar stödet för demokratiska värderingar och det riskerar
            att skapa ökad ideologisk grogrund för radikalisering och i förlängningen
            våldsbejakande islamism.
          </p>
          <p xml:id="i-WMW3ME33XBJZjHtgVQvpXe">
            Det är dock oklart i vilken utsträckning som trossamfund i Sverige
            tar emot utländska bidrag och i vilken mån dessa bidrag är förknippade
            med villkor av olika slag. För att få en tydligare bild av detta
            och därmed bättre kunna bedöma om sådana bidrag utgör ett påtagligt
            problem menar vi att regeringen bör ta initiativ till en översyn
            av hur många svenska trossamfund som tar emot utländska bidrag
            samt vilka belopp, ändamål och villkor som förekommer.
          </p>
          <p xml:id="i-48oiyCphPJfv5Mo37Leyri">
            Mer eller mindre omfattande sådana studier har genomförts i andra
            europeiska länder. Riksdagens utredningstjänst redovisar i rapporten
            Trossamfund som tar emot pengar (dnr 2017:759) studier från Tyskland,
            Frankrike och Nederländerna.
          </p>
          <p xml:id="i-6WFVLuMSXeDpnynCQkgs1b">
            Utredningstjänsten vid den tyska förbundsdagen konstaterar i
            en rapport att diskussionen i Tyskland om utländsk finansiering
            av religiös verksamhet främst har handlat om vissa muslimska gruppers
            finansiering från Turkiet och Saudiarabien. Det finns däremot
            inga systematiska undersökningar om omfattningen av det ekonomiska
            stödet från de båda länderna.
          </p>
          <p xml:id="i-NqgB1Xz81iQSZ9sWH6s6i4">
            Den franska senaten har genomfört en relativt omfattande studie
            av hur den muslimska folkgruppen i Frankrike bedriver och finansierar
            sin religiösa verksamhet. I den del av rapporten som behandlar
            finansiering av muslimskt trosutövande konstaterar författarna
            och ansvariga senatorer att finansieringen av muslimska församlingars
            verksamhet i Frankrike till största delen sker genom bidrag från
            medlemmarna själva. Det förekommer viss finansiering från Marocko,
            Algeriet, Turkiet och Saudiarabien, men det rör sig främst om
            stöd till större moskébyggen och inköp av lokaler.
          </p>
          <p xml:id="i-ASBmwjYdaaCgSGzwVRTk8Z">
            Nederländernas parlament, andrakammaren, gav 2014 uttryck för
            en önskan om att det skulle tas fram en studie över hur stort
            det eventuella utländska stödet var till muslimska trosutövare
            i Nederländerna. Det oberoende forskningsinstitutet Rand fick
            därför i uppdrag att genomföra en förstudie för att undersöka
            om det var möjligt att genomföra en mer detaljerad undersökning.
            Det framgår inte av RUT-rapporten om förstudien har följts av
            någon fullständig studie.
          </p>
          <head xml:id="i-TRsXJxKyYDxrygskgVrXLA" type="h2">
            Manual för hantering av IS-återvändare
          </head>
          <p xml:id="i-CL4nHQqq3WGpYYydzxW8Wc">
            En fråga som har varit mycket uppmärksammad på senare tid rör
            hanteringen av så kallade IS-återvändare. Omkring 150 personer
            har återvänt till Sverige efter att ha stridit för terrorgruppen
            IS i Syrien eller Irak. Ett fåtal av dem har åtalats för brott.
          </p>
          <p xml:id="i-FGswJT5ZPsRCz1Crtv93mA">
            Utgångspunkten för all diskussion om IS-återvändare måste vara
            att den enskilde tar ansvar för sina handlingar. Polis och åklagare
            måste göra allt som står i deras makt för att klarlägga om IS-återvändare
            har begått brott i Sverige eller utomlands. På grund av svårigheter
            att säkra bevisning om vad som verkligen hänt i Syrien och Irak
            kan det hända att IS-återvändare inte kan åtalas men fortfarande
            förespråkar våldsbejakande islamism. De utpekas av Säkerhetspolisen
            som ett tydligt säkerhetshot samtidigt som de också kan rekrytera
            nya IS-anhängare, inte minst bland ungdomar.
          </p>
          <p xml:id="i-MURZbP9eaUrJizySrToDiG">
            På förslag av allianspartierna uppmanade riksdagen redan i februari
            2016 regeringen att säkerställa att myndigheter och kommuner har
            beredskap att ta hand om återvändare. Detta räcker dock inte och
            allianspartierna föreslog därför ytterligare åtgärder, vilket
            ledde till ett nytt tillkännagivande i juni 2017, genom vilket
            regeringen uppmanas att överväga att inrätta statlig avhopparverksamhet
            för IS-återvändare. Aktiva åtgärder måste sättas in för att försöka
            förmå IS-återvändare, som inte kan åtalas, att lämna sitt gamla
            liv och de som väljer att ta steget måste mötas av en professionell
            avhopparverksamhet, som har förmåga att hantera personer med den
            bakgrund vi här talar om.
          </p>
          <p xml:id="i-WPPFbL42o8MNSeNjt7JNGK">
            Det var förmodligen feltänkt från början att socialtjänsten –
            eller i någon mån frivilligorganisationer – skulle vara första
            och sista instans att möta återvändarna, utan annan statlig hjälp
            än vissa utbildningsinsatser. Kommunerna behövs i det förebyggande
            arbetet, men det är inte rimligt att kräva att de var och en ska
            bygga upp kompetens för att hantera personer av det här slaget.
            Den nationella samordnaren mot våldsbejakande extremism talade
            under våren 2017 om att bygga upp ett nationellt kompetensteam
            för att ge handfast stöd till kommunerna. Det är en möjlighet
            som bygger vidare på det nuvarande kommunala ansvaret, men ger
            kommunerna statligt stöd i hanteringen av konkreta ärenden. Det
            måste i så fall kombineras med en översyn av sekretesslagstiftningen,
            så socialtjänsten kan få information om de återvändare som finns
            i kommunen. Alliansen och regeringen enades i terrorismuppgörelsen
            våren 2017 om en sådan översyn.
          </p>
          <p xml:id="i-Qp6BGy1YPsZtBzRevFVSFA">
            För att aktiva åtgärder snabbt ska sättas in gentemot IS-återvändare
            är det angeläget att både ett kommande statligt kompetensteam
            och kommunerna, särskilt socialtjänsten, tar till sig bästa tillgängliga
            kunskap om hur man bör hantera IS-återvändare. EU:s Radicalisation
            Awareness Network, där bland andra den svenske terrorismforskaren
            Magnus Ranstorp vid Försvarshögskolan ingår, har utarbetat en
            omfattande manual för hantering av IS-återvändare med titeln Responses
            to returnees: Foreign terrorist fighters and their families.
            <ref target="i-TRSNRoWBGctTCWG2v4QfZ2">
              [2]
            </ref>
          </p>
          <p xml:id="i-NdNBPx6faFrFFtxrCoo2gU">
            Regeringen bör säkerställa att de föreslagna åtgärderna i manualen
            analyseras och bedöms för att kunna implementeras i Sveriges arbete
            mot radikalisering. Regeringen bör också ta initiativ till att
            kunskap om innehållet i manualen förmedlas till berörd offentlig
            verksamhet. Det är förstås berörda myndigheter som har att fatta
            beslut om vilka åtgärder som ska vidtas i enskilda fall och dessa
            beslut måste vara förenliga med gällande rätt.
          </p>
        </div>
        <div type="motSignatures">
          <list>
            <item xml:id="i-JqxZMtetJwiVrGtTUaFtzd">
              Beatrice Ask (M)
            </item>
            <item xml:id="i-C8ETAanZh7ukEPVAv5pdZw">
              Tuve Skånberg (KD)
            </item>
            <item xml:id="i-4PpuseEYWRjatrCBmr6yNo">
              Annicka Engblom (M)
            </item>
            <item xml:id="i-LwjmHcnMxamXgLtoeojK15">
              Marta Obminska (M)
            </item>
            <item xml:id="i-RxPkGqTwsHCnDwSAQ7kBBa">
              Lisbeth Sundén Andersson (M)
            </item>
            <item xml:id="i-EKgyFLDhtAivvEUgadYRki">
              John Widegren (M)
            </item>
          </list>
        </div>
        <div type="motNotes">
          <noteGrp>
            <note xml:id="i-Etk3TTrTU2i9uQW8S59hUn">
              [1] http://www.svt.se/ug/diktaturstaten-saudiarabien-betalar-goteborgs-nya-moske.
            </note>
            <note xml:id="i-TRSNRoWBGctTCWG2v4QfZ2">
              [2] https://ec.europa.eu/home-affairs/sites/homeaffairs/files/ran_br_a4_m10_en.pdf
            </note>
          </noteGrp>
        </div>
      </div>
    </body>
  </text>
</TEI>
