<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00688">
  <teiHeader>
    <fileDesc>
      <titleStmt>
        <title>Reformering av sjukvårdssystemets finansiering</title>
        <author corresp="i-4vMpE2cFsVtsya6jV8Mqda">av Markus Selin (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:688 av Markus Selin (S)</title>
          <idno type="rdwebb">HA02688</idno>
          <rs type="number">688</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02688/text</ref>
          <ref type="dokument_url_html">https://data.riksdagen.se/dokument/HA02688</ref>
          <ref type="dokumentstatus_url_xml">https://data.riksdagen.se/dokumentstatus/HA02688</ref>
          <ref type="pdf">https://data.riksdagen.se/fil/A647948A-9532-4EB5-9BC6-98A2C1B751DE</ref>
          <ref type="docx">https://data.riksdagen.se/fil/7C621C7F-1CB4-496A-BA44-EACFF54D12E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4vMpE2cFsVtsya6jV8Mqda</idno>
            <name>Markus Selin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MbfG8WkK7C1751fi5zx5ta" type="signed"/>
        <correspContext corresp="i-MbfG8WkK7C1751fi5zx5ta">
          <note type="signatory" corresp="i-4vMpE2cFsVtsya6jV8Mqda"/>
        </correspContext>
        <correspAction type="submitted" xml:id="i-UAiTRdtvbz4wiSVbL5R2VF">
          <date when="2022-11-21"/>
          <time when="15:32:21"/>
        </correspAction>
        <correspAction type="reviewed" xml:id="i-6jXbs6uFUr4t1yhJbrCzi5">
          <date when="2022-11-21"/>
          <time when="16:01:31"/>
        </correspAction>
        <correspAction type="referred" xml:id="i-AsPQsrPvsTbrMib6bBRtDV">
          <date when="2022-12-01"/>
        </correspAction>
        <correspAction type="assigned" xml:id="i-XLhDCLavGBzAFDgMVZhKex">
          <date when="2023-05-10"/>
          <time when="16:36:20"/>
        </correspAction>
        <correspContext corresp="i-XLhDCLavGBzAFDgMVZhKex">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-a7BL33TUAufvd6cFS5J4C"/>
        <correspContext corresp="i-a7BL33TUAufvd6cFS5J4C">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:688 av Markus Selin (S) Reformering av sjukvårdssystemets finansiering</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-P7GuasYFvc6keyDwctyWHb">
            Förslag till riksdagsbeslut
          </head>
          <list style="ol">
            <item xml:id="i-BjWcXBhX4yXs99jVwV4EbL">
              Riksdagen ställer sig bakom det som anförs i motionen om att
              se över lagen om valfrihetssystem (LOV) och tillkännager detta
              för regeringen.
            </item>
            <item xml:id="i-YRvBaitTTCBCPatcwJpTfX">
              Riksdagen ställer sig bakom det som anförs i motionen om de negativa
              konsekvenserna av fri etablering av specialistläkare för att kunna
              tillhandahålla jämlik sjukvård i hela landet och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-S2Ny1J3e3JCG8HDXns6zmB">
            Motivering
          </head>
          <p xml:id="i-LTYA2Tg7ppKHDZTQ6i2u4y">
            Sverige har en relativt liten och gles befolkning varför det
            är viktigt att sjukvården samverkar i hela landet. Samverkan och
            samarbete inom sjukvårdssystemet som helhet behövs för att uppfylla
            hälso- och sjukvårdslagen om en jämlik sjukvård, där den som har
            störst och allvarligast behov ska prioriteras. För att en fortsatt
            fungerande och skattefinansierad sjukvård ska vara möjlig i hela
            landet så krävs fortsatta åtgärder.
          </p>
          <p xml:id="i-UBWJ1AzAoP4e1EunHDcQQe">
            Det finns idag två lagar som reglerar den privat drivna, skattefinansierade
            vården. Det är lagen om offentlig upphandling (LOU) och lagen
            om valfrihetssystem i vården (LOV), som infördes 2008. LOV medför
            en rätt att i hela landet kunna etablera och driva en vårdcentral
            i privat regi, om krav som är ställda från beställaren, det vill
            säga regionen, kan tillgodoses av vårdgivaren. Även om LOV, som
            lagen nu är utformad, innebär begränsningar i regionernas möjligheter
            att styra primärvården så ger den möjlighet att i enlighet med
            utredningen God och nära vård och Primärvårdsstrategin på olika
            sätt stärka primärvården i alla regioner.
          </p>
          <p xml:id="i-Jgxx7BDvcfm6nCMHY4RNSe">
            Inom ramen för LOV finns också möjlighet för regionpolitiker
            att ge vårdgivare valet att fritt etablera verksamhet inom akutsomatiska
            specialiteter, det vill säga annat än primärvård. Region Stockholm
            är den region i Sverige som bredast utnyttjat denna möjlighet
            och har definierat närmare 40 olika vårdområden och upplåtit dessa
            för fri etablering för vårdgivare inom ramen för LOV. Dessa verksamheter
            kallas för vårdvalet. Alla vårdgivare som uppfyller hälso- och
            sjukvårdsförvaltningens för­frågningsunderlag beviljas tillstånd
            att bedriva vårdverksamhet, i enlighet med likabehandlingsprincipen.
            Verksamheterna ingår avtal med regionen som löper utan tidsbegränsning.
            Efter region Stockholm kommer region Uppsala och Skåne med cirka
            12 vårdvalsområden. Övriga regioner har ett till tre vårdval.
          </p>
          <p xml:id="i-AULqaMCqzhqQbH6yxSPsWM">
            LOV har ur denna aspekt visat sig vara ojämlik och gynnat tätt
            befolkade regioner. Vårdvalet har också visat sig gynna socioekonomiskt
            starka områden och missgynna till exempel utsatta förortsområden.
            Medan antalet mottagningar ökat i välbeställda områden, har antalet
            mottagningar minskat i regionens ytterområden och i socialt utsatta
            områden. De vårdvalsutredningar som är gjorda har inte heller
            utvärderat effekten av LOV inom akutsomatiska specialiteter med
            hänvisning till att underlaget är för litet.
          </p>
          <p xml:id="i-u8nnbgg7ybtbhXahvvSXR">
            Inom akutsomatiska specialiteter där det både bedrivs öppenvård
            och dygnet-runt-sjukvård, det vill säga där patienter söker vård
            på allt från primärvårdsnivå till hög­specialiserad vård, har
            lagens utformning blivit problematisk. Även om det fanns goda
            intentioner när lagen stiftades har lagens införande lett till
            oönskade förändringar inom sjukvårdssystemet.
          </p>
          <p xml:id="i-L6LPk3o1buWDyjgY8Aea27">
            Lagen medför mekanismer som leder till bortledning av läkarkompetens
            från de svårast sjuka till de mindre sjuka, svårigheter att bemanna
            dygnet-runt-sjukvården med erforderlig kompetens samt dränage
            av läkarkompetens från andra regioner i Sverige till region Stockholm.
          </p>
          <p xml:id="i-XqC4MyqngxcDYu3tK5Mfg4">
            En allvarlig konsekvens inom den somatiska specialiserade vården
            är att lagen driver på ett kompetensdränage från de svårast sjuka
            människorna till de människor som lider av lindrigare åkommor
            eller sjukdom. Mekanismen blir tydlig då det per definition bara
            är specialister, de med erfarenhet, som kan lämna akutsjukhusen
            och etablera verksam­het inom vårdval samtidigt som det alltid
            är de svårast sjuka som tas om hand på akut­sjukhusen.
          </p>
          <p xml:id="i-Ly99VqnBkswpDtjkrcmTkV">
            Inom de opererande specialiteterna blir denna mekanism än mer
            tydlig. Reglerna är tydliga och nödvändiga ur ett patientsäkerhetsperspektiv.
            Bara patienter som, enligt klassifikation inför sövning och bedövning,
            bedöms vara för övrigt friska patienter eller en patient med lindrig
            systemsjukdom får opereras inom vårdvalet. De svårast sjuka patienterna
            finns alltid på akutsjukhuset och handläggs av allt färre erfarna
            läkare tillsammans med allt fler unga läkare under specialistutbildning,
            med kort erfarenhet.
          </p>
          <p xml:id="i-FsJus3uRRznRENjx3KCCMa">
            Det är även viktigt att erfaren sjukvårdspersonal vill stanna
            kvar inom dygnet-runt-sjukvården så att beredskap med hög kompetens
            säkerställs kontinuerligt. För att personalen ska välja detta
            alternativ behövs en bra arbetsmiljö, viket bland annat kan uppnås
            om det är fler individer som tillsammans delar på den obekväma
            arbetstiden. Ett utbrett vårdval där man genom olika avtalsmöjligheter
            för vårdgivare så tydligt separerar verksamhet som endast bedrivs
            på vardagar dagtid från den vård som måste bedrivas dygnet runt
            motverkar detta. Avtalen inom LOV öppnar möjligheter för vårdpersonal
            att välja bort de svårast sjuka patienterna och samtidigt välja
            bort den obekväma arbetstiden.
          </p>
          <p xml:id="i-NAJpRwBT8iNBBYFGjvaHBZ">
            Konsekvenserna av denna mekanism har varit tydlig inom region
            Stockholm där det sedan länge varit svårt att bemanna dygnet-runt-sjukvården
            med erfarna sjuksköterskor. De senaste åren har till och med läkarstudenter
            anställts periodvis för att täcka pass på grund av bristen på
            sjuksköterskor inom just dygnet-runt-sjukvården. Kvinnosjukvården
            är ett tydligt exempel där den förändrade vårdstrukturen och styrningen
            av kompetens medfört icke önskade konsekvenser. Förlossningsvården,
            gyn- och ultraljuds­mottagningar konkurrerar om samma kompetens,
            barnmorskorna. Sedan Vårdval gynekologi infördes 2011 har drygt
            60 gyn- och ultraljudsmottagningar fritt etablerats inom vårdvalet
            i region Stockholm, organisatoriskt helt separerat från förlossnings­vården,
            vilket medfört en styrning av erfarna barnmorskor bort från förlossningsvården.
          </p>
          <p xml:id="i-VhCZKBpdGf9sjz8ZKVgJ3M">
            Denna mekanism som drivs på genom LOV ses även inom läkarkåren.
            När erfarna specialistläkare flyttar ut från en klinik på akutsjukhuset
            riskerar den samlade erfaren­heten och kompetensnivån där de svårast
            sjuka vårdas att sjunka. Detta medför i sin tur att färre erfarna
            läkare ska handleda allt fler unga läkare, samtidigt som de ska
            hand­lägga de mest komplicerade fallen. Patientsäkerheten påverkas
            då negativt.
          </p>
          <p xml:id="i-U2AYgV3biRxPgVf4v3tPnK">
            Detta leder frågan vidare till den kliniska utbildningen som
            behöver problematiseras i relation till den strukturförändring
            som LOV fört med sig ner i sjukvårdssystemet i Sverige. Som bakgrund
            bör nämnas att både sjuksköterskeutbildningen och läkarutbild­ningen
            regleras på statlig nivå via Högskoleförordningen fram till legitimation.
            Sjuk­sköterskornas specialistutbildning regleras fortsatt på statlig
            nivå och omfattar 1–1,5 års utbildning inom tolv olika områden.
            Den legitimerade sjuksköterskan söker en utbild­ningsplats.
          </p>
          <p xml:id="i-8DiyDwSCSwB99FYKbi38Va">
            Läkares specialistutbildning däremot är målstyrd och omfattar
            minst 5 år och regleras på statlig nivå via Socialstyrelsens styrdokument
            (SOSFS 2015:8 och HSLF-FS 2021:8). Ansvaret för ST-utbildningen
            för läkare har dock regionerna där specialist­tjänstgöringstjänster
            utlyses. ST-läkare producerar vård samtidigt som de utbildar sig
            och handleds av erfarna specialistläkare. Erfarna specialistläkare
            är nyckelpersoner i den kliniska utbildningen för att bibehålla
            dagens kunskapsnivå i sjukvårdssystemet.
          </p>
          <p xml:id="i-GVW1EJ9ZUBbnSeV42bi2by">
            I region Stockholm fick hälso-och sjukvårdsdirektören i uppdrag
            år 2021 att genom­lysa regionens utbildning av ST-läkare i syfte
            att säkerställa det framtida behovet av specialistläkare ur ett
            regionalt helhetsperspektiv. Detta exemplifierar att LOV:s effekter
            ses på nationell nivå medan läkarnas specialistutbildning regleras
            på regional nivå, vilket behöver problematiseras ytterligare.
          </p>
          <p xml:id="i-SJrGjkYgfErcAB71RXvw6D">
            Om Sveriges största region å ena sidan tillåter fri etablering
            av specialistläkare inom flera akutsomatiska vårdområden och därmed
            drar till sig specialistläkare från övriga regioner i Sverige
            och samtidigt endast utbildar specialistläkare för den egna regionens
            behov, så riskerar det att få konsekvenser på den samlade tillgången
            på läkarkompetens i Sverige över tid.
          </p>
          <p xml:id="i-BDqLYGhE8h5rTZvdSuKhuZ">
            Vid tiden för LOV:s införande låg fokus på vårdproduktion och
            kapande av vård­köer. Den kliniska utbildningen nedprioriterades,
            glömdes bort, vilket riskerar att få konsekvenser över tid på
            den samlade tillgången till kompetens i sjukvårdssystemet Sverige.
          </p>
          <p xml:id="i-5MJYXRERZ22ngcevt5zBMP">
            Möjligheten till etablering för läkare inom den somatiska specialiserade
            vården inom vårdvalet behöver därför regleras, genom ändring av
            LOV. Vårdenheter som nu är etablerade inom vårdvalet skulle kunna
            knytas till en klinik på akutsjukhuset. Personal­ens kompetensnivå
            skulle därmed bibehållas och dygnet-runt-sjukvården lättare kunna
            bemannas samtidigt som vård fortsatt kan bedrivas i lokaler utanför
            akutsjukhuset dag­tid. Incitamenten för att få sjukvårdspersonal
            att stanna inom dygnet-runt-sjukvården måste ges större vikt och
            prioriteras. Här kan konstruktionen av avtalen få avgörande betydelse.
          </p>
          <p xml:id="i-LQ17AErJcPbz5dM37sXQx8">
            I region Stockholm finns patientunderlag och lönsamhet för att
            bedriva verksamhet inom vårdvalet i enlighet med LOV. Detta underlag
            finns inte i så många andra regioner i Sverige. Etableringen av
            läkare inom vårdvalet i region Stockholm riskerar att påverka
            tillgången till specialistläkare för svårt sjuka i andra regioner.
            Överetableringen i region Stockholm ses särskilt inom specialiteter
            där gränsdragningen mellan sjukdom, livs­cykeltillstånd och estetisk
            problematik kan vara svår att dra.
          </p>
          <p xml:id="i-MRCDhiAQ9DG9mfKVhiH4Bc">
            Överetablering inom den specialiserade vården är kostnadsdrivande
            och är en situation som kan utnyttjas både av vårdgivaren och
            vårdtagaren. Vad som är ett korrekt vårdbehov går inte att svara
            på exakt men genom att minska överetableringen inom vissa geografiska
            områden i Sverige kan mekanismer i riktning mot behovsstyrd vård
            underlättas och överutnyttjande av det skattefinansierade vårdsystemet
            motverkas. Därför bör LOV regleras så att det går lättare att
            uppfylla hälso- och sjukvårdslagens intention om en jämlik sjukvård
            i hela landet. Regelverk som möjliggör etablering av vårdverksamhet
            i glesbygd där tillgången till vård är begränsad geografiskt bör
            dock finnas.
          </p>
        </div>
        <div type="motSignatures">
          <list>
            <item xml:id="i-HLZYqyzwQ3nWEeVyjLwQKy" who="i-4vMpE2cFsVtsya6jV8Mqda">
              Markus Selin (S)
            </item>
          </list>
        </div>
      </div>
    </body>
  </text>
</TEI>
