<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-04006">
  <teiHeader>
    <fileDesc>
      <titleStmt>
        <title>med anledning av prop. 2017/18:121 Modernare adoptionsregler</title>
        <author corresp="i-PgfrE9pakWspkNp9dr9ejT">av Caroline Szyber m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4006 av Caroline Szyber m.fl. (KD)</title>
          <idno type="rdwebb">H5024006</idno>
          <rs type="number">4006</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5024006/text</ref>
          <ref type="dokument_url_html">http://data.riksdagen.se/dokument/H5024006</ref>
          <ref type="dokumentstatus_url_xml">http://data.riksdagen.se/dokumentstatus/H5024006</ref>
          <ref type="docx">http://data.riksdagen.se/fil/DDC0F6DA-F6CF-48F2-A30B-3D2280764659</ref>
          <ref type="pdf">http://data.riksdagen.se/fil/E31E1409-EC64-4AFA-AA21-DFBFA6609E73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SvMHLyZPvreCGKnj63vgkc</idno>
            <name>Erik Slottner</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-T9PdPPm1reT2rUukwVtAeP" type="basedOn"/>
        <correspContext corresp="i-T9PdPPm1reT2rUukwVtAeP">
          <ref>Proposition 2017/18:121</ref>
        </correspContext>
        <correspAction xml:id="i-Sw6vQNEiJ8jXVPefZR4wW2" type="signed"/>
        <correspContext corresp="i-Sw6vQNEiJ8jXVPefZR4wW2">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-SvMHLyZPvreCGKnj63vgkc"/>
        </correspContext>
        <correspAction xml:id="i-ECiYqbtUVcStTw8ZDCK21u" type="submitted">
          <date when="2018-03-21"/>
          <time when="16:20:00"/>
        </correspAction>
        <correspAction xml:id="i-XwY5ANHBfmNwRbaQfkvdiE" type="dismissed">
          <date when="2018-03-26"/>
        </correspAction>
        <correspAction xml:id="i-CEaZRK8fbbARs2xFsss7Db" type="reviewed">
          <date when="2018-03-26"/>
          <time when="09:16:41"/>
        </correspAction>
        <correspAction xml:id="i-RkDihZe2YeuFXYgkTTfw6F" type="referred">
          <date when="2018-03-27"/>
        </correspAction>
        <correspAction xml:id="i-2KJNttKogA7FXJH4rujkum" type="assigned">
          <date when="2018-06-13"/>
          <time when="16:43:27"/>
        </correspAction>
        <correspContext corresp="i-2KJNttKogA7FXJH4rujkum">
          <ref type="assignedTo">Civilutskottet</ref>
        </correspContext>
        <correspAction xml:id="i-GeXztG1PdLUXtdCDifnDky" type="behandlas_i"/>
        <correspContext corresp="i-GeXztG1PdLUXtdCDifnDky">
          <ref type="uppgift">2017/18:CU14</ref>
          <ref type="ref_dok_id">H501CU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU14</ref>
          <ref type="ref_dok_titel">Modernare adoptionsregler</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HNCnCnsLiu54XpJT2oerdz" type="motHeader">
        <div xml:id="i-NJpFKB4GXY2x8mGpJ1N5fF" type="motTitle">
          Motion till riksdagen 2017/18:4006 av Caroline Szyber m.fl. (KD)
          med anledning av prop. 2017/18:121 Modernare adoptionsregler
        </div>
      </div>
      <div xml:id="i-XdjZWwfTCKivaiiWYAiJbJ" type="motBody">
        <div xml:id="i-D3KRPfaJBvXmK4hmGJaGa4" type="motProposal" subtype="förslag">
          <head xml:id="i-Bqz5mCB4WMwrdyDp8JQvbi">
            Förslag till riksdagsbeslut
          </head>
          <list xml:id="i-Ej1Zm59mzC3MCtBKErBmp8" style="ol">
            <item xml:id="i-KjHXsTRvZpk6bPnsBQJqRk">
              Riksdagen avslår förslaget om att sambor ska kunna adoptera.
            </item>
            <item xml:id="i-JuP1nGosky3NwZveX8FPNd">
              Riksdagen ställer sig bakom det som anförs i motionen om att
              sambor hos vilka barnet har varit eller är familjehemsplacerad
              ska kunna prövas som adoptivföräldrar, och detta tillkännager
              riksdagen för regeringen.
            </item>
            <item xml:id="i-8fJZFwHVAVqsCDa2bhtUKk">
              Riksdagen ställer sig bakom det som anförs i motionen om att
              sambor vid styvbarnsadoption ska kunna prövas som adoptivföräldrar,
              och detta tillkännager riksdagen för regeringen.
            </item>
            <item xml:id="i-4oW5WcQMHAM59psBARugtM">
              Riksdagen avslår förslaget om att en person som är gift eller
              sambo ska kunna adoptera ensam om den andra maken eller sambon
              befinner sig på okänd ort eller är varaktigt förhindrad att adoptera
              till följd av psykisk sjukdom eller annat liknande förhållande.
            </item>
            <item xml:id="i-WwimhVyK26RFcxV4LBawxJ">
              Riksdagen ställer sig bakom det som anförs i motionen om barnets
              rätt att yttra sig i adoptionsutredningen och tillkännager detta
              för regeringen.
            </item>
            <item xml:id="i-VKnJq3QWshDFdAtz65Uy6x">
              Riksdagen ställer sig bakom det som anförs i motionen om vuxenadoption
              och tillkännager detta för regeringen.
            </item>
            <item xml:id="i-3NZDkjvcqSyEjghkis5fEU">
              Riksdagen ställer sig bakom det som anförs i motionen om enskild
              adoption och tillkännager detta för regeringen.
            </item>
            <item xml:id="i-AfFnDTQt8MvuwciY54rDp">
              Riksdagen ställer sig bakom det som anförs i motionen om att
              se över regelverket och lagstiftningen i syfte att få till mer
              likvärdiga medgivandeutredningar vid adoption och tillkännager
              detta för regeringen.
            </item>
            <item xml:id="i-EMpbSRCom26LxaWSD5b5Hc">
              Riksdagen ställer sig bakom det som anförs i motionen om att
              i större utsträckning möjliggöra adoption för familjehemsplacerade
              barn och tillkännager detta för regeringen.
            </item>
          </list>
        </div>
        <div xml:id="i-S35iKeSoS1uzxaiQM5azDV" type="motContent">
          <head xml:id="i-67j7MSFgwoqL7yF9DK1jWh" type="h1">
            Bakgrund
          </head>
          <p xml:id="i-C7va2u893h5bFNxTs3Hbye">
            Med propositionen Modernare adoptionsregler (prop. 2017/18:121)
            presenterar regeringen förändringar av regelverket för adoption.
            En uttrycklig målsättning för regeringen och utredningen är att
            stärka barnrättsperspektivet och skapa bättre förutsättningar
            för ett effektivt förfarande som uppfyller högt ställda krav på
            rättssäkerhet. Det är en mycket lovvärd ambition, anser Kristdemokraterna.
            Regeringen uttrycker sig också vilja modernisera regelverket och
            framhåller att dagens lagstiftning är ålderdomlig. Kristdemokraternas
            utgångspunkt är att vuxna inte har rätt till barn men att barn
            däremot har rätt till föräldrar. I de fall då de biologiska föräldrarna
            av någon anledning inte kan ta hand om sitt barn är det viktigt
            att hitta en ny stabil familjemiljö där barnet kan få trygghet,
            omsorg och kärlek. Barn som av något skäl saknar sina föräldrar
            befinner sig av naturliga skäl i en särskilt utsatt situation
            jämfört med andra barn. Därför är det av största vikt att alla
            lagar som fattas kring adoption utgår från ett strikt barnrättsperspektiv,
            inte ett vuxenperspektiv.
          </p>
          <p xml:id="i-PrrYfgE15Nehbc1qWBknpA">
            Att lagstiftningen ska moderniseras får därmed inte överskugga
            målsättningen att alltid sätta barnens bästa i centrum.
          </p>
          <head xml:id="i-6TybqR3wyDCdy7aYcc1bxH" type="h3">
            Sambors möjlighet att adoptera
          </head>
          <p xml:id="i-WMU4avW6N2gCDqvqp6jk6P">
            Regeringen föreslår att sambor ska kunna adoptera på samma sätt
            som gifta par. Några av remissinstanserna samt en av experterna
            i utredningen avslår förslaget. Maarit Jänterä-Jareborg, som är
            professor i internationell privaträtt och internationell processrätt
            vid juridiska institutionen vid Uppsala universitet och som lagt
            ett särskilt expertyttrande till utredningen, underkänner förslaget
            att ge sambor möjlighet att adoptera utifrån att ”det bortser
            från verkligheten och barnets behov av trygghet”. Flera andra
            remissinstanser reser invändningar mot möjligheten för sambopar
            att adoptera med utgångspunkt från den sämre juridiska tryggheten
            för barn samt vikten av stabilitet i de sökandes relation. Vissa
            resonerar kring behovet av tidsgräns för hur länge ett par ska
            ha bott tillsammans.
          </p>
          <p xml:id="i-Fq5aQL9qBVcL1H6ncuP5iM">
            Några remissinstanser påpekar att förslaget strider mot 1993
            års Haagkonvention eftersom den kräver att sökande är gifta. Därmed
            strider också föreliggande förslag mot principen om barnets bästa.
            Kristdemokraterna delar remissinstansernas uppfattning att förslaget
            strider mot Haagkonventionen, och därmed principen om barnets
            bästa, samt att adoptivbarns juridiska trygghet försämras. Även
            om samboförhållanden är mycket vanliga och många barn växer upp
            med föräldrar som är sambor är det ändå en juridisk skillnad mellan
            att vara sambo och gift. Detta har därför betydelse för adoptioner
            då dessa barn befinner sig i en särskilt utsatt situation, vilket
            gör att deras behov och bästa inte kan bedömas på samma sätt som
            för barn i allmänhet. Kristdemokraterna avvisar därmed förslaget
            om att sambopar ska kunna adoptera. När det gäller möjlighet att
            adoptera nationellt bör det finnas en möjlighet för sambopar att
            prövas under förutsättning att barnet är eller har varit familjehemsplacerat
            samt vid styvbarnsadoption. I de fallen är det faktum att barnet
            redan har en relation till föräldrarna tyngre vägande.
          </p>
          <head xml:id="i-NVWUsmpuku9DTrgY658sXg" type="h3">
            Möjligheter att adoptera ensam
          </head>
          <p xml:id="i-LKxNtnfeoz7sJ9KiwXnxFx">
            I strid med utredningen Modernare adoptionsregler (2009:61) som
            föregått propositionen föreslår också regeringen att gifta eller
            sambor ska kunna adoptera ensamma om den andra maken/makan/sambon
            befinner sig på okänd ort, samt om den andra maken/makan/sambon
            är varaktigt förhindrad att adoptera till följd av psykisk sjukdom.
            Utredningen ville utifrån barnperspektivet snarare ta bort möjligheten
            även för gifta att adoptera när ena partnern lider av psykisk
            sjukdom. Utredningens förslag har också tillstyrkts av flera remissinstanser,
            såsom Barnombudsmannen och Rädda Barnen. Kristdemokraterna delar
            utredningens och flera remissinstansers uppfattning om att det
            inte ska vara möjligt att adoptera ensam om den andra maken/makan/sambon
            befinner sig på okänd ort eller när den andra maken/makan/sambon
            lider av psykisk sjukdom eller annat liknande förhållande. Utgångspunkten
            vid adoption måste alltid vara barnets bästa. Barn som lever med
            en förälder med psykisk sjukdom utgör en riskgrupp. Precis som
            exempelvis Barnombudsmannen lyfter fram så menar vi att förslaget
            har ett renodlat föräldraperspektiv.
          </p>
          <head xml:id="i-EYXCtKWnkHbeyWGXajrJd1" type="h3">
            Barnets yttranderätt
          </head>
          <p xml:id="i-YFQYqbp6PNz7fHV6zuEzRN">
            Regeringens föreslår också en lagreglering av barnets rätt att
            ”få information” och rätten att ”ges möjlighet att framföra sina
            åsikter” i frågor som rör adoption. Därmed förtydligas och skärps
            barns rätt att komma till tals i adoptionsutredningen, men väl
            i domstol är det bara den sökande och barnets föräldrar som ska
            ges tillfälle att yttra sig. Detta är otillfredsställande. För
            att svensk lag ska garantera barnets rätt att komma till tals
            genom hela adoptionsprocessen måste även barnet ges rätt att,
            om det så önskar, yttra sig inför den domstol som har att fatta
            beslut om adoptionen.
          </p>
          <p xml:id="i-QgtfYRiyXd13Kd51GzPic">
            I likhet med remissinstanser som Rädda Barnen anser vi alltså
            att lagförslaget behöver omarbetas så att barnets rätt att själv
            få yttra sig om adoptionen stärks och att den rätten garanteras
            genom hela adoptionsprocessen. Detta bör riksdagen tillkännage
            för regeringen.
          </p>
          <head xml:id="i-Ga7xvFmoZNSkW6NpVu43J1" type="h3">
            Särskilda regler för vuxenadoption
          </head>
          <p xml:id="i-5NCe6yUjtYyhYgRWM7JiPr">
            En vanlig situation vid vuxenadoption är att en person som vuxit
            upp som familjehemsplacerad senare i livet vill bli adopterad
            av sina familjehemsföräldrar. Det blir ett sätt att få juridisk
            bekräftelse på det som man betraktar som sin verkliga familj.
          </p>
          <p xml:id="i-22aLN6eHicrGCmHcSzWxRJ">
            Om en tidigare familjehemsförälder längre fram i livet går in
            i en ny relation blir det dock bara tillåtet med vuxenadoption
            om båda personerna adopterar. Det kan dock framstå som främmande
            för den som ansöker om vuxenadoption, eftersom personen inte har
            vuxit upp med familjehemsförälderns nya partner. De känslomässiga
            banden existerar inte på samma sätt. Vi anser att regeln om att
            personer i parrelationer bara får adoptera gemensamt inte nödvändigtvis
            är lika motiverad när det gäller vuxenadoption. Det bör övervägas
            om det i särskilda fall ska vara möjligt för en vuxen att ansöka
            om att bli adopterad av enbart den ena personen i en parrelation,
            förutsatt att personens partner ger sitt medgivande.
          </p>
          <head xml:id="i-5CL9XuX1wWqM511GS7aRpc" type="h3">
            Enskild adoption
          </head>
          <p xml:id="i-NRTNnLzSAR6vzS6ZxKDKuo">
            Regeringen gör i sitt förslag bedömningen att inte begränsa möjligheterna
            till enskild adoption. Detta står i kontrast till en majoritet
            av remissinstanserna, vilka i stället tillstyrker utredningens
            förslag att begränsa möjligheterna till enskild adoption. Utredningen
            framhåller den generellt bättre kvalitet som auktoriserade adoptionssammanslutningar
            håller i sina adoptionsutredningar. Kristdemokraterna finner inte
            skäl att riskera en sämre kvalitet i adoptionsutredningar och
            föreslår att tillstånd till enskild adoption endast ska lämnas
            enligt de restriktioner som utredningen föreslår.
          </p>
          <head xml:id="i-Y8AvwQK6q4CfmqwVaXdoMH" type="h3">
            Medgivandeutredningar
          </head>
          <p xml:id="i-9gmcZCGA78HZFK17755XSv">
            För att gå vidare med en adoptionsansökan behövs ett medgivande
            från hemkommunen. Innan utredningen startar måste man även gå
            en obligatorisk föräldrautbildning. Syftet med utbildningen är
            att ge deltagarna eller blivande adoptivföräldrar möjlighet att
            noga tänka igenom vad de tar för beslut och bli medvetna om den
            extra sårbarhet som det kan innebära för ett barn att vara adopterat.
          </p>
          <p xml:id="i-F1HBbU91jqTxqMTUFfypBB">
            Den som vill påbörja en medgivandeutredning för adoption lämnar
            därefter in en ansökan. För de som uppfyller grundkraven för att
            bli adoptivföräldrar gör socialtjänsten sedan en utförlig utredning
            för att bedöma möjligheterna att ta hand om ett barn. Barnets
            bästa måste nämligen alltid komma i första hand.
          </p>
          <p xml:id="i-3TdzYZVGpvLyZjeo7TYv2D">
            Därefter följer även behandlingen av själva utredningen; en dåligt
            genomförd utredning kan minska en familjs chans att få adoptera.
            Därför är det av största vikt att utredningarna håller en hög
            kvalitet. Lika viktigt är det att utredningarna är likvärdiga
            över hela landet.
          </p>
          <p xml:id="i-GoFEt5DS8EmstQM7CZGq5Y">
            Tyvärr har det visat sig att utredningarna ofta är av skiftande
            kvalitet. Inspektionen för vård och omsorg (IVO) har t.ex. uppmärksammat
            kommuner som brustit i kvalitet när det gäller medgivandeutredningar.
            IVO har också lyft fram det faktum att små kommuner ofta har svårt
            att hålla den höga kompetens som behövs inom området. Även adoptionsbyråer
            har påtalat att kvaliteten skiftar alltför mycket mellan olika
            kommuner och att det ibland saknas nödvändig kompetens.
          </p>
          <head xml:id="i-2r7ZWjeUxmPqAGMvPW1PSW" type="h3">
            Adoption av familjehemsplacerade barn
          </head>
          <p xml:id="i-MCCNrXRagMbfeFJMzQVzSr">
            Det kan finnas flera olika anledningar till att barn placeras
            utanför sin egen familj, bl.a. att föräldrarna har brustit i sin
            förmåga att garantera en trygg och god uppväxt på grund av missbruk
            eller svår och långvarig sjukdom. Det offentligas ansvar är särskilt
            stort för barn som har placerats utanför sin egen familj. Därför
            är det angeläget att stabilitet och långsiktighet kan säkerställas
            för placerade barn. Samhällets stöd och insatserna för dessa barn
            måste stärkas. Vi anser att möjligheten till adoption ska övervägas
            i större utsträckning när placeringen pågått en viss tid. Inför
            en eventuell adoption bör de blivande adoptivföräldrarnas vilja
            och lämplighet utredas. Vid alla sociala insatser som berör barn
            ska barnet ha också ha rätt att framföra sin åsikt och det ska
            vara en del av beslutsunderlaget.
          </p>
          <head xml:id="i-C4ehefJhdZx6V7hGbkjD7m" type="h3">
            Höjt adoptionsbidrag
          </head>
          <p xml:id="i-Ww2LQoXkVKcKbAKmxcRqKC">
            När adoptionsbidraget infördes uppgick det till 50 procent av
            genomsnittskostnaden för adoption. Kostnaderna har dock, enligt
            Inspektionen för socialförsäkringen (ISF), ökat kraftigt på grund
            av ökade vårdkostnader, ökad kontroll av adoptionsverksamheten
            och längre vistelsetider för att hämta barnet. Adoptionsbidraget
            har därför urholkats. Kristdemokraterna har länge föreslagit en
            höjning av adoptionsbidraget för att i större utsträckning täcka
            de faktiska kostnaderna kring adoptionen och för att förhindra
            att ekonomiskt svaga grupper helt utestängs från möjligheten att
            adoptera. Enligt ISF låg den genomsnittliga kostnaden för adoption
            av ett barn under 2014 på 230 000 kronor inklusive resekostnader
            och uppehälle. Kristdemokraterna har därför föreslagit en höjning
            av adoptionsbidraget från 75 000 kronor till 90 000.
          </p>
          <head xml:id="i-FaMvTNtTeuny23FGbv7hw7" type="h3">
            Stöd för att söka sina rötter
          </head>
          <p xml:id="i-MHFrZEusonU8SZzSkJ4J45">
            Utländska adoptioner har förekommit i Sverige som en av samhället
            sanktionerad verksamhet sedan 1960-talet. Gruppen adopterade från
            utlandet är i dag ca 50 000 personer. Ungefär hälften av dem är
            nu vuxna.
          </p>
          <p xml:id="i-NejyJ6CquK69uRLCfSf98M">
            Att vara adopterad innebär att ha en ”dubbel bakgrund”. En del
            adopterade tänker knappt alls eller sällan på sitt ursprung, men
            för de flesta kommer, under olika perioder i livet, tankar och
            funderingar kring ursprung och rötter. En del gör en s.k. återresa
            till ursprungslandet för att lära känna landet, kulturen och människorna
            i stort. Några söker mer aktivt information om sin bakgrund, inte
            sällan med önskan om att träffa sin ursprungsfamilj. Enligt forskning
            söker hälften av de adopterade information om sin bakgrund. Rotlöshet
            och separationsångest (på grund av fler tidiga separationer i
            adoptionsprocessen) är något många adopterade kan behöva hantera.
            Att känna sina rötter, så långt det är möjligt, och söka sin bakgrund
            kan därför ge trygghet och inre välmående för många adopterade.
            Att unga adopterade är överrepresenterade vad gäller psykisk ohälsa
            är ett välkänt faktum.
          </p>
          <p xml:id="i-Ls521f134ipZ3SybnGxoFU">
            Tidigare fanns det möjlighet inom ramen för adoptionsorganisationerna
            att hjälpa adopterade att söka sina rötter. Den kraftiga nedgången
            av antalet utlandsadoptioner sedan början av 2000-talet har inneburit
            färre tjänster och därmed mindre möjlighet för organisationerna
            att bistå med råd och stöd. På den tidigare Myndigheten för internationella
            adoptionsfrågor (MIA) inrättades en tjänst för att svara på frågor
            om ursprung. Detta svarar dock inte upp till det behov som finns
            hos de adopterade, något som adoptionsorganisationerna har påtalat.
            Ansvaret är numera överflyttat till Myndigheten för familjerätt
            och föräldraskapsstöd (MFoF). De bör fullfölja detta arbete och
            dimensionera det så att de kan ge konkret hjälp med röttersökning
            samt möjlighet till information och stödsamtal.
          </p>
        </div>
        <div xml:id="i-RdCUhGiJGVumaWmqWdP5Qc" type="motSignatures">
          <list xml:id="i-RNDBmvyZ3VQoFs55wazxwH">
            <item xml:id="i-NuaAqVzJKyYKsP5CJAv84n">
              Caroline Szyber (KD)
            </item>
            <item xml:id="i-WicdYq6Swzwc1Sn78zNeB8">
              Jakob Forssmed (KD)
            </item>
            <item xml:id="i-6yzJmGnbzq4YNAX6d8onM2">
              Penilla Gunther (KD)
            </item>
            <item xml:id="i-88grGj4NsEUXXZy2TQKv9t">
              Aron Modig (KD)
            </item>
            <item xml:id="i-6tc7vRhW94wJbKR5ztUo3A">
              Robert Halef (KD)
            </item>
            <item xml:id="i-JZ2RpfCfr514gvFQZ268GA">
              Larry Söder (KD)
            </item>
            <item xml:id="i-9becchx8AzC7ok2CF2CVSu">
              Erik Slottner (KD)
            </item>
          </list>
        </div>
      </div>
    </body>
  </text>
</TEI>
