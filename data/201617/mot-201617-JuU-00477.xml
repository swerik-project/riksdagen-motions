<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-00477">
  <teiHeader>
    <fileDesc>
      <titleStmt>
        <title>Försöksverksamhet med tv-sända rättegångar</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:477 av Maria Abrahamsson (M)</title>
          <idno type="rdwebb">H402477</idno>
          <rs type="number">477</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H402477/text</ref>
          <ref type="dokument_url_html">http://data.riksdagen.se/dokument/H402477</ref>
          <ref type="dokumentstatus_url_xml">http://data.riksdagen.se/dokumentstatus/H402477</ref>
          <ref type="docx">http://data.riksdagen.se/fil/5EB8D22F-2BFE-4884-9304-D4BC7927B325</ref>
          <ref type="pdf">http://data.riksdagen.se/fil/D16CAEE3-0F3E-4EC4-AD84-94FB384827C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FvRFsPH23yQ7hqjmQAgHbi" type="signed"/>
        <correspContext corresp="i-FvRFsPH23yQ7hqjmQAgHbi">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-powhbwk4ku27SCaBUQYer" type="submitted">
          <date when="2016-09-30"/>
          <time when="13:08:33"/>
        </correspAction>
        <correspAction xml:id="i-HeY1Vb5u5EkmtgRgDvJdPh" type="reviewed">
          <date when="2016-09-30"/>
          <time when="20:31:07"/>
        </correspAction>
        <correspAction xml:id="i-BQyAF698gc2egpfP5K9kLV" type="referred">
          <date when="2016-10-14"/>
        </correspAction>
        <correspAction xml:id="i-SuMyQ3jswLTRvn7JcnjsXU" type="assigned">
          <date when="2017-07-10"/>
          <time when="15:18:53"/>
        </correspAction>
        <correspContext corresp="i-SuMyQ3jswLTRvn7JcnjsXU">
          <ref type="assignedTo">Justitieutskottet</ref>
        </correspContext>
        <correspAction xml:id="i-8D8McbWe8o75BncDXfSSdE" type="behandlas_i"/>
        <correspContext corresp="i-8D8McbWe8o75BncDXfSSdE">
          <ref type="uppgift">2016/17:JuU17</ref>
          <ref type="ref_dok_id">H401JuU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU17</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2nbVop6NqzMyeeQ42jJpqh" type="motHeader">
        <div xml:id="i-5MND1cGLd6RdRMSGkTNMXL" type="motTitle">
          Motion till riksdagen 2016/17:477 av Maria Abrahamsson (M) Försöksverksamhet
          med tv-sända rättegångar
        </div>
      </div>
      <div xml:id="i-FYrQgD5xTeK8PU5FQnbyDG" type="motBody">
        <div xml:id="i-6Rg9vuzk1erZp7fQpHoG4N" type="motProposal" subtype="förslag">
          <head xml:id="i-GpGrHjG3g6qfd57GgRUgzG">
            Förslag till riksdagsbeslut
          </head>
          <list xml:id="i-UfCiiwvnnNrxe5KQgnGsn3" style="ol">
            <item xml:id="i-AmAchkqADRvTPxEQpKduLW">
              Riksdagen ställer sig bakom det som anförs i motionen om en försöksverksamhet
              med tv-sända rättegångar och tillkännager detta för regeringen.
            </item>
            <item xml:id="i-9sF8Vjk2KCedkV6NNo4eUd">
              Riksdagen ställer sig bakom det som anförs i motionen om att
              avskaffa det generella fotograferingsförbudet i våra domstolar
              och tillkännager detta för regeringen.
            </item>
          </list>
        </div>
        <div xml:id="i-DgtaJa7jUrR5Adbw9gdLfA" type="motContent">
          <head xml:id="i-S2A9NBuabPbnGC9wvAsrEQ" type="h1">
            Motivering
          </head>
          <p xml:id="i-3D7dbcSVHHq1xfgVfoVXMu">
            Sverige är ett öppet, demokratiskt och rättssäkert land. För
            mig är det därför självklart att en offentlig rättegång ska kunna
            följas av alla som vill följa den. Lika självklart är det att
            den personliga integriteten inte får offras på offentlighetens
            altare, liksom att rättssäkerheten och kvaliteten i domstolarnas
            dömande inte får stryka på foten.
          </p>
          <p xml:id="i-J86mta3u46TR7DfprmPH8y">
            Med detta sagt. Ett praktiskt hinder för principen om öppenhet
            i våra domstolar är att bara ett begränsat antal åhörare får plats
            i rättssalen. I mål som väcker stort allmänintresse räcker som
            regel åhörarplatserna inte till. I uppmärksammade fall får övriga
            intresserade – landsortsmedier och inte minst allmänheten – nöja
            sig med riksmediernas ofta filtrerade och vinklade rapportering.
          </p>
          <p xml:id="i-G7tDyCraY1CmNWLqSZyyBt">
            Öppenheten i våra domstolar regleras i 5 kap. 1 § rättegångsbalken,
            som kort och gott säger att en förhandling vid domstol ska vara
            offentlig. Allt för att medborgarna ska kunna värdera och granska
            hur domstolarna använder sina maktbefogenheter, vilka ger dem
            rätt att besluta om tvångsåtgärder, ytterst döma till livstids
            fängelse samt även på andra sätt djupt ingripa i människors liv.
          </p>
          <p xml:id="i-UnQJVgFx5nLnAhahBDtJBe">
            Det effektivaste sättet för statsmakterna att garantera medborgarna
            verklig insyn i den dömande verksamheten är att tillåta tv-sända
            rättegångar. Frågan om en rättegång ska tv-sändas eller inte,
            blir med mitt förslag en uppgift för domstolarna att avgöra från
            fall till fall. Även med en möjlighet att tv-sända rättegångar
            skulle det alltså vara helt i sin ordning att medier och allmänhet
            precis som i dag tvingas lämna rättssalen när obduktionsprotokoll
            presenteras eller när det hålls integritetskänsliga förhör med
            brottsoffer.
          </p>
          <p xml:id="i-Y6g9RnBHyoCGwyrqpG3rPW">
            För att tv-sända rättegångar ska kunna bli verklighet i svenska
            domstolar måste det generella fotograferingsförbudet i 5 kap.
            9 § rättegångsbalken upphävas. Förbudet var ifrågasatt redan när
            det infördes 1948. Motivet då – för snart 70 år sedan – var att
            den tidens fotoblixtar orsakade rök och knallar som kunde störa
            rättegången. Vidare antogs fotograferandet orsaka den åtalade
            onödigt lidande. Inte heller det motivet är i vår tid relevant,
            givet att domstolarna i varje särskilt fall ska kunna avgöra om
            rättegången helt, delvis eller inte alls ska tv-sändas.
          </p>
          <p xml:id="i-29qbtQkBYbGTReDy3sHwTV">
            Rättegångsbalkens fotograferingsförbud har redan luckrats upp
            genom reformen ”En modernare rättegång” (EMR) från 2008. Sedan
            snart ett decennium tas alltså ljud och bild upp på band från
            förhandlingarna i framför allt tingsrätterna. Upptagningarna finns
            tillgängliga i digital form och det tog inte lång tid innan part
            i mål lade ut tingsrättens filmade förhör med sig själv på nätet.
            Faktum är att en mängd bild- och ljudupptagningar från rättegångsförhör
            med åtalade och andra sedan åratal kan beskådas på Youtube. Det
            är bara att googla på exempelvis ”rättegång – Jas-plan – och avrusta”
            för att få den saken bekräftad. Fotoförbudet i våra domstolar
            är med andra ord redan satt ur spel.
          </p>
          <p xml:id="i-VmKbfKpE5vpUekrEwAJp1W">
            Det är inte givet att varje tv-sänd rättegång skulle stärka förtroendet
            för rättsväsendet. Om domare, nämndemän, advokater och åklagare
            missköter sig under rättegången blir resultatet snarast det motsatta.
            I så fall är det naturligtvis bra att missförhållandena avslöjas.
            Den ökade mediala uppmärksamhet som en tv-sänd rättegång kan förväntas
            ge skulle alltså kunna innebära en skärpning och kvalitetshöjning
            hos rättsväsendets aktörer. Till fromma för rättssäkerheten, målets
            utredning, de rättssökande parterna och allmänhetens förtroende
            för domstolarnas rättskipning. Den vanligaste invändningen mot
            tv-sända rättegångar är att målsägande och vittnen skulle påverkas
            så negativt att de lämnar en sämre berättelse och därmed försvårar
            utredningen i målet. Den risken finns. Men samma risk finns under
            alla förhållanden på grund av den anspänning som en rättegång
            normalt innebär för en person som under hot om vite och polishämtning
            blir kallad att infinna sig i domstol. I sammanhanget kan nämnas
            att vid utvärderingar av EMR-reformen har det visat sig vara mycket
            ovanligt att någon part vägrar att medverka vid förhör därför
            att förhöret spelas in med både ljud och bild.
          </p>
          <p xml:id="i-9o7uoBT87QnzitS4SUsKFq">
            Det bör understrykas att om en domstol i något fall bedömer att
            en tv-sändning av rättegången skulle försvåra utredningen av saken,
            då ska domstolen alltid kunna besluta att förhöret inte ska tv-sändas.
            Precis som är fallet med dagens system med filmupptagningar i
            underrätterna enligt EMR. Likaså ska möjligheten att hålla förhandlingar
            bakom stängda dörrar finnas kvar precis som i dag även om fotoförbudet
            mjukas upp.
          </p>
          <p xml:id="i-SqJ5yJqGhAZbGtiLS4sMyr">
            Ett annat skäl som brukar åberopas mot tv-sända rättegångar är
            risken att kränkande eller brottsliga uttalanden offentliggörs
            via tv-mediet. Inte heller det argumentet väger särskilt tungt.
            Skulle domstolen bedöma att det finns en sådan risk finns redan
            tekniska möjligheter att tv-sända med tidsfördröjning så att de
            förgripliga uttalandena kan blockeras. Problematiken är dessutom
            inte ny. Vid radiosända inslag från rättegångar
          </p>
          <p xml:id="i-8uzByjJRGxG15SD9nDByRQ">
            finns redan i dag samma risk, vilket inte har medfört några större
            hanteringssvårigheter före vare sig Sveriges Radio, domstolar
            eller parter.
          </p>
          <p xml:id="i-AzmPBtytx9Tr5S3y3Z3ufM">
            Den som ändå tvivlar på värdet av att åtminstone försöksvis avskaffa
            fotoförbudet och tillåta tv-sända rättegångar bör beakta att denna
            variant av insyn och offentlighet fungerar utmärkt på andra håll
            i världen. Till och med i vårt nära grannskap uppfattas tv-sändningar
            av rättegångar som ett naturligt inslag i ett demokratiskt samhälle.
            Exempelvis kan inspiration hämtas bland annat från Oslo tingsrätts
            tv-sändning av Breivikrättegången och från Krigsförbrytartribunalen
            i Haags tv-sända förhandlingar mot misstänkta krigsförbrytare.
            Även i grannländerna Finland och Danmark finns möjlighet att tv-sända
            rättegångar.
          </p>
          <p xml:id="i-7hAqroFaMkuYjN4p81WXwn">
            En utredning bör därför få i uppdrag att föreslå lagändringar
            i linje med vad som anförs i motionen.
          </p>
        </div>
        <div xml:id="i-BMxgjSmL7xBuhwseUGpSN8" type="signatureBlock">
          <list xml:id="i-UwteL5Hotu3Dmi8DSw46X5">
            <item xml:id="i-YUw2ZUeGZcKBG5PyPEk5TP" who="i-Cd1KL55s1P4VpgkZMge4ns" type="signature">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
