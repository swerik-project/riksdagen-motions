<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KrU-00193">
  <teiHeader>
    <fileDesc>
      <titleStmt>
        <title>Några kulturfrågor</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:193 av Jonas Sjöstedt m.fl. (V)</title>
          <idno type="rdwebb">H202193</idno>
          <rs type="number">193</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H202193/text</ref>
          <ref type="dokument_url_html">http://data.riksdagen.se/dokument/H202193</ref>
          <ref type="dokumentstatus_url_xml">http://data.riksdagen.se/dokumentstatus/H202193</ref>
          <ref type="docx">http://data.riksdagen.se/fil/DB8C0185-6E9B-401C-B6D7-145109B69D26</ref>
          <ref type="pdf">http://data.riksdagen.se/fil/1E67653D-6E12-4708-9E32-1D7CD9975FEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CNdb69S5uKyzwvTiwDNbzn" type="signed"/>
        <correspContext corresp="i-CNdb69S5uKyzwvTiwDNbzn">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction xml:id="i-VJJuLyGFuQuhjxcGfLuUGW" type="submitted">
          <date when="2014-11-03"/>
          <time when="16:00:34"/>
        </correspAction>
        <correspAction xml:id="i-AomL6A8p9UDvtShgNehwE2" type="referred">
          <date when="2014-11-12"/>
        </correspAction>
        <correspAction xml:id="i-DnXNPsAAhC9y6rBF7UqTFT" type="assigned">
          <date when="2016-07-01"/>
          <time when="15:04:57"/>
        </correspAction>
        <correspContext corresp="i-DnXNPsAAhC9y6rBF7UqTFT">
          <ref type="assignedTo">Kulturutskottet</ref>
        </correspContext>
        <correspAction xml:id="i-67DiWW2FvQwEBGDNHCCXhU" type="behandlas_i"/>
        <correspContext corresp="i-67DiWW2FvQwEBGDNHCCXhU">
          <ref type="uppgift">2014/15:KrU7</ref>
          <ref type="ref_dok_id">H201KrU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU7</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JgfT3w9VkSwpV1MNJ7CSX1" type="behandlas_i"/>
        <correspContext corresp="i-JgfT3w9VkSwpV1MNJ7CSX1">
          <ref type="uppgift">2014/15:KrU10</ref>
          <ref type="ref_dok_id">H201KrU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU10</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XzujociD2GFJ572grZn6ng" type="behandlas_i"/>
        <correspContext corresp="i-XzujociD2GFJ572grZn6ng">
          <ref type="uppgift">2014/15:KrU2</ref>
          <ref type="ref_dok_id">H201KrU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU2</ref>
          <ref type="ref_dok_titel">Vissa kulturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VvLpMCzzWPvud7ryP9JGai" type="behandlas_i"/>
        <correspContext corresp="i-VvLpMCzzWPvud7ryP9JGai">
          <ref type="uppgift">2014/15:KrU3</ref>
          <ref type="ref_dok_id">H201KrU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU3</ref>
          <ref type="ref_dok_titel">Mediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4D9zxPT4nEia74vu1zE98Z" type="behandlas_i"/>
        <correspContext corresp="i-4D9zxPT4nEia74vu1zE98Z">
          <ref type="uppgift">2014/15:SkU19</ref>
          <ref type="ref_dok_id">H201SkU19</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU19</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:193 av Jonas Sjöstedt m.fl. (V)
          Några kulturfrågor
        </div>
      </div>
      <div type="motBody">
        <div xml:id="i-3MCJEKy4nmc6eZQnjz4mh8" type="TOC">
          <head xml:id="i-EfR5SjWGcaeGGpUM2Vyk48">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 1">
              4Feministisk strategi
            </item>
            <item style="indent-level: 1">
              5Kulturlöftet – ett gemensamt ansvar för konst och kultur
            </item>
            <item style="indent-level: 1">
              6Film för alla
            </item>
            <item style="indent-level: 2">
              6.1Digital bio och den svenska filmens kulturarv
            </item>
            <item style="indent-level: 1">
              7Satsning på språk- och läsförståelse
            </item>
            <item style="indent-level: 1">
              8Konstnärernas villkor
            </item>
            <item style="indent-level: 2">
              8.1Konstnärsallianserna
            </item>
            <item style="indent-level: 2">
              8.2Bildkonstområdet
            </item>
            <item style="indent-level: 2">
              8.3Den statliga inkomstgarantin för konstnärer
            </item>
            <item style="indent-level: 1">
              9Funktionshinderperspektivet
            </item>
            <item style="indent-level: 1">
              10Populärkulturen
            </item>
            <item style="indent-level: 1">
              11Public services finansiering
            </item>
          </list>
        </div>
        <div type="motProposal" subtype="förslag">
          <head xml:id="i-XzCdd1Vs8iywKkXpQPqTs4">
            2 Förslag till riksdagsbeslut
          </head>
          <list style="ol">
            <item xml:id="i-PfoUF8ns3Bu5GKfpqMoMq9">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som får till uppgift att kartlägga och ta fram en strategi för
              att uppnå ett jämställt kulturliv.
            </item>
            <item xml:id="i-4B9TjkP6ya68fGgqJJcyx3">
              Riksdagen tillkännager för regeringen som sin mening vad som
              anförs i motionen om att regeringen bör ges i uppdrag att ta fram
              ett förslag till lagstiftning som motsvarar den norska kulturlagen.
            </item>
            <item xml:id="i-Fpvhpex4w9qFXwHaz988Ai">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              om hur det framtida filmstödet ska se ut.
            </item>
            <item xml:id="i-Xw4AZRZMFnFga3nsPFwqjr">
              Riksdagen tillkännager för regeringen som sin mening vad som
              anförs i motionen om att regeringen aktivt bör verka inom EU för
              att sänka momsen på e-böcker.
            </item>
            <item xml:id="i-95M4WrbrZAiZFMisYoKin2">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör utreda möjligheterna
              till att skapa en tredje anställningsform för bild- och formkonstnärer.
            </item>
            <item xml:id="i-8bP8mxQysofjqc1uH1s82c">
              Riksdagen tillkännager för regeringen som sin mening vad som
              anförs i motionen om att regeringen bör utreda hur enprocentsregeln
              kan spela en större roll i framtida byggnationer och investeringar
              och vilka eventuella sanktioner som kan vara aktuella mot byggherrar
              som inte tillämpar den.
            </item>
            <item xml:id="i-KKe94GEZkx6i1MKZM7YAUf">
              Riksdagen tillkännager för regeringen som sin mening vad som
              anförs i motionen om att regeringen bör tillse att tydliga riktlinjer
              och information om enprocentsregeln tas fram och på lämpligt sätt
              sprids till framför allt statliga myndigheter, kommuner och landsting.
            </item>
            <item xml:id="i-P3didoABVpmKSpbFZdqoxP">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett förslag
              som innebär att enprocentsregeln blir en bindande miniminivå i
              budgeten för offentliga byggprojekt.
            </item>
            <item xml:id="i-CixDteLXDRmNk2v8ZC8dCJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag som innebär att utställningsarrangörer som får statliga
              bidrag ska tvingas att tillämpa MU-avtalet.
            </item>
            <item xml:id="i-7QrEJVRHSTVzCUf7wgsmDN">
              Riksdagen tillkännager för regeringen som sin mening vad som
              anförs i motionen om att regeringen bör utforma en nationell strategi
              för bild- och formkonst.
            </item>
            <item xml:id="i-FXdJkJRaMMRocyUzhayBCP">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag på hur museisektorn ska införa och tillämpa ett
              funktionshinderperspektiv, på samma sätt som uppdrag getts om
              genusperspektivet, inom sin verksamhet.
            </item>
            <item xml:id="i-NxLM4TVdttZcACoqqje1h5">
              Riksdagen tillkännager för regeringen som sin mening vad som
              anförs i motionen om att regeringen bör inrätta ett populärkulturcentrum
              för film, musik, dataspel, serietecknande och annan samtida populärkultur.
            </item>
            <item xml:id="i-Qc7qgrYqgq1v1yR4edcej4">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              med syfte att ta fram en ny finansieringsmodell för public service
              som garanterar både en långsiktigt hållbar finansiering och public
              service oberoende.
            </item>
          </list>
        </div>
        <div type="motContent">
          <head xml:id="i-XXkWipRtPA37wRThjJbuLy" type="h1">
            3 Inledning
          </head>
          <p xml:id="i-Waqv6awAyHU6bhRZtFwNdK">
            Konst och kultur är omistliga värden i ett samhälle. För att
            vi människor ska leva ett gott liv krävs att vi har tillgång till
            dans, musik, film, teater, litteratur, bildkonst och andra konstformer.
            Enligt regeringsformen är målet för den offentliga makten att
            skapa ett samhälle präglat av ”social, ekonomisk och kulturell
            välfärd”. Kulturpolitik handlar därför i ordets ursprungliga bemärkelse
            om välfärd – att vi tillsammans ska se till att vi färdas väl
            genom livet i det samhälle vi kan påverka.
          </p>
          <p xml:id="i-UfREH2328q7ug17aAvTaAD">
            Kultur kan vara underhållande, men konsten får aldrig reduceras
            enbart till sådant som är lättillgängligt och ämnat att underhålla
            för stunden. För att konsten ska få möjlighet att spela en större
            roll i samhället och våra liv måste politiken vara aktiv och skapa
            förutsättningar för kultur som både underhåller och roar men också
            provocerar, retar och upprör.
          </p>
          <p xml:id="i-VXZn1C9AP9E3mc1r3Na5KY">
            Kulturen i ett demokratiskt samhälle försvarar varje människas
            lika värde och olika gruppers rätt till val av liv, religion och
            tradition samtidigt som universella mänskliga rättigheter värnas.
            Ett lands kulturpolitik speglar dess syn på människan, både som
            skapare och som mottagare av det som skapats av andra. Vänsterpartiets
            kulturpolitik vill både främja och skapa förutsättningar för konstskapandet
            på såväl det lekfulla, spontana planet som på den professionella
            nivån.
          </p>
          <p xml:id="i-TW8T9WPfMWZYibNSqYr5tN">
            Ansvaret för att vi alla ska ha tillgång till högklassig och
            professionellt framställd kultur och möjlighet att själva utöva
            olika former av kultur vilar på det allmänna. Detta gäller särskilt
            i ett samhälle som värnar alla människors lika möjligheter till
            ett gott liv och där inga får sina liv begränsade p.g.a. klass
            eller kön.
          </p>
          <p xml:id="i-WEdYmT3x9f5p7SYUCgxwLP">
            Genom kulturen kan vi människor tolka och definiera vår tid,
            vårt förflutna och våra visioner framåt. Makten över tanken skapas
            i hög grad av vår möjlighet att utöva kultur och av att få kulturupplevelser.
            Våra föreställningar präglas av den världsbild som andra förmedlar
            till oss men också av vilka möjligheter vi har att själva berätta
            våra historier. Kultur och kulturyttringar är därför aldrig neutrala.
            De präglas av sin tids föreställningar, motsättningar och villkor.
            Kampen mellan olika intressen kan bestämma hur den mänskliga kommunikationen
            och kulturen utvecklas. Det handlar om kontroll över samhällets
            resurser och om tolkningsföreträde. Därför behövs en progressiv
            kulturpolitik som bl.a. präglas av normkritiska, feministiska
            och antirasistiska perspektiv.
          </p>
          <p xml:id="i-4kL5nPwUjA6rqufMgefPDW">
            Efter åtta år av borgerligt styre är vi många som är svältfödda
            på en kulturpolitik värd namnet. Den förda politiken har slitit
            sönder den konstnärliga friheten med nyttokrav och reglering och
            med villkor som det inte går att leva på som konstnär. En framväxande
            högerextrem rörelse både begränsar våra möjligheter att utöva
            kultur och ifrågasätter den fria kulturen. Konst och kultur ska
            stå fri och skapa sina egna riktlinjer.
          </p>
          <p xml:id="i-AU4xRoEim4VrHVmD9X65b4">
            Vår kulturpolitik utgår från tillgänglighet, allas rätt till
            kultur. En ny kulturpolitik måste ta kulturen på allvar. Vi vill
            t.ex. se en prioritering av barnkulturen. En ny kulturpolitik
            måste göra upp med nollvisioner som förbjuder graffitikonst. Den
            måste också förbättra kulturarbetarnas ekonomiska villkor. En
            ny kulturpolitik måste få kosta.
          </p>
          <head xml:id="i-4KMFkbAfWgjd9ruasbbNR8" type="h1">
            4 Feministisk strategi
          </head>
          <p xml:id="i-czyVjL93dKvqm6hvSJ2sj">
            Könsmaktsordningen, heteronormen, den strukturella rasismen och
            klasstillhörighet begränsar det fria uttrycket genom att osynliggöra,
            undertrycka och nedvärdera berättelser och erfarenheter. Jämställdhet
            och jämlikhet kan därför aldrig uppnås, vare sig i samhället i
            stort eller inom kulturen, om vi inte bekämpar och segrar över
            dessa maktstrukturer.
          </p>
          <p xml:id="i-SUommM2QXuvCBb4gV8cPtb">
            Precis som samhället i övrigt så genomsyras även kulturpolitiken
            och kulturlivet av patriarkala strukturer. Män är överrepresenterade
            inom kulturens alla områden. Det innebär att alla andras berättelser,
            erfarenheter och uttryck förblir underrepresenterade på alla nivåer
            i kulturlivet. Både historia och nutid präglas av osynliggörandet
            av kvinnor men även av hbtq-personer, personer med olika funktionsnedsättningar,
            rasifierade grupper och nationella minoriteter.
          </p>
          <p xml:id="i-4fYnFqyutApi1t9iY1oV9Q">
            Kulturpolitikens uppgift är att ge riktlinjer som säkrar att
            samhällets kulturstöd främjar allas delaktighet i det kulturella
            livet, vilket bl.a. innebär att alla ska ha lika möjligheter till
            utbildning, arbete, karriär, anslag och stipendier inom varje
            konstområde. Det är därför glädjande att regeringen uttalat att
            den avser att bedriva en feministisk kulturpolitik. Samtliga myndigheter
            inom kulturområdet har i uppgift att integrera ett jämställdhetsperspektiv
            i sina verksamheter för att bidra till att uppnå det kulturpolitiska
            målet om allas möjlighet att delta i kulturlivet. Av årets budgetproposition
            framgår att två kulturmyndigheter, Konstnärsnämnden och Statens
            musikverk, har fått i uppdrag att bedriva ett utvecklingsarbete
            för jämställdhetsintegrering i syfte att verksamheterna ska bidra
            till att nå de jämställdhetspolitiska målen. Det är ett bra steg
            i rätt riktning, men mer måste göras.
          </p>
          <p xml:id="i-9iW298zh8CX4J37gNaBHBN">
            För att uppnå en högre grad av jämställdhet behöver köns- och
            maktfördelning inom kulturlivet synliggöras i den byråkratiska
            och politiska sfären. Frågorna bör ses över i en utredning. En
            sådan utredning ska ha i uppdrag att kartlägga hela kulturlivet
            ur ett könsmaktsperspektiv – både hos dem som skapar och hos publiken
            – samt ta fram en strategi för att uppnå jämställdhet. Regeringen
            bör därför tillsätta en utredning som får till uppgift att kartlägga
            och ta fram en strategi för att uppnå ett jämställt kulturliv.
            Detta bör riksdagen som sin mening ge regeringen till känna.
          </p>
          <head xml:id="i-9mvGWdvrYa4P38Urqi765y" type="h1">
            5 Kulturlöftet – ett gemensamt ansvar för konst och kultur
          </head>
          <p xml:id="i-CbWV4k4CLsSKLTbAWJUTiz">
            Det talas ofta om kulturens betydelse, men i praktiken vill makthavare
            inte alltid betala vad det kostar att ha ett rikt, fritt och oberoende
            kulturliv. Kulturens roll i samhället och för samhällets utveckling
            är så fundamental att det är dags att lagfästa samhällets ansvar
            för kulturen. Vänsterpartiet vill även att anslaget till kultursektorn
            totalt sett ska uppgå till 1 procent av statsbudgeten.
          </p>
          <p xml:id="i-6MjS3DwdUpQAtahhRjERop">
            I Norge finns sedan en tid en lag som befäster samhällets ansvar
            för kulturen. Detta har visat sig vara ett bra tillvägagångssätt
            för att stärka kulturens ställning. Vi anser att Sverige snarast
            ska följa Norges exempel i fråga om en sådan kulturlag. Regeringen
            bör ges i uppdrag att ta fram ett förslag till lagstiftning som
            motsvarar den norska kulturlagen. Detta bör riksdagen som sin
            mening ge regeringen till känna.
          </p>
          <head xml:id="i-S6Mr9zoLVcZYVJCidU3rt7" type="h1">
            6 Film för alla
          </head>
          <p xml:id="i-JPDS6GgxYCng1xry7dAvoD">
            Film är en konstart som i sig rymmer alla andra konstarter: berättelsen,
            bilden, musiken, skådespeleriet och dansen. Det är ett medium
            med stor genomslagskraft som i hög grad formar vår bild av världen
            och är vid sidan av musiken den konstart som flest ungdomar regelbundet
            kommer i kontakt med. I bästa fall kan konsten skärpa synen och
            stimulera tanken, aktivera känslan och skapa samhörighet på demokratisk
            och humanistisk grund.
          </p>
          <p xml:id="i-KKBEiAE3Z41LQsw5m737cG">
            Jämlikhet och jämställdhet kan inte uppnås utan att bekämpa befintliga
            maktstrukturer. För att det ska bli verklighet behöver vi film
            som spränger gränser och utmanar de rådande normerna och som belyser
            historier och berättelser som annars inte skulle uppmärksammas.
          </p>
          <p xml:id="i-UbFzYe4LxWw8aJjaJQcRKZ">
            Svensk film behöver bättre och mer långsiktiga villkor för att
            kunna hävda sin särart i den internationella konkurrensen. Vi
            värnar mångfald inom filmen. Filmen har en viktig funktion i att
            spegla det svenska samhällets utveckling. Film visas på fler dukar
            och skärmar jämfört med tidigare. Svensk film är i dag underfinansierad.
            Vi ser ett framtida utvidgat filmavtal som det alternativ som
            skulle kunna skapa bättre ekonomiska villkor och därmed bättre
            konstnärliga villkor för filmen.
          </p>
          <p xml:id="i-U31LYqEgFAgEaf1DYc8JBd">
            Förutsättningarna för produktion av svensk kvalitetsfilm för
            barn och unga behöver stärkas. Även uppdraget att verka för ökad
            jämställdhet och mångfald bland filmskaparna och stödet för internationell
            marknadsföring av svensk film behöver stärkas. Inför utgången
            av filmavtalet bör det statliga filmstödets utformning i framtiden
            utredas. Regeringen bör tillsätta en utredning för hur det framtida
            filmstödet ska se ut. Detta bör riksdagen som sin mening ge regeringen
            till känna.
          </p>
          <head xml:id="i-3akULpEfXZpKsEG4acgZf5" type="h2">
            6.1 Digital bio och den svenska filmens kulturarv
          </head>
          <p xml:id="i-6pEAXdDi7Xp8arwK6aHnkd">
            Vänsterpartiet vill främja digital teknik. Staten måste ta ett
            större ansvar för skiftet från analog till digital teknik på t.ex.
            landets biografer och bibliotek. Digitalbio ska finnas på mindre
            orter så att landsbygdens invånare kan ta del av den bredd i filmutbudet
            som finns i storstäderna. De biografer som i dag inte har kunnat
            ta del av statliga digitaliseringspengar, eftersom de saknar egeninsatsen
            om 50 procent, återfinns nästan undantagslöst på små orter. Digitaliseringen
            av landets biografer handlar inte bara om att visa film. Det ger
            goda möjligheter för landsbygden att ta del av teater, opera och
            sportevenemang samt bidra till att fylla invånarnas behov av mötesplatser.
            Därför anser vi att ett stöd också ska ges för nya biografer där
            sådana inte finns.
          </p>
          <p xml:id="i-2H7neJTdGCAc8F6woS2NcG">
            I takt med att tekniken förändrats står Svenska Filminstitutet
            (SFI) inför en stor utmaning. Den äldre svenska filmen kommer
            inte att kunna visas på mer än några enstaka biografer om den
            inte digitaliseras. Detta handlar om enorma mängder film och en
            tekniskt betydligt mer avancerad teknik. SFI har i sina arkiv
            2 500 äldre långfilmer och 6 000 kortfilmer. Här finns hela det
            svenska filmiska kulturarvet – allt ifrån stumfilmstiden fram
            till våra dagar. De senaste filmerna är dock, med några få undantag,
            inspelade digitalt.
          </p>
          <p xml:id="i-BoYHVQYjoDzXMNxirH3wWn">
            Många andra länder har uppmärksammat detta dilemma och har budgeterat
            medel för att kunna rädda sitt kulturarv. England, Finland och
            Frankrike har alla vidtagit åtgärder som kommer att rädda respektive
            lands kulturarv.
          </p>
          <p xml:id="i-MY4ZrsfnsyffF2ybM9KJYt">
            SFI har på eget initiativ tagit från sin buffert och gjort en
            rad investeringar i kompetens och digital utrustning. År 2013
            inleddes arbetet med att utföra högkvalitativa digitaliseringar
            av knappt 20 långfilmer. Det handlar om filmer som Hugo och Josefin,
            Flicka och hyacinter och Dom kallar oss mods. SFI påpekar att
            med nuvarande takt kommer det att ta 200 år att digitalisera det
            filmiska kulturarvet. Problemet är att om uppskattningsvis 10
            år kan både den utrustning och den kompetens som krävs för att
            kunna genomföra en storskalig scanning av analoga filmer till
            digitala format, inte minst för fullödiga visningar på biograf
            i framtiden, saknas.
          </p>
          <p xml:id="i-FjTFothYNp6JHp7W35rdUM">
            Vänsterpartiet anser att det svenska filmiska kulturarvet har
            samma vikt som andra kulturarv och inte får förfalla. Målet bör
            vara att hela det svenska filmarvet ska digitaliseras. Det filmiska
            kulturarvet får heller inte vara otillgängligt för allmänheten,
            med en digitalisering kan filmerna visas på alla digitala biografer.
          </p>
          <head xml:id="i-FLmUWC6QqhjxXh4fhBtDpe" type="h1">
            7 Satsning på språk- och läsförståelse
          </head>
          <p xml:id="i-NbEWRQamib2Nf1mgWV4rXu">
            Goda språkliga kunskaper och verktyg är en förutsättning för
            den personliga utvecklingen, den sociala kontakten och den demokratiska
            delaktigheten i samhället. Medborgarna i ett land har rätt till
            den gemenskap som språket innebär och med hjälp av detta kan hen
            både delta i det sociala livet och hävda sina demokratiska rättigheter.
            Det skrivna ordet har genom ny teknik och internet fått väldigt
            många att uttrycka sig över nätet. Just därför är det betydelsefullt
            att stötta dem som inte har tillgång till en egen dator. Här fyller
            biblioteken och en nationell biblioteksstrategi en viktig funktion
            för att förverkliga det övergripande demokratiska målet med allas
            rätt att delta. Mot bakgrund av detta är regeringens förslag i
            årets budgetproposition om att en nationell biblioteksstrategi
            ska tas fram för att främja samverkan och kvalitetsutveckling
            inom hela biblioteksväsendet, mycket välkommet.
          </p>
          <p xml:id="i-XLjVEKYe651dVR7aup9uNL">
            För barn och ungdomar är språkförståelsen och läsandet extra
            viktigt, dels för att främja deras personliga utveckling, dels
            för att ge dem verktyg för livet som väntar. I såväl samhällsdebatten
            som i Litteraturutredningen – Läsarnas marknad, marknadens läsare
            – från 2012, framgår det tydligt hur främst unga pojkars språkuppfattning
            och läsförståelse drastiskt har sjunkit på senare år. Inte minst
            bland unga pojkar finns en risk att p.g.a. bristande språk- och
            läsförståelse ställas vid sidan av samhället, både på ett personligt
            och på ett socialt plan.
          </p>
          <p xml:id="i-HTiP1mvqbqV29D4qe35Nbe">
            Litteraturutredningen har många förtjänster. Det starka fokus
            som utredningen lägger på nödvändigheten att stimulera läsning
            och bildning, främst bland barn och unga, i ”Ett läslyft för Sverige”
            är mycket bra. Skillnaderna mellan de som läser och de som inte
            läser är mer uttalat för klass än för kön. Därför är det i det
            längre perspektivet viktigt att avsätta resurser för att motverka
            ett bildningsmässigt tudelat samhälle.
          </p>
          <p xml:id="i-CWepK4otdTQGGhQEth8h1q">
            Vänsterpartiet vill lägga stor kraft på en satsning för att främja
            språktillgången och läsförståelsen bland såväl unga som gamla,
            för att på så sätt öka den samhälleliga gemenskapen. För att uppnå
            syftet med en sådan satsning är det viktigt att insatserna sätts
            in mycket tidigt i barns och ungas liv. Vi delar Litteraturutredningens
            bedömning att lärarnas kunskaper om litteratur, särskilt barn-
            och ungdomslitteratur samt litteraturdidaktiska kunskaper, behöver
            stärkas. Likaså vore det önskvärt att inleda en försöksverksamhet
            med läsombud i förskolorna i enlighet med Litteraturutredningens
            förslag.
          </p>
          <p xml:id="i-4tTH9XMKFgi9pN5bLB5VJ9">
            En annan viktig förutsättning för att säkra en god tillgänglighet
            och en jämbördig kvalitativ ingång till litteratur och läsande
            för landets unga är att det finns bra skolbibliotek med utbildade
            bibliotekarier. Vi instämmer därför i Litteratutredningens förslag
            om att det i skolförordningen (2011:185) samt i gymnasieförordningen
            (2010:2039) införs bestämmelser som anger att huvudmännen ska
            eftersträva att skolbiblioteken ska vara bemannade med bibliotekarier
            som har kompetens att vara ett stöd till elever och lärare i det
            läsfrämjande och pedagogiska arbetet.
          </p>
          <p xml:id="i-Su7SrUcdkRiXbnW8A7PBh1">
            För att ytterligare stimulera läsandet bland såväl unga som gamla
            och öka tillgängligheten till e-böcker bör momsen sänkas för e-böcker.
            Vänsterpartiet drev på så att bokmomsen sänktes till 6 procent
            i januari 2002, vilket också bidrog till att läsandet ökade när
            böckerna kunde säljas billigare. Sedan dess har e-boken dykt upp
            på marknaden och därmed har en ologisk skillnad uppstått beträffande
            momsbeloppet. Momsen på en e-bok är 25 procent, samtidigt som
            momsen för en ljudbok, dvs. cd-skiva, är 6 procent. Denna ordning
            måste ändras.
          </p>
          <p xml:id="i-49dqWJwhFLHeNmHPERTLTm">
            År 2011 beslutade riksdagen att säga ja till sänkt moms för e-böcker.
            Skatteutskottets förslag om samma momssats på alla typer av böcker
            antogs av en i stort sett enig riksdag. Riksdagsbeslutet gällde
            Sveriges syn på EU-kommissionens s.k. grönbok om mervärdesskattens
            framtid, där en av punkterna gällde frågan om likvärdig moms för
            alla böcker oavsett format.
          </p>
          <p xml:id="i-EkeLBVBMoUrxUER5vDpqAK">
            Den högre momssatsen kvarstår på e-böcker. Det motiveras med
            att en reducerad moms på tjänster som tillhandahålls på elektronisk
            väg i nuläget inte anses vara förenlig med EU:s momsdirektiv (2006/112/EG).
            Detta direktiv ger bindande anvisningar till hur momslagstiftningen
            ska vara utformad. Regeringen bör aktivt verka inom EU för att
            möjliggöra att momsen sänks på e-böcker. Detta bör riksdagen som
            sin mening ge regeringen till känna.
          </p>
          <head xml:id="i-XM8e4QU7jR1yRYH8DPZcvG" type="h1">
            8 Konstnärernas villkor
          </head>
          <p xml:id="i-TADKrSUS7KoFdLSYPE2rRz">
            Respekten för konstnärligt arbete är i allmänhet låg i vårt samhälle.
            Ju närmare man kommer den direkta konstnärliga verksamheten desto
            sämre blir i regel de ekonomiska villkoren. Konstnärer är underbetalda
            och det finns tyvärr inom politiken ofta mycket liten förståelse
            för de specifika förhållanden som råder för konstnärligt skapande.
            Vi instämmer i FN:s rapport om konstnärliga rättigheter: Konstnärlig
            kreativitet är nödvändigt för utvecklingen av levande kulturer
            och fungerande demokratiska samhällen.
          </p>
          <p xml:id="i-Y1m3sdoXLtzSHQB798SoLg">
            Scenartisters villkor har försämrats framför allt genom att alltfler
            skådespelare, dansare och sångare som tidigare var anställda nu
            pressats ut i en osäker frilanstillvaro. Försämringen av a-kassan
            var en reform som slog hårt mot artister som lever på tidsbegränsade
            uppdrag. Konstnärer tvingas ofta också ta jobb utanför sitt verksamhetsområde
            för att överleva. Dessutom har ersättningarna till både konstnärer
            och kulturskribenter urholkats eller sänkts.
          </p>
          <p xml:id="i-X3w5kSFQ3unCifsv4XoLSy">
            En förskjutning har skett i fråga om vem som äger rättigheterna
            till den konstnärliga verksamheten. I allt mindre grad är det
            konstnären – författaren, kompositören, bildkonstnären, musikern,
            skådespelaren och regissören – som äger sitt verk och i stället
            har förläggare, filmproducenter och skivbolag genom sitt köp av
            verket tillskansat sig rätten att göra vad de vill med den konstnärliga
            produkten.
          </p>
          <head xml:id="i-3ZMCy6KxrteC27wmmZt1bU" type="h2">
            8.1 Konstnärsallianserna
          </head>
          <p xml:id="i-K9icnph1MCtCd2MLBamNs5">
            Det är viktigt att professionellt verksamma kulturskapare både
            får en rimlig lön och har samma sociala förmåner som andra yrkesarbetande
            människor i samhället. Vi måste göra upp med föreställningen att
            konstnären trots lång utbildning och hög kompetens antas kunna
            utföra sitt arbete mot en mycket låg eller ingen ersättning alls.
            Vi måste också komma ifrån den felaktiga utgångspunkten att en
            konstnärs verksamhet inte skiljer sig från den gängse småföretagarens.
            Dessa uppfattningar har gjort att många konstnärer tvingas leva
            i stor ekonomisk otrygghet och ibland tvingas in i ett entreprenörskap
            som inte alls passar för den kreativa verksamheten.
          </p>
          <p xml:id="i-9fxfVxzpjuzmVUWe8DSVK1">
            Trots att den egna företagarens eller den fast avlönade arbetarens
            förutsättningar skiljer sig kraftigt från konstnärens antas hen
            fungera i ett system som är anpassat efter den fasta månadslönen
            eller småföretagets struktur. Detta leder ofta till att konstnären
            hamnar utanför de vanliga försäkringssystemen med rätt till a-kassa,
            pension eller sjukförsäkring.
          </p>
          <p xml:id="i-YTPkCQVvVnXURorfrxgngj">
            En modell för att komma runt dessa problem och som har förbättrat
            frilansarnas möjligheter till försörjning och kompetensutveckling
            mellan uppdragen är den tredje anställningsformen, de s.k. teater-,
            musik- och dansallianserna. Frilansande skådespelare, dansare
            och musiker kan där ha en grundanställning och när de får annat
            uppdrag tar de tjänstledigt från alliansen. Dessa allianser erbjuder
            vidareutbildning och hjälp med förmedling av uppdrag, både till
            dem som är anställda och till dem som inte har haft möjlighet
            att anställas. Därigenom får konstnärerna en relativ trygghet,
            samtidigt som de kan utvecklas konstnärligt och bidra till ett
            rikare kulturliv för alla. Vi har under lång tid i vår budgetmotion
            avsatt 20 miljoner kronor årligen för att förstärka teater-, musik-
            och dansallianserna, därför är det mycket glädjande att regeringen
            i årets budget föreslår att dessa allianser tillförs ytterligare
            20 miljoner kronor fr.o.m. 2015.
          </p>
          <p xml:id="i-Un4EZaKBzUi4PaxQ3B1KJi">
            Vänsterpartiet vill också undersöka möjligheterna att skapa en
            fjärde konstnärsallians för bild- och formkonstnärer. Bildkonstnärerna
            är den grupp kulturskapare som har de sämsta ekonomiska villkoren
            av alla. Regeringen bör skyndsamt utreda möjligheterna till att
            skapa en tredje anställningsform för bild- och formkonstnärer.
            Detta bör riksdagen som sin mening ge regeringen tillkänna.
          </p>
          <head xml:id="i-FrjXp6sN6D6g3j3VW644UV" type="h2">
            8.2 Bildkonstområdet
          </head>
          <p xml:id="i-CLj4UmvMSsweydMcjd6Mqj">
            I vår tid där allt ska förvandlas till varor riskerar även bildkonsten
            att reduceras till en vara bland andra varor på marknaden. Där
            märks inte konstens avgörande betydelse för människan. I stället
            blir konstnärliga produkter investeringsobjekt och status för
            det fåtal som har råd.
          </p>
          <p xml:id="i-DqMKcZCx3uvZJq6xAhzz5f">
            Bild- och formkonstnärernas arbets- och levnadsvillkor är avgörande
            för vilken mångfald och kvalitet som ska finnas på konstscenen.
            Den s.k. enprocentsregeln – som stadgar att 1 procent av byggkostnaderna
            för offentliga investeringar eller byggprojekt ska gå till konstnärlig
            utsmyckning – var ett framsynt och kulturfrämjande beslut när
            den infördes. Regeln fyller en viktig funktion vid ny- och ombyggnationer
            för att vi ska få attraktiva och konstnärligt utformade offentliga
            miljöer. Dessutom är konstnärlig gestaltning av offentlig miljö
            en ekonomiskt betydelsefull arbetsmarknad för bild- och formkonstnärer.
            Enprocentsregeln spelar således en viktig roll ur flera hänseenden.
            Tyvärr följs den inte alltid.
          </p>
          <p xml:id="i-U5tzvMDdhY9AaEU6DnwHCg">
            Trots att många kommuner och landsting har riktlinjer eller målsättningar
            för enprocentsregeln, visade Konstnärsnämndens rapport Ingen regel
            utan undantag, från 2013, att det bara är 33 procent av kommunerna
            och 37 procent av landstingen som tillämpar enprocentsregeln just
            som en regel. Även statliga myndigheter saknar direktiv för tillämpningen.
            Vänsterpartiet anser att det finns ett stort behov av tydligare
            riktlinjer och information kring enprocentsregeln och att det
            eventuellt behöver införas sanktioner mot dem som bryter mot regeln.
          </p>
          <p xml:id="i-LX9Pjttp5muRVqGeW5K2d4">
            Ytterligare åtgärder behöver även övervägas på nationell nivå
            för att stimulera och skapa förutsättningar för att öka och fördjupa
            olika former för samverkan mellan offentliga aktörer – stat, landsting,
            regioner och kommuner – och med privata aktörer. Det är bl.a.
            viktigt att konstnärerna kommer in tidigt i plan- och byggprocesserna.
            Konstnärlig kunskap och idéer behövs i dialog med arkitekter och
            andra för att projekten ska vara hållbara ekonomiskt, tekniskt
            och konstnärligt.
          </p>
          <p xml:id="i-NDT5TGSbchfmpqiahmUqyN">
            Regeringen bör utreda hur enprocentsregeln kan spela en större
            roll i framtida byggnationer och investeringar samt vilka eventuella
            sanktioner som kan vara aktuella mot byggherrar som inte tillämpar
            den. Detta bör riksdagen som sin mening ge regeringen till känna.
          </p>
          <p xml:id="i-5rMLravN4DbgTN31bs8NDV">
            Regeringen bör även tillse att tydliga riktlinjer och information
            om enprocentsregeln tas fram och på lämpligt sätt sprids till
            framför allt statliga myndigheter, kommuner och landsting. Detta
            bör riksdagen som sin mening ge regeringen till känna.
          </p>
          <p xml:id="i-62TugiSkoGVFdEAJoitzyf">
            Enprocentsregeln är som ovan angetts en ekonomisk princip med
            målsättningen att vid nybyggnation, ibland även om- och tillbyggnad,
            avsätta en procent av budgeten för det specifika byggprojektet
            till offentlig konstnärlig gestaltning. Inom en del statliga verk,
            landsting, regioner och kommuner avsätts i stället en procent
            av den årliga nettoinvesteringsbudgeten. Anslaget är då inte direkt
            knutet till ett projekt. Det finns i Sverige ingen lag eller förordning
            som föreskriver hur och när enprocentregeln ska tillämpas för
            konstnärlig gestaltning. Enprocentregeln är ett riktmärke och
            således inte tvingande för vare sig staten, landstingen eller
            kommunerna. Vänsterpartiet anser att enprocentregeln borde utgöra
            en lagstadgad miniminivå för hur stor andel av budgeten, vid respektive
            byggprojekt, som ska avsättas för konstnärlig gestaltning. Regeringen
            bör återkomma med ett förslag som innebär att enprocentregeln
            blir en bindande miniminivå i budgeten för offentliga byggprojekt.
            Detta bör riksdagen som sin mening ge regeringen till känna.
          </p>
          <p xml:id="i-SrVutuWK1HmWEvCVZsE2Ba">
            Medverkan- och utställningsavtalet (MU-avtalet) har gett bildkonstnärer
            något bättre villkor, men avtalet följs alltför sällan, drygt
            40 procent av Sveriges utställningsarrangörer tillämpar MU-avtalet.
            Regeringen bör återkomma till riksdagen med förslag som innebär
            att utställningsarrangörer som får statliga bidrag ska tvingas
            att tillämpa MU-avtalet. Det bör riksdagen som sin mening ge regeringen
            till känna.
          </p>
          <p xml:id="i-WjanomBomqqGkZTCXxvV7u">
            Bild- och formkonst behöver en nationell strategi som samlar
            de viktigaste förslagen för att fler konstnärer ska kunna leva
            på sitt arbete samt att fler personer får tillgång till bildkonst
            i samhället. Regeringen bör utforma en nationell strategi för
            bild- och formkonst. Detta vill vi att riksdagen som sin mening
            ger regeringen till känna.
          </p>
          <head xml:id="i-JKE8YiXbpcgg1sS9JRutcD" type="h2">
            8.3 Den statliga inkomstgarantin för konstnärer
          </head>
          <p xml:id="i-MjvgMMtgovrZwN12d72RZE">
            Till särskilt framstående författare, filmare, bildkonstnärer,
            dansare, kompositörer och andra konstnärer fanns tidigare möjligheten
            att ge en statlig inkomstgaranti, en hedrande konstnärslön. Riksdagen
            beslutade 2010 att avveckla den statliga inkomstgarantin för konstnärer.
            De som nu innehar en garanti är inte berörda av beslutet, utan
            det innebär att inga nya inkomstgarantier kommer att beviljas.
            Inkomstgarantin innebär att mottagaren är försäkrad en minimiinkomst
            på fem basbelopp, för år 2014 är summan 222 000 kronor. För närvarande
            finns sammanlagt 139 innehavare av inkomstgaranti.
          </p>
          <p xml:id="i-HkFbC5Es3c1rYbb7fz8rsv">
            Konstnärsnämnden fördelar statliga inkomstgarantier inom bild,
            form, musik, teater, dans och film. Det belopp som betalas ut
            minskas i förhållande till andra inkomster, vilket innebär att
            garantin helt faller bort om konstnären når en egen inkomst på
            ca 260 000 kronor. Att kalla inkomstgarantin för konstnärslön,
            vilket man hör ibland, är alltså felaktigt.
          </p>
          <p xml:id="i-3gZ5Mnh63WDMNwmfiP2zbi">
            Stödet kan vara en förutsättning för längre perioder av skapande
            eller för projekt som inte är ekonomiskt gångbara. Dessutom är
            det ett erkännande från samhället för de kulturella insatser som
            dessa konstnärer har bidragit med. Vänsterpartiet anser att inkomstgarantin
            är viktig och att nybeviljandet därför bör återupptas. Den statliga
            inkomstgarantin för konstnärer bör återinföras.
          </p>
          <head xml:id="i-UFRzoPWRneDKj5AdpmerUb" type="h1">
            9 Funktionshinderperspektivet
          </head>
          <p xml:id="i-JWwSi82kGDXC9RLX96YDV9">
            Riksdagen fattade år 2000 beslut om att Sverige skulle vara ett
            samhälle tillgängligt för alla år 2010. Detta mål är vi fortfarande
            långt från att uppnå.
          </p>
          <p xml:id="i-MsAbDneUTbB15TwJ3GVsND">
            Bristande tillgänglighet är ett lika stort problem inom kulturområdet
            som i samhället i övrigt. Men tyvärr är funktionshinderperspektivet
            fortfarande osynligt i mängder av dokument och uppdrag med koppling
            till kultur och kulturpolitik.
          </p>
          <p xml:id="i-KXKkLp8f1HEeD6FN7u8X6j">
            Av Myndigheten för delaktighets öppna jämförelser 2012 och 2013
            framgår att det för många av de centrala museerna kvarstår arbete
            med att undanröja funktionshinder. Ingen av museimyndigheterna
            uppfyller samtliga tretton kriterier för grundläggande tillgänglighet.
            Av uppföljningen för 2013 framgår dock att de statliga museerna
            arbetar bättre och mer systematiskt med tillgänglighet till lokaler,
            information och verksamhet än vissa andra myndigheter.
          </p>
          <p xml:id="i-L6FFkVYrjtRhsuwfWxSmM7">
            Regeringen bör återkomma till riksdagen med ett förslag på hur
            museisektorn ska införa och tillämpa ett funktionshinderperspektiv,
            på samma sätt som uppdrag getts kring genusperspektivet, inom
            sin verksamhet. Detta bör riksdagen som sin mening ge regeringen
            till känna.
          </p>
          <head xml:id="i-GvRe8i715Y2BQkamQ6javB" type="h1">
            10 Populärkulturen
          </head>
          <p xml:id="i-WaqGsWpNdhtvseywmLVnxL">
            Den kultur som uttrycks genom film, serier, dataspel och musik
            anses många gånger inte vara riktigt fin kultur. Vissa musikformer
            har mycket hög status medan andra, t.ex. sådana som breda ungdomsgrupper
            lyssnar på, värderas lägre. Det som brukar kallas populärkultur
            inrymmer också det som kommer att anses som klassiskt i framtiden.
            Inte sällan anses även verk med mycket högt konstnärligt värde
            stå lågt i kurs enbart p.g.a. vilket medium som har använts.
          </p>
          <p xml:id="i-JA8c87a4AyfB52gTwiwszr">
            I dag utmålas exempelvis dataspel och e-sportande felaktigt som
            orsak till allt från dåliga skolresultat till asocialt beteende.
            Men oavsett vad så måste inte kultur ha en positiv effekt för
            att ha ett existensberättigande. Dataspel har ett värde i sig
            som kulturföreteelse och sportform. Vi behöver erkänna och stödja
            e-sporten, inte demonisera den. Vänsterpartiet anser att det är
            ett problem att dagens kultur- och idrottspolitik inte förmår
            att ge plats och utrymme till sådant som politiken inte är van
            vid. Det behöver finnas en plats för e-sport inom kultur- och
            idrottsvärlden. Kulturpolitik handlar inte om att vara smakdomare
            utan låta all kultur blomma. Det måste finnas plats för såväl
            Carolina Falkholt, Madeleine Leander som Vermeer.
          </p>
          <p xml:id="i-LHQ7p59ksvyD57QvSds1FZ">
            Populärkulturen har ett värde i sig eftersom den betyder så mycket
            för så många människor. Dessutom säger den en hel del om vårt
            samhälle och den tid vi lever i. Även dessa moderna kulturyttringar
            ska fångas upp och tillgängliggöras. Därför bör det inrättas ett
            populärkulturcentrum för film, musik, dataspel, serietecknande
            och annan samtida populärkultur. Det ska ansvara för utställningar,
            men till en början inte bygga på egna samlingar utan låna från
            andra institutioner. Regeringen bör inrätta ett populärkulturcentrum
            för film, musik, dataspel, serietecknande och annan samtida populärkultur.
            Detta bör riksdagen som sin mening ge regeringen till känna.
          </p>
          <head xml:id="i-MaqkqX4hyWoy8juCbco4Tf" type="h1">
            11 Public services finansiering
          </head>
          <p xml:id="i-RhY7JM7N7T6Ftdqgdn8HZi">
            Uppdraget för SVT, SR och UR är att informera, underhålla och
            utbilda. Public service ska ge lyssnare och tittare allt från
            nyheter och dokumentärer till nöjesprogram och kunskap – på ett
            sakligt och objektivt sätt. För att public service ska kunna uppfylla
            sitt uppdrag krävs att public service har en god och långsiktig
            finansiering, hög legitimitet hos svenska folket och är oberoende
            gentemot statsmakten, politiker och näringsliv.
          </p>
          <p xml:id="i-JVtTyXQr3Rt167BwudZNad">
            Vi vill ha en bred radio och tv i allmänhetens tjänst med ett
            utbud som gör att den som vill kan klara sig utan kommersiella
            kanaler och dyra abonnemang och ändå få tillgång till information,
            underhållning och utbildning. Vår ståndpunkt skiljer sig således
            från dem som förespråkar att public service ska ha ett smalare
            utbud som enbart omfattar nyheter och sådana program som ”inte
            har någon naturlig avsättning på marknaden”. Det är mycket viktigt
            att public service behåller sitt breda uppdrag och att det finns
            en tydlig kunskapslinje i public service-uppdraget. Framöver vill
            vi att public service-företagen ska fortsätta att vidga och fördjupa
            sitt kulturansvar.
          </p>
          <p xml:id="i-KHn1oLVwiPrbjTRsYN42i2">
            Vänsterpartiet anser att licenssystemet har varit bra eftersom
            det både har garanterat ett oberoende gentemot statsmakterna och
            gett en hållbar finansiering. Detta system kommer dock inte att
            överleva utan förändringar. Sådana förändringar bör utredas med
            två utgångspunkter: Public services oberoende ska garanteras och
            finansieringen ska vara långsiktigt hållbar. Finansieringen ska
            också klara av förändrade mönster för hur allmänheten tar del
            av public service-företagens tjänster. Regeringen bör tillsätta
            en utredning med syfte att ta fram en ny finansieringsmodell för
            public service som både garanterar en långsiktigt hållbar finansiering
            och public services oberoende. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-Qyxmg7nSj4cm4BUsbMUz1w" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-LpjsL4v27KuhXZWz1FNujH" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-6yyvvj6xUrvD3iRyj77TuL" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-E1sEdA9VYvPgAPA1f75JuC" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-KKF7CqFf2C2MXxs71rrHye" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-7BJLRXDELYxQc7Ye2F1mMx" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-S95GKQrEWLBMLgfwbzPDAD" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
          </list>
        </div>
      </div>
    </body>
  </text>
</TEI>
