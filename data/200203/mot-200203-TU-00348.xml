<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-TU-00348">
  <teiHeader>
    <fileDesc>
      <titleStmt>
        <title>Trafiksäkerhet</title>
        <author corresp="i-3YBav2r8YXZiNoQkfb1bUy">av Elizabeth Nyström m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafiksäkerhet</title>
          <idno type="rdwebb">GQ02T348</idno>
          <rs type="number">T348</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GQ02T348/text</ref>
          <ref type="dokument_url_html">http://data.riksdagen.se/dokument/GQ02T348</ref>
          <ref type="dokumentstatus_url_xml">http://data.riksdagen.se/dokumentstatus/GQ02T348</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3YBav2r8YXZiNoQkfb1bUy</idno>
            <name>Elizabeth Nyström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J7LihzSktwE55CCSfYQXLk</idno>
            <name>Catharina Elmsäter-Svärd</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9beYBFzEh8w1EjPQHXW3mC</idno>
            <name>Jan-Evert Rådhström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JJGD2ECwHv6xGCZyyrtKmA</idno>
            <name>Carl-Axel Roslund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-YEdxJPN8cJMwnqfd9tHmTD</idno>
            <name>Ulla Löfgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BguR1cQ9N6DEzkGFfuRQDz" type="signed"/>
        <correspContext corresp="i-BguR1cQ9N6DEzkGFfuRQDz">
          <note type="signatory" corresp="i-3YBav2r8YXZiNoQkfb1bUy"/>
          <note type="signatory" corresp="i-J7LihzSktwE55CCSfYQXLk"/>
          <note type="signatory" corresp="i-9beYBFzEh8w1EjPQHXW3mC"/>
          <note type="signatory" corresp="i-JJGD2ECwHv6xGCZyyrtKmA"/>
          <note type="signatory" corresp="i-YEdxJPN8cJMwnqfd9tHmTD"/>
          <note type="signatory" corresp="i-DKsVYU73WDtSTFEeLoboVx"/>
          <note type="signatory" corresp="i-McV8uzEvZdxJephaZbqN9X"/>
        </correspContext>
        <correspAction xml:id="i-25Yg3q1YsZjUR2qPD2No29" type="referral">
          <date when="2002-10-30"/>
        </correspAction>
        <correspAction xml:id="i-27waR145ougntBCHCP7ioV" type="dismissal">
          <date when="2002-10-30"/>
        </correspAction>
        <correspAction xml:id="i-BDAdCercBMzB6C3FLMrAso" type="submission">
          <date when="2002-10-23"/>
        </correspAction>
        <correspAction xml:id="i-UnMMP8iMVEBWWXgvZCD8N9" type="assigned"/>
        <correspContext corresp="i-UnMMP8iMVEBWWXgvZCD8N9">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_T_0348/mot_200203_T_0348-0001.pdf"/>
      <div xml:id="i-SSiuaYCe88m66tE5pwbZT5" type="motHeader">
        <div xml:id="i-M7hFbMsR8TRz6K6uPiQ49J" type="motTitle"/>
        <div xml:id="i-FA6CtzScH2QVi4NoZdvPh9" type="motSubmissionInfo"/>
      </div>
      <div xml:id="i-5K9aiz7ma2ySZHiMoSrTsQ" type="motBody">
        <div xml:id="i-NWYWq7fg9555cerhyLJ23y">
          <p xml:id="i-FB7fXAwXcPEQZXmgDk2T3q">
            2002/03 mnr: T348 pnr: m183
          </p>
          <p xml:id="i-6XYXvzAYAaCgegV1pbDQvJ">
            Motion till riksdagen 2002/03:T348
          </p>
          <p xml:id="i-5GoB5U3svGZ9v5ydYPyoJ3">
            av Elizabeth Nyström m.fl. (m)
          </p>
          <p xml:id="i-Kr44QVMyvvfBnRw1uYywSB">
            Trafiksäkerhet
          </p>
          <p xml:id="i-SRuHmR3RAPNaWBWRpoQyK6">
            1 Förslag till riksdagsbeslut
          </p>
          <p xml:id="i-ScRdmaFneLdDg5jSD6heq">
            1. Riksdagen tillkännager för regeringen som sin mening vad i
            motionen anförs om vägnätets dåliga kvalitet och dess betydelse
            för trafiksäkerheten. 2. Riksdagen tillkännager för regeringen
            som sin mening vad i motionen anförs om inrättandet av en vägtrafikinspektion.
            3. Riksdagen tillkännager för regeringen som sin mening vad i
            motionen anförs om trafiksäkerheten i bussar och nyttotrafik.
            4. Riksdagen tillkännager för regeringen som sin mening vad i
            motionen anförs om utbildning av skolskjutschaufförer. 5. Riksdagen
            tillkännager för regeringen som sin mening vad i motionen anförs
            om en översyn av hur antalet olyckor med EU-mopeder kan minskas.
            6. Riksdagen tillkännager för regeringen som sin mening vad i
            motionen anförs om att reglerna för släpvagnskombinationer snarast
            bör ändras. 7. Riksdagen tillkännager för regeringen som sin mening
            vad i motionen anförs om reglerna för förarbevis för moped klass
            1.
          </p>
          <p xml:id="i-JHL6YvY9QL9fJnjbSNhwnn">
            2 Motivering
          </p>
          <p xml:id="i-FqjvcvryCvaz7arx3GY6Cp">
            Bristande trafiksäkerhet är en av våra största och viktigaste
            folkhälsofrågor. Risken att dö eller skadas i en trafikolycka
            är den vanligaste dödsorsaken för ungdomar mellan 16 och 24 år.
            Utvecklingen på trafiksäkerhetsområdet har det senaste året varit
            dyster. Antalet döda och allvarligt skadade i trafiken under 2001
            var oförändrat jämfört med 2000 och under det innevarande årets
            första åtta månader var såväl antalet döda som allvarligt skadade
            markant fler än förra året. Och mycket riktigt konstaterar regeringen
            i sin budgetproposition att det inte finns något trendbrott som
            tyder på att etappmålet för 2007 om högst 270 dödade i
          </p>
          <p xml:id="i-9DmNJ1tmfGnq1PmeBPdCFZ">
            [PA Lä
          </p>
          <p xml:id="i-L2GQ1ARkMxjs5bxf4SXx9G">
            MOT. 2002/03
          </p>
          <pb facs="riksdagen-motions-pdf/data/200203/mot_200203_T_0348/mot_200203_T_0348-0002.pdf"/>
          <p xml:id="i-B9ReoCH51PUiQi8kWHT1Sk">
            2002/03:T348
          </p>
          <p xml:id="i-TXAuaptLYL5YArihwz8DJy">
            trafiken kommer att uppnås. Trots detta har regeringen inte gjort
            några större ansträngningar för att ta itu med frågan. Näringsministern
            samlade under sensommaren en grupp representanter från myndigheter
            och organisationer som under Vägverkets generaldirektör Ingemar
            Skogös ledning skall presentera ett program för ökad trafiksäkerhet
            under våren 2003. Initiativet som kom sent visar på regeringens
            brist både på intresse för frågorna och på konkreta åtgärder för
            att vända utvecklingen. Vi har tidigare ifrågasatt om det är förenligt
            med Vägverkets uppdrag att arbeta med trafiksäkerhetsfrågorna.
            Efter de senaste årens misslyckanden anser vi frågan vara än mer
            berättigad än tidigare. Redan för två år sedan föreslog vi att
            regeringen skulle se över Vägverkets och andra organisationers
            arbete med trafiksäkerheten och frågan om hur detta arbete skall
            kopplas till nollvisionen. Det är viktigt att ha kvantifierade
            och kvalitativa mål inom trafiksäkerheten för att snabbt nå resultat.
          </p>
          <p xml:id="i-8H52MkDKqiz7aZ2xWA6w7F">
            Vägnätets standard har stor betydelse för trafiksäkerheten. Bra
            vägar och en god vägmiljö är en förutsättning för en ökad trafiksäkerhet.
            De uteblivna infrastruktursatsningarna har satt tydliga spår i
            statistiken. De resurser som i dag satsas på vägarna är otillräckliga
            och måste öka. Tyvärr ser framtiden inte alltför ljus ut; trots
            kraftiga trafikökningar på vägarna väljer regeringen att prioritera
            järnvägen och även framöver anslå alltför lite medel till vägarna.
          </p>
          <p xml:id="i-T3yW45XJTRuJGjNqpz8bVf">
            3 Vägtrafikinspektionen
          </p>
          <p xml:id="i-TX3kQJVUEtZoU6hXcSf7if">
            I budgetpropositionen meddelar regeringen att den för närvarande
            bereder frågan om inrättande av en vägtrafikinspektion. Det är
            inte en dag för tidigt. Att regeringen inte inrättat den av riksdagen
            beslutade vägtrafikinspektionen förstärker intrycket av att regeringen
            inte tar trafiksäkerheten på det allvar den förtjänar. Sverige
            behöver en lag som definierar systemutformarna och reglerar deras
            ansvar. Det är inspektionen som skall lyfta fram bristerna hos
            väghållaren och peka på förbättringar. Det är av största vikt
            att vägtrafikinspektionen är oberoende av Vägverket.
          </p>
          <p xml:id="i-SMHEjDjPFZGA3bDrP8E4wu">
            4 Bilbälten och promillegränser
          </p>
          <p xml:id="i-FRbPk2F4pKHG6TgVrj9c81">
            Trafikanternas attityder och handlingar är lika avgörande som
            vägbanans kvalitet och bilens kvalitet och säkerhet. Trots att
            Sverige inte lyckats i arbetet med att öka trafiksäkerheten ligger
            vi inom vissa områden långt framme. Olycksutvecklingen ute i Europa
            är än mer oroande. 42 000 människor dödas och 1,5 miljon skadas
            varje år. Även om EU har sagt sig vilja arbeta för nollvisionen
            är det långt kvar till dess det finns en allmän acceptans hos
            medlemsländerna för åtgärder som kan minska antalet olyckor. Bilbältesanvändning
            och alkoholgränser är fortfarande frågor
          </p>
          <pb facs="riksdagen-motions-pdf/data/200203/mot_200203_T_0348/mot_200203_T_0348-0003.pdf"/>
          <p xml:id="i-JzqqXZBTZkuRCT83iBHf7S">
            som är komplicerade. Det behövs ett samarbete mellan länderna
            när det gäller föreskrifter och standarder. Även i Sverige behöver
            arbetet med dessa frågor intensifieras efter uppgifter som visar
            att hälften av alla dödade bilister inte använder bilbälte. Av
            undersökningar vet vi att över 30 procent inte använder bilbälte
            i tätortstrafik, trots att det är där som bältet är särskilt verkningsfullt.
            Varje dag kör ca 14 400 förare alkoholpåverkade. Antalet rattfyllerister
            som upptäcks av polisen under ett helt år uppgår inte ens till
            vad som motsvarar en dags rattfylleri: bara 12 000-13 000 rattfyllerister
            upptäcks årligen. Det är siffror som skrämmer och de blir inte
            mindre hotfulla när vi vet att andra typer av berusnings- och
            bedövningsmedel används alltmer frekvent. En annan orsak till
            många trafikolyckor anges allt oftare vara trötthet. Vi tror att
            frivillig installation av alkolås i kollektiv- och yrkestrafik
            kan fungera som en konkurrensfördel för företag. På samma sätt
            som olika organisationer i dag förhandlar till sig rabatter på
            bensin för sina medlemmar bör organisationer kunna spela en viktig
            roll vad gäller installation av alkolås. Försäkringsbolagen kan
            också spela en större roll genom att ha olika nivåer på försäkringspremierna
            beroende på om alkolås finns installerat i fordonen eller inte.
            Lagstiftning är dock inte önskvärd. Det är naturligt att se de
            många olyckorna som ett resultat av trafikanternas bristande förtroende
            för trafiksäkerhetsarbetet, vilket påverkar efterlevnaden av olika
            regler. Att köra på dåligt underhållna vägar som blir allt osäkrare
            och långsammare har troligen underminerat människors moral att
            följa hastighetsbestämmelserna. Polisens bristande resurser att
            arbeta med trafikfrågor är säkerligen ytterligare en orsak.
          </p>
          <p xml:id="i-WXyxzBwJ5s7gpufrE9zKBw">
            5 Barn och äldre är särskilt utsatta
          </p>
          <p xml:id="i-YE7rExR6xZZmJuBHdKjRGj">
            Barn, ungdomar och äldre är de grupper som, ofta oskyddade, drabbas
            hårdast i trafiken. Det krävs kraftfulla insatser för att åstadkomma
            en säkrare trafikmiljö för barn. Ett antal allvarliga olyckor
            har på ett dramatiskt sätt aktualiserat frågan om barns säkerhet
            i bussar. En undersökning NTF nyligen genomförde i 101 kommuner
            visar att många kommuner inte ställer de krav som kan förväntas
            vid upphandlingar av skolskjutsar. Mer än hälften ställer inte
            krav på bälten och mer än 40 procent ställer inte ens krav på
            sittplats åt alla barn. Inte en enda kommun kräver alkolås i bussarna.
            Kommunerna måste använda den «möjlighet de i upphandlingssituationer
            har att ställa krav som kan höja trafiksäkerheten, t.ex. genom
            att ställa krav på bälten. När det gäller skolskjutsarna saknar
            dessutom många chaufförer utbildning anpassad efter de särskilda
            krav som ställs i den aktuella miljön. Det kan finnas skäl att
            överväga en särskild utbildning för dessa chaufförer.
          </p>
          <p xml:id="i-84BLHMrMhFySBLUTBUdRF8">
            2002/03:T348
          </p>
          <pb facs="riksdagen-motions-pdf/data/200203/mot_200203_T_0348/mot_200203_T_0348-0004.pdf"/>
          <p xml:id="i-7GeAERbJzNDduBPdEUPasV">
            2002/03:T348
          </p>
          <p xml:id="i-K5XdrFyPYsQs2RiYy446Ka">
            Antalet mopedolyckor ökar. Förklaringen tros delvis vara att
            så många som 70 procent av mopederna är trimmade, och över 30
            procent av mopederna går så fort som 80 km/tim. Från och med 1
            november 1998 delas mopederna in i två klasser: moped klass I
            (s.k. EU-moped) är konstruerad för att köra högst 45 kilometer
            per timme och moped klass är konstruerad för att köra högst 25
            kilometer per timme. För att köra EU-moped klass I krävs att föraren
            fyllt 15 år samt ett förarbevis eller körkort eller traktorkort.
            EU-mopederna har varit inblandade i åtskilliga olyckor. Bara i
            år har 12 personer omkommit i olyckor med EU-mopeder. Vi finner
            det därför angeläget att regeringen snarast utreder hur olycksfrekvensen
            och hastigheterna med EU-mopederna kan minskas. Äldre skadas i
            högre utsträckning än andra som bilister, gångtrafikanter och
            cyklister. Det naturliga åldrandet kan innebära att rörelseförmågan
            minskar liksom syn och hörsel. Därför kan vår åldrande befolkning
            innebära att trafikolyckorna ökar då alltfler äldre kommer att
            ha körkort och vara ute i trafiken. I dag är en av sex svenskar
            över 64 år och vi har ca en miljon äldre körkortsinnehavare. Om
            20 år kommer en av fyra att vara äldre än 64 år. Det är viktigt
            att få ytterligare kunskaper om hur åldern påverkar trafiksäkerheten.
            I dag saknar vi tillräckliga kunskaper om riskerna för äldre bilförare.
            Undersökningar visar att äldre kör varsamt och säkert men får
            problem vid komplexa trafiksituationer. Det är efter 70 års ålder
            som olycksrisken ökar markant. I Finland har man därför prövat
            läkarundersökningar av äldre men detta har inte givit några positiva
            trafiksäkerhetseffekter. Vi anser därför att det behövs mer forskning
            inom detta område.
          </p>
          <p xml:id="i-Rk5Fh3rkFfYVNFoVFfgzV6">
            6 Utveckling ger säkrare fordon
          </p>
          <p xml:id="i-HL6KkBG6bkbYbuAV1c6hs8">
            Bilindustrin har ofta lett utvecklingen när det gäller att öka
            säkerheten. Denna utveckling måste fortsätta så att bilarna får
            säkrare och bättre bromssystem, bättre väghållning och inre säkerhet.
            De senaste årens många whiplashskador som ofta anges bero på de
            nya och stabilare bilarna är en annan fråga som särskilt behöver
            åtgärdas. Det senaste årets många olyckor inom yrkestrafiken som
            angetts bero på undermåliga bromsar bör bli föremål för närmare
            granskning av industrin. Det är också branschen som genom sina
            insatser kan få fram rimliga priser på alkolås så att dessa kan
            bli en naturlig utrustning av en bil. Nyttotrafiken som utgör
            ungefär hälften av den totala vägtrafiken måste hålla extra hög
            säkerhet. Beställare och arbetsgivare kan genom att ställa tydliga
            krav se till att trafiksäkerheten värnas. Efter de många olyckor
            som drabbat den tunga trafiken, såväl lastbilar som bussar, känns
            det naturligt att ställa krav på att dessa håller god säkerhet.
            Branschansvaret är viktigt också när det gäller cyklisternas säkerhet.
            Användning av cykelhjälm är en viktig säkerhetsinsats. Företagen
            borde även här kunna göra en insats genom att alltid sälja cykel
            med hjälm. Det finns alla
          </p>
          <pb facs="riksdagen-motions-pdf/data/200203/mot_200203_T_0348/mot_200203_T_0348-0005.pdf"/>
          <p xml:id="i-AWxDFbWpBEPXvpBJsGyzqP">
            möjligheter att öka cykelhjälmsanvändningen, något som inte minst
            skillnaderna i hjälmanvändning över landet pekar på. De lokala
            skillnaderna i hjälmanvändning är mycket stora. Under 2001 använde
            ca 54 procent av Stockholms cyklister hjälm, i Malmö knappt 5
            procent. En cykelhjälmslag saknar dock stöd hos en bredare allmänhet
            och bör undvikas.
          </p>
          <p xml:id="i-6bMUBCik3d8wMGa9aAUX1q">
            7 Regler borde gynna trafiksäkerheten
          </p>
          <p xml:id="i-JFAEnXHmNyqWhUev3bAW3V">
            Regelsystem inom trafiken måste vara utformade för att skapa
            bästa möjliga trafiksäkerhet. Så är dock inte fallet när det gäller
            reglerna för dragvikter för bil- och släpvagnskombinationer. Reglerna
            är inte anpassade till moderna bilar utan är i stället utformade
            så att de, i många fall, innebär att fordonsförare måste använda
            ett ur trafiksäkerhetssynpunkt sämre fordon vid användande av
            släpkärra. Dagens regelsystem för körkortsinnehavare med B-körkort
            innebär bl.a. att totalvikten på tågvikten inte får överstiga
            3 500 kg. Man får inte dra en släpvagn som överstiger bilens tjänstevikt
            och den sammanlagda tågvikten tillåts då ej överstiga 3 500 kg.
            Det är också släpkärrans totalvikt som är den vikt som gäller
            när man skall beräkna om man kan nyttja släpkärran. Detta innebär
            i vissa fall att man inte ens får dra en tom släpkärra om registreringsbeviset
            för släpkärran visar att bilens tjänstevikt och släpkärrans totalvikt
            överstiger 3 500 kilo. Ofta får det den konsekvensen att man måste
            välja en mindre bil för att framföra en släpkärra, beroende på
            att man måste komma ner i den totala tågvikten. Man måste ta en
            bil med mindre bromssystem, mindre stabil bil osv, för att klara
            regelsystemet. Helt emot vad som kan anses gynna trafiksäkerheten
            och helt oförståeligt ur trafikantsynpunkt. Detta är en fråga
            som bör kunna lösas på nationell nivå och inte behöver bli föremål
            för förhandlingar inom EU. Därför är det av största vikt att regeringen
            skyndsamt tar initiativ som kan leda till att nya och bättre regler
            för släpvagnsvikter införs.
          </p>
          <p xml:id="i-AhgiLHGGo5M7BUYWVUguF9">
            8 Förarbevis bör kunna återkallas
          </p>
          <p xml:id="i-tbjMXxUEHyp2uQ6kK3Kdm">
            De regler som gäller i trafiken bör som skrivs ovan gynna trafiksäkerheten.
            Enligt vår mening är så inte fallet vad gäller de förarbevis som
            sedan 1 april år 2000 krävs för att köra moped klass I. I dag
            finns ingen möjlighet att återkalla dessa förarbevis oavsett vilka
            förseelser innehavaren begår. Denna bestämmelse stämmer illa överens
            med en ambition att upprätthålla en hög trafikmoral. Enligt vår
            mening måste reglerna som gäller för förarbevis tydligare kopplas
            till de regler som gäller för körkortsinnehav; att framföra fordon
            i sådana hastigheter det här är fråga om ställer krav på omdöme
            och ansvar och
          </p>
          <p xml:id="i-6swwFkJjvnDndjrYbXNuz2">
            2002/03:T348
          </p>
          <pb facs="riksdagen-motions-pdf/data/200203/mot_200203_T_0348/mot_200203_T_0348-0006.pdf"/>
          <p xml:id="i-HELxDug5xKUMicZ4QJ8b7c">
            2002/03:T348
          </p>
          <p xml:id="i-8uRrMctTcrH2S46FaRjmE4">
            möjlighet att agera om dessa krav inte längre kan sägas vara
            uppfyllda. Utan möjlighet att dra in = förarbevisen undergrävs
            «trovärdigheten för trafiksäkerhetsarbetet. Regeringen bör därför
            omgående presentera förslag till åtgärder för att komma tillrätta
            med detta problem.
          </p>
          <p xml:id="i-WgEHcYvtnx6Swh79Dgva85">
            9 Trafikanternas ansvar är stort
          </p>
          <p xml:id="i-9FQRE1ikH9P11ReJXrh2Tp">
            Hänsyn och ansvarskännande måste vara egenskaper hos morgondagens
            trafikanter. Att följa regler och visa hänsyn borde vara naturligt
            — i dag gäller ofta motsatsen. Där kameror används i säkerhetsövervakning
            för olycksdrabbade vägsträckor får de effekt och medför att medelhastigheten
            sjunker och att antalet personskador minskar. En minskning bör
            vara möjlig även utan kameraövervakning. Hastigheten har stor
            betydelse för hur svåra trafikolyckorna blir. Därför måste vi
            ha vägar som är både säkra och snabba. Sverige behöver ett motorvägsnät
            som binder samman landets knutpunkter. Nu behövs ett långsiktigt
            trafiksäkerhetsarbete. Då krävs kompetens hos dem som ansvarar
            för trafiksäkerhet och vägbyggande. Arbetet måste också ske i
            dialog med trafikanter och forskare. Polisens roll och uppgifter
            i det framtida trafiksäkerhetsarbetet borde bli föremål för en
            särskild granskning.
          </p>
          <p xml:id="i-MnFXniAmpArAK9sAUCzyfE" type="date">
            Stockholm den 22 oktober 2002
          </p>
          <div xml:id="i-QHuSX6aZKHqcjzGGFWQf3C" type="signatureBlock">
            <list xml:id="i-MnYHaXZAH3ADvXBCKnYREN">
              <item xml:id="i-LuxfSLxCe9MmEdcGMubx99" who="i-3YBav2r8YXZiNoQkfb1bUy" type="signature">
                Elizabeth Nyström (m)
              </item>
            </list>
          </div>
          <p xml:id="i-LgAEmKqKLymdX48XM6Dekd">
            Catharina Elmsäter-Svärd (m) Jan-Evert Rådhström (m) Carl-Axel
            Roslund (m) Ulla Löfgren (m) Ola Sundell (m) Anders G Högmark
            (m)
          </p>
        </div>
      </div>
    </body>
  </text>
</TEI>
