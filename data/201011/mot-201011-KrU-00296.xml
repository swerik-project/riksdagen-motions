<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00296">
  <teiHeader>
    <fileDesc>
      <titleStmt>
        <title>Ungas självmord via Internet</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungas självmord via Internet</title>
          <idno type="rdwebb">GY02Kr296</idno>
          <rs type="number">Kr296</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr296/text</ref>
          <ref type="dokument_url_html">http://data.riksdagen.se/dokument/GY02Kr296</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr296</ref>
          <ref type="doc">http://data.riksdagen.se/fil/844B77E3-B368-44FF-843E-C93B1E48E6BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HY5CFtpDCHGsDCm7aye1DW" type="signed"/>
        <correspContext corresp="i-HY5CFtpDCHGsDCm7aye1DW">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-7UHSrdrB4rduSKoGZxSe6o" type="numbering">
          <date when="2010-10-28"/>
        </correspAction>
        <correspAction xml:id="i-V92RHSrT8CMg2pbQuBy9L3" type="submission">
          <date when="2010-10-27"/>
        </correspAction>
        <correspAction xml:id="i-4gGQhMKKALXtMbKioLGywk" type="transfer">
          <date when="2010-10-26"/>
        </correspAction>
        <correspAction xml:id="i-7RpZFX8L3VcSSrv8Nmbf1V" type="assigned"/>
        <correspContext corresp="i-7RpZFX8L3VcSSrv8Nmbf1V">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Xm8eHpEs6sNh1dMWPnT3nT" type="motBody">
        <div xml:id="i-AjGmgh4WzPYjFuMDnzh6wd" type="motProposal" subtype="förslag">
          <head xml:id="i-CUCArmsmv7mqaQxTUYCJTp">
            Förslag till riksdagsbeslut
          </head>
          <list xml:id="i-L4VFGLTm8rKWRmcNWmGWXo" style="ol">
            <item xml:id="i-SSKFM7EnskuQ2KWMMvaNwL">
              Riksdagen tillkännager för regeringen som sin mening vad som
              anförs i motionen om sökordsoptimering för att via Internet motverka
              självmord bland unga.
            </item>
            <item xml:id="i-R2jU22hzSd8RanFAK3ySvH">
              Riksdagen tillkännager för regeringen som sin mening vad som
              anförs i motionen om att utreda huruvida proaktiva självmordssajter
              på Internet bör förbjudas i lag. 1
            </item>
          </list>
          <p xml:id="i-5xQDB3M6SaHj9GGane8Jkn">
            1 Yrkande 2 hänvisat till KU.
          </p>
        </div>
        <div xml:id="i-Btw5BL1b6TDPdck5iHFYvd" type="motContent">
          <head xml:id="i-RwWi4nL4FYe4WRLYe9eVYY" type="h1">
            Motivering
          </head>
          <p xml:id="i-Heq3TWpwHwTM6V9vCdQo6d">
            Den senaste 25 åren har antalet självmord i Sverige nästan halverats.
            År 1980 avled 2 243 personer till följd av självmord, mot 1 467
            år 2008.
          </p>
          <p xml:id="i-A4EBDZiq2PCyHADuNz5FnL">
            Regeringens insatser för färre självmord innefattar bland annat
            utvecklad psykiatri med fokus på tillgänglighet till barn- och
            ungdomspsykiatri, händelseanalys vid självmord, samarbete med
            frivilligorganisationer och sänkt alkoholkonsumtion. Hösten 2009
            tillsatte Socialdepartement en utredning med uppdrag att klargöra
            och analysera förutsättningarna för att inom hälso- och sjukvårdens
            och socialtjänstens område utveckla och förbättra händelseanalyser
            av inträffade självmord. Utredningen presenterade i april 2010
            delbetänkandet Första hjälpen i psykisk hälsa.
          </p>
          <p xml:id="i-6vvjZ6cojR3Fis19QfqfBC">
            Med anledning av detta delbetänkandes förslag har regeringen
            i september 2010 beslutat att ge Nationell prevention av suicid
            och psykisk ohälsa (Nasp) vid Karolinska Institutet i uppdrag
            att genomföra en pilotstudie för att förebygga självmord. Projektet
            syftar till att öka kunskapen om och förståelsen för självmordsprocessen,
            bedöma hjälpbehov och förmedla redskap att bemöta en självmordsnära
            person och bidra till att han eller hon söker professionell hjälp.
            Regeringens vision är att ingen ska behöva ta sitt liv.
          </p>
          <p xml:id="i-EnfFiifiRqZMjLetwWqyfD">
            De senaste 25 åren har alltså antalet självmord i Sverige nästan
            halverats, men detta gäller åldrarna över 25 år. Självmorden i
            de yngre åldrarna har inte sjunkit på samma sätt. År 1980 avled
            35 ungdomar i åldern 1519 år till följd av självmord. År 2006
            hade antalet stigit till 49 och år 2008 till 66. Uttryckt i självmordstal,
            antal självmord per 100 000 invånare och år, blir siffrorna 6,08,0
            och 10,3.
          </p>
          <p xml:id="i-StbBieoBTQ8hauKx5hakzq">
            I åldersgruppen 1524 år har ingen minskning kunnat ses sedan
            1990-talets början.
          </p>
          <p xml:id="i-s2xrGUwpLeCs2CoXMcXh6">
            Jämfört med andra europeiska länder ligger de svenska männens
            självmord på 27:e plats, medan de svenska kvinnornas självmord
            hamnar på 11:e plats enligt WHO:s jämförande statistik. Det förefaller
            alltså som om svenska kvinnor har en mer utsatt position än männen
            jämfört med andra europeiska länder.
          </p>
          <p xml:id="i-F6YR63M5JCyF8EmJvtDf76">
            De allra flesta försöken till självmord utförs av unga kvinnor
            i åldern 1524 år. Försök till självmord är en av de största riskfaktorerna
            för att senare i livet avlida till följd av självmord.
          </p>
          <p xml:id="i-PXh8NuitMZzqE4eHvbTGAg">
            Samtidigt som antalet självmordsförsök och självmord inte sjunkit
            i de yngsta åldersgrupperna och då särskilt bland unga kvinnor
            vet vi att det är i dessa åldersgrupper som den största användningen
            av Internet återfinns.
          </p>
          <p xml:id="i-Lq2iJ9bmAdiwL2f9B59aeY">
            Internet har en stor genomslagskraft, särskilt hos unga. Söker
            man på sökmotorn Google på det engelska ordet suicide får man
            54 miljoner träffar. Många av dessa träffar är så kallade proaktiva
            suicidsajter, som förespråkar självmord och berättar om metoder
            hur man säkert ska kunna ta livet av sig. Det är alltså detta
            de yngsta, mest sårbara personerna kan ta del av när de känner
            sig deprimerade, olyckliga, ensamma, utan stöd och har tankar
            på självmord. Ett allvarligt exempel på konsekvenserna av en sådan
            negativ information gavs nyligen när en 21-årig ung man i Sverige
            tog sitt liv genom hängning framför en webbkamera. Självmordet
            sändes alltså online. Alla hela världen kunde ta del av detta
            i samma ögonblick det inträffade.
          </p>
          <p xml:id="i-MbbYjo89ZUoZmZuDqF97ps">
            Vi vet att självmordsbeteende ofta är impulsivt. En individ kan
            söka information om suicid på nätet, men han kan lika gärna avledas
            från sina tankar genom att hitta sajter som visar att det finns
            hjälp att få så att han inte tar sitt liv.
          </p>
          <p xml:id="i-TeRoL2bhC6xk2zAn9cM88E">
            Dr Keith Harris, University of Queensland, Australien, har undersökt
            över 1 000 suicidala nätsurfare varav han identifierade 500 suicide
            surfers. Suicide surfers använde Internet för att söka sajter
            dels som erbjöd stöd, dels som beskrev metoder för att begå självmord.
            Suicide surfers hade större risk att dö.
          </p>
          <p xml:id="i-RJuWFuxQDV1bx1pUXdfgi6">
            Dr Harris menar att dessa människor för en inre dialog om huruvida
            de ska leva eller dö, vilket de inte alltid bestämt sig för när
            de söker självmordsinformation. I stället vill de på nätet hitta
            stöd för endera valet.
          </p>
          <p xml:id="i-QUe2SxGTxWB9q811yNiwyE">
            Sedan år 2005 förbjuder australisk lag proaktiva suicidsajter,
            enligt lagförslaget Criminal Code Amendment (Suicide Related Material
            Offences Act ) 2005, No 92.
          </p>
          <p xml:id="i-DfqiAnybLGpTsXaTDJyeLp">
            Samtidigt med ett sådant förbud är det viktigt att ha information
            på Internet om var hjälp finns att få för människor med suicidtankar
            och -planer. För den som söker på suicide finns en sådan positiv
            engelskspråkig nätsajt som avråder från självmord och visar att
            hjälp finns att få: Thinking about suicide? Read this first!
          </p>
          <p xml:id="i-7EimuMPcud2BYFyqvmCMiP">
            På svenska har Västsvenska nätverket för suicidprevention publicerat
            en liknande information som man kan ladda ner: Psykisk livräddning,
            en första lektion om suicidprevention för dig som tänker på självmord
            en 12-sidig broschyr som talar direkt till den som har självmordstankar
            (http://www.suicidprev.com).
          </p>
          <p xml:id="i-GcVzJ1v16M6BuThz6zNuSC">
            Mot denna bakgrund är det viktigt att uppmärksamma att självmordsfrekvensen
            inte sjunkit i de yngsta åldrarna i Sverige och att det finns
            outnyttjade möjligheter att sätta in aktiva självmordsförebyggande
            åtgärder riktade till denna grupp. En del av åtgärderna bör lokaliseras
            till Internet eftersom unga människor, och särskilt så kallade
            suicide surfers, i hög grad söker information där.
          </p>
          <p xml:id="i-8cVv9XhdBhRGbFRzmMqsS4">
            Här bör statliga medel nyttjas till sökordsoptimering så att
            den som söker på ord kopplade till självmord som första länk får
            hjälp att inte begå självmord utan tvärtom få vård och stöd enligt
            de modeller som presenterats ovan.
          </p>
          <p xml:id="i-QZLxCMPgfBr7pdA7PM58he">
            Utöver detta bör en utredning tillsättas om de proaktiva självmordssajterna
            på Internet och om de bör förbjudas enligt lag på samma sätt som
            i Australien. Detta ges härmed regeringen till känna.
          </p>
        </div>
        <div xml:id="i-6xB5EiXBpgX4g1j5S1Xcv1" type="motSignatures">
          <list xml:id="i-N1j59c8m91vwq5ZbL8bwXa">
            <item xml:id="i-LSrSkTnPKXzVWGo4T3AHuK" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
