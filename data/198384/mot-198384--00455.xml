<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00455">
  <teiHeader>
    <fileDesc>
      <titleStmt>
        <title>Höjt anslag till statens elektriska inspektion</title>
        <author>Tommy Franzén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Höjt anslag till statens elektriska inspektion</title>
          <idno type="rdwebb">G702455</idno>
          <rs type="number">455</rs>
          <ref type="dokument_url_text">http://data.riksdagen.se/dokument/G702455/text</ref>
          <ref type="dokument_url_html">http://data.riksdagen.se/dokument/G702455</ref>
          <ref type="dokumentstatus_url_xml">http://data.riksdagen.se/dokumentstatus/G702455</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NsJ4YRHDqv918tFnpsj9BS" type="signed"/>
        <correspContext corresp="i-NsJ4YRHDqv918tFnpsj9BS">
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__455/mot_198384__455-001.pdf"/>
      <fw xml:id="i-BGpNdLMh55Km2hM7EmzPQL">
        Motion 1983/84:455
      </fw>
      <div xml:id="i-LQGEQnxhvcRBAyQ4gX67mc" type="motHeader">
        <div xml:id="i-CMtgXXGKQn4dpmk7vdwbxJ" type="motTitle"/>
        <div xml:id="i-Xg5NRbTd7rpjdP953A3gYF" type="motSubmissionInfo"/>
      </div>
      <div xml:id="i-F4W1JhrvRa1ZQhvs84gN1w" type="motBody">
        <div xml:id="i-RYyKdnEmKQV72RMsDx6Vvu">
          <p xml:id="i-R8rR9zkQ5VQJfzBXagMoyA">
            10
          </p>
          <p xml:id="i-GFZH6A5Lt3kqMqzSyrEvG7">
            Tommy Franzén m. fl. Höjt anslag till statens elektriska inspektion
          </p>
          <p xml:id="i-3pyJxCdVsLSwuP9RVwdLND">
            Sammanfattning
          </p>
          <p xml:id="i-TnP4E15vwVN1WEXH68DqVA">
            Regeringen lägger i årets budgetproposition förslag om att statens
            elektriska inspektion skall fullgöra sina åligganden med reducerad
            personalstyrka. Detta är enligt vpk:s och elinspektionens mening
            en omöjlighet. Inspektionen har som uppgift att utöva kontroll
            över alla i landet förekommande starkströmsanläggningar. Detta
            är en grannlaga uppgift som inspektionen med nuvarande resurser
            långt ifrån kan uppfylla. Dessutom har den till uppgift att medverka
            till att utreda arbetsolycksfall där skador av elektrisk ström
            förekommit. Utöver detta har inspektionen en mängd andra uppgifter
            beträffande elfrågorna i landet. Vänsterpartiet kommunisterna
            föreslår i motionen att inspektionen medges resurser av den omfattningen
            att 1980 års beslut kan uppfyllas, dvs. att energiverkets och
            inspektionens anslagsframställan bifalls. Därefter bör en ytterligare
            utbyggnad av inspektionen göras för att på ett tillfredsställande
            sätt kunna utöva den viktiga och nödvändiga tillsynen över landets
            starkströmsanläggningar.
          </p>
          <p xml:id="i-CrzspRdabG8RnQGA6dEinN">
            Uppgifter
          </p>
          <p xml:id="i-ARSmWac6p5d7zZMS3q51yR">
            Statens elektriska inspektion har till uppgift att utöva kontroll
            och tillsyn över alla i landet förekommande starkströmsanläggningar.
            Med starkströms- anläggning avses ”elektrisk anläggning för sådan
            spänning, strömstyrka eller frekvens som kan vara farlig för person
            eller egendom”. Citatet är hämtat från starkströmskungörelsen.
            Elförbrukningen i Sverige beräknas för år 1984 uppgå till 112
            TWh (112 000 000 000 kilowattimmar). Ungefär hälften av denna
            förbrukning är att hänföra till industrin. Industrins anläggningar
            har en hög förslitningsgrad och fordrar därför kontinuerlig tillsyn.
            Även inom byggnadsindustrin är elkonsumtionen hög och förslitningsgraden
            där avsevärt högre än inom industrin i övrigt. Även andra viktiga
            områden där anläggningar erfordrar omfattande tillsyn är sjukhus
            och vårdanläggningar, skolor, brand- och explosionsfarliga anläggningar,
            större och mindre lantbruk samt sandtag och krossverk. Utöver
            dessa exempel återfinns andra anläggningar som elverk och distributionsföretag,
            samhällsföretagens verkstäder, avlopps- och reningsverk, andra
            industrier och försvarets anläggningar samt offentliga byggnader.
          </p>
          <pb facs="riksdagen-motions-pdf/data/198384/mot_198384__455/mot_198384__455-002.pdf"/>
          <fw xml:id="i-RF4Acvpr2TLwgU4G4bmCx4">
            Mot. 1983/84:455 1
          </fw>
          <p xml:id="i-S89ptrvMiiY8kDBF3e4REU">
            Som framgår av detta är det ett omfattande område som inspektionen
            har att ha ansvar för och utöva tillsyn över. Dessutom åligger
            det inspektionen att utreda elektriska olycksfall, eldsvådor och
            driftstörningar. Arbetsmiljölagen ålägger inspektionen att medverka
            vid utredning av elektriska arbetsolycks- fall. Inspektionen har
            också till uppgift att meddela drifttillstånd för vissa koncessionspliktiga
            ledningar, lämna användningstillstånd för elutrustning i vissa
            explosionsfarliga rum, besvara förfrågningar i elsäkerhetsfrågor,
            lämna yttrande över förslag till nya författningar, föreskrifter
            och normer eller avseende avsteg från gällande föreskrifter. Vidare
            skall man delta i nationellt och internationellt föreskrifts-
            och standardiseringsarbete, lämna yttrande i rättsliga frågor
            till polis, domstol och åklagare avseende ellagstiftningens tillämpning,
            såväl som att behandla anmälningar grundade på beviljad områdeskoncession
            och upprätta kartor över befintliga ledningsnät. För denna omfattande
            verksamhet, med de mycket betydelsefulla säkerhetsaspekter som
            måste ställas på elanläggningarna, anser regeringen enligt propositionen
            att det räcker med en personal om totalt 35 personer, varav 20
            handläggare — dvs. personal med kunnighet i elfrågor. Detta är
            en orimlig situation som inte kan få fortsätta. I anslagsframställningen
            från elektriska inspektionen, vilken också statens energiverk
            ställt sig bakom, anför överinspektör Gunnar Anner följande:
          </p>
          <p xml:id="i-XsYUtpxAXMqy2z13JGxfUi">
            Genomförd verksamhet 1982/83
          </p>
          <p xml:id="i-EtjC3PbTC6E9E7ELzc4mrx">
            Efterfrågan på elinspektionens tjänster är stor och accentueras
            mer och mer genom att den tekniska utvecklingen gör elanläggningarna
            mera omfattande och avancerade. Arbetsmarknadens parter har mot
            denna bakgrund i olika sammanhang starkt understrukit vikten av
            att elinspektionens tillsyn får en hög kvalitet och att stadskontorets
            tidigare föreslagna målsättning (1977) om fälttillsynens omfattning
            kan förverkligas i etapper. Ett led i resursförstärkningen var
            när riksdagen 1980/81 beslöt om inrättandet av tre nya handläggartjänster
            vid inspektionen enligt regeringsbeslut 1980-12-11 (Industridepartementet).
            Medel för tjänsterna anvisades men icke erforderliga medel för
            resor och expenser. Dessa senare medel var redan vid denna tidpunkt
            otillräckliga och har sedermera år från år minskat relativt den
            verksamhet som planerats och som förutsatts vid anslagsframställningarna.
            Under de senaste åren har två distrikt haft extra stor personalförändring
            genom att bl. a. överinspektörerna gått i pension och att återbesättningen
            av flera tjänster givit svårigheter av olika slag. Kostnadsutfallet
            har härvid blivit vilseledande för kommande anslagsfram- ställningar
            vilket nu har lett till att för budgetåret 1982/83 givna anslag
            icke har räckt till för mer än 35 tjänster, dvs. 5 tjänster har
            måst vakanthållas. Därmed har kostnaderna för detta året kunnat
            balanseras mot givna anslag enligt kalkylen. Med de knappa resurser
            som funnits har under budgetåret 1982/83 tillsynen bl.a. inriktats
            mot sjukhus och vårdanläggningar samt skolor, elverk och distributionsföretag,
            samhällsföretagens verkstäder, brand- och
          </p>
          <pb facs="riksdagen-motions-pdf/data/198384/mot_198384__455/mot_198384__455-003.pdf"/>
          <fw xml:id="i-KkeDYLkcAtyhWcSGDncHS8">
            Mot. 1983/84:455 12
          </fw>
          <p xml:id="i-VzYcySJ8omGpg6Af17js3j">
            explosionsfarliga anläggningar, avlopps- och reningsverk, större
            och mindre lantbruk, sandtag och krossverk, industrier och försvarets
            anläggningar samt offentliga byggnader där allmänheten har tillträde.
          </p>
          <p xml:id="i-G4Ev3A912JykK9CcBcigvg">
            Planerad verksamhet 1983/84 och 1984/85
          </p>
          <p xml:id="i-75NjCWHay6juHQ5BmVWeg4">
            För de kommande åren planeras verksamheten att fullfölja uppstartade
            projekt och tillsynsobjekt. Då emellertid alla parter tydligen
            är överens om att elektriska inspektionens fulla personalresurser
            skall utnyttjas och att ambitionsnivån ifråga om tillsynsarbetet
            skall hållas hög krävs enligt energiverkets mening att medelstilldelningen
            för budgetåren 1983/84 och 1984/85 rättas till så att inspektionens
            verksamhet kommer ”i fas”. För 1983/84 fattas således enligt föredragandens
            förslag i budgetprop. (8409-7362 =) 1047 kkr. Genom att kunna
            få gå i författning om att tillsätta de vakanta tjänsterna under
            hösten 1983 borde full styrka kunna erhållas fr. o. m. årsskiftet
            83/84 om anslaget för förvaltningskostnaderna höjes med 481 kkr.
            från föreslagna 6501 till 6982 kkr. Lokalkostnaderna behöver justeras
            med 128 kkr. (989-861). För budgetåret 1984/85 skulle en fullt
            utnyttjad personalbesättning kräva ett anslag på 8850 kkr. varav
            för lönekostnader 6 468 kkr. Någon som helst möjlighet till omprioritering
            av verksamheten förefinnes icke. Med verksamheten följer oundvikligen
            kostnader för resor för den fältarbetande personalen.
          </p>
          <p xml:id="i-UrWiVav67KwiieB3A8RVUZ">
            Statens energiverk anför i anslagsframställan ”att regeringen
            klargör huruvida verksamheten vid statens elektriska inspektion
            skall bedrivas med de 40 tjänster som anges i proposition 1982/83:100,
            bilaga 14 eller med någon annan ambitionsnivå”. Något annat svar
            på denna fråga har regeringen inte gett annat än att föreslå att
            tjänsterna skall uppgå till 35. Ingen som helst förklaring ges
            till varför man drar ned på resurserna eller vilka effekter detta
            kommer att få. Undertecknade motionärer anser att utvecklingen
            för elinspektionen i stället måste gå motsatt väg, dvs. att resurserna
            måste ökas för att en godtagbar tillsyn av anläggningarna skall
            kunna göras. Elinspektionens viktigaste arbetsuppgift, fälttillsynen
            med besök på anläggningar, kan inte upprätthållas med nuvarande
            arbetsstyrka. En personalstyrka om 40 i enlighet med propositionen
            från 1980 kommer inte heller att vara tillräckligt. En ytterligare
            utökning är alltså nödvändig då någon rationalisering inte kan
            komma i fråga. Vi nöjer oss dock för tillfället med att yrka på
            att elinspektionens och energiverkets anslagsframställan bifalls.
            Detta skulle innebära att medel ställs till förfogande för att
            möjliggöra utnyttjandet av de fem nu vakanta tjänsterna samt att
            medel för resor för fältarbete m. m. medges. Enligt propositionen
            är det tydligen regeringens avsikt att även i framtiden låta elinspektionen
            bedriva verksamheten med nuvarande resurser, dvs. med ”reducerad”
            personalstyrka. Detta utgör en stor fara för elsäkerheten. Som
            vi tidigare framhållit bör en utökning av inspektionens resurser
            komma till stånd för att tillgodose kraven på en rimlig tillsyn
            av starkströmsanläggning-
          </p>
          <pb facs="riksdagen-motions-pdf/data/198384/mot_198384__455/mot_198384__455-004.pdf"/>
          <fw xml:id="i-SPXBQ5YjK9QWJBqgPxmPa5">
            Mot. 1983/84:455 13
          </fw>
          <p xml:id="i-Kjojg8yrwi93XFKSVwUhUA">
            arna i landet. Det finns gott om exempel på ett sådant behov.
            Av den anledningen kan vi inte finna skäl för att energiverket
            skall utreda hur inspektionen med nuvarande resurser framdeles
            på bästa sätt skall bedriva sin verksamhet.
          </p>
          <p xml:id="i-P1W7rMV44ciefkGx9DKTV9">
            Hemställan
          </p>
          <p xml:id="i-2qgbmUJuP9E87W8FaD8AZB">
            Under hänvisning till det anförda och med anledning av proposition
            1983/84:100 föreslås
          </p>
          <p xml:id="i-2KoZ9QxCEkGpfnfL4qmzQ6">
            att riksdagen under bil. 14 E 3 Statens elektriska inspektion
            beslutar anvisa 1125 000 kr. utöver regeringens förslag.
          </p>
          <p xml:id="i-JMrEVQB5DmpDNWpgmcAr6W" type="date">
            Stockholm den 16 januari 1984
          </p>
          <p xml:id="i-QKYndHm2kYbgZyzBroxELy">
            TOMMY FRANZÉN (vpk)
          </p>
          <p xml:id="i-Nab48GwiHt3uXSUQzAwZxS">
            OSWALD SÖDERQVIST (vpk) TORE CLAESON (vpk) JÖRN SVENSSON (vpk)
          </p>
        </div>
      </div>
    </body>
  </text>
</TEI>
