<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00003">
  <teiHeader>
    <fileDesc>
      <titleStmt>
        <title>med anledning av prop. 2008/09:22 Vissa socialförsäkringsfrågor</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:22 Vissa socialförsäkringsfrågor</title>
          <idno type="rdwebb">GW02Sf3</idno>
          <rs type="number">Sf3</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf3/text</ref>
          <ref type="dokument_url_html">http://data.riksdagen.se/dokument/GW02Sf3</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf3</ref>
          <ref type="doc">http://data.riksdagen.se/fil/5299BA82-D31D-4CD4-9981-F02C136E48F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7NwdP1rKYrkXpTPTzGm9rb" type="basedOn"/>
        <correspContext corresp="i-7NwdP1rKYrkXpTPTzGm9rb">
          <ref>Proposition 2008/09:22</ref>
        </correspContext>
        <correspAction xml:id="i-ByofAq3hZA3bjYUQuseJhW" type="signed"/>
        <correspContext corresp="i-ByofAq3hZA3bjYUQuseJhW">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-3UJ5M55GpjYCd642CKHSMv" type="referral">
          <date when="2008-10-17"/>
        </correspAction>
        <correspAction xml:id="i-HRg297oU7VZaYEaMHvUYvo" type="dismissal">
          <date when="2008-10-16"/>
        </correspAction>
        <correspAction xml:id="i-R3MyuBuyyCZXiD1CFUoecF" type="dismissal">
          <date when="2008-10-16"/>
        </correspAction>
        <correspAction xml:id="i-KTYSiJYJzTdEAGCXWPGrbs" type="transfer">
          <date when="2008-10-15"/>
        </correspAction>
        <correspAction xml:id="i-HJ11651GPaUfNXSUDassfi" type="submission">
          <date when="2008-10-15"/>
        </correspAction>
        <correspAction xml:id="i-P2uaA4t57MUeS9qeB6L4Ji" type="assigned"/>
        <correspContext corresp="i-P2uaA4t57MUeS9qeB6L4Ji">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HDevdrVLn9KZDmQ8Xb1Rgs">
            Förslag till riksdagsbeslut
          </head>
          <list style="ol">
            <item xml:id="i-VdvZedgqeHHJwinKCJqm97">
              Riksdagen tillkännager för regeringen som sin mening vad som
              anförs i motionen om att följa upp och utvärdera reformen om särskilda
              regler som möjliggör för personer med icke tidsbegränsad sjukersättning
              att helt eller delvis återgå till arbete utan att rätten till
              sjukersättning prövas.
            </item>
            <item xml:id="i-MJzT41fncJYiyV1iL9qwZr">
              Riksdagen tillkännager för regeringen som sin mening vad som
              anförs i motionen om att en uppföljning av reformen bör göras
              både kvalitativt och kvantitativt, såväl av reformen i sin helhet
              som av konsekvenserna av de särregler som är lagförslag i denna
              proposition.
            </item>
            <item xml:id="i-Xsp2TNw43sXpfVnrfDqDmT">
              Riksdagen avslår förslaget om att nämndemän inte ska delta i
              kammarrättens avgörande av socialförsäkringsmål.
            </item>
          </list>
        </div>
        <div type="motContent">
          <head xml:id="i-E9x8i4Wuqmyee4m3axJsic" type="h1">
            Särskilda regler om sjuklön och sjukanmälan
          </head>
          <p xml:id="i-KRj3LCxahqDg8Z9Pb2CP54">
            I propositionen föreslås två lagändringar som en följd av att
            regeringen gjort det möjligt för personer som hade rätt till icke
            tidsbegränsad sjukersättning för juni 2008 att arbeta. Det gäller
            dels att en arbetsgivare inte ska vara skyldig att betala sjuklön
            för de personer som omfattas av de nya reglerna, dels att arbetstagaren
            i sin skriftliga försäkran vid sjukdom ska lämna uppgift om nedsättningen
            av arbetsoförmågan avser sådan tid som arbetstagaren är berättigad
            till sjukersättning med stöd av de särskilda bestämmelser som
            gäller för sjukersättning.
          </p>
          <p xml:id="i-J9uK9FaEtmz3FYWqLGEqiS">
            Bland de beslut som regeringen tagit på socialförsäkringsområdet
            finns ett stort antal som försämrar för individer på en rad olika
            sätt, enligt Miljöpartiet de gröna. Att ge människor med icke
            tidsbegränsad sjukersättning möjlighet att arbeta är dock ett
            undantag som kan utgöra något klart positivt för individen och
            innebära en möjlighet att förbättra sin situation.
          </p>
          <p xml:id="i-EVBA2oRpmjH5E6W8Y6HaHh">
            Vi menar dock att man måste vara på det klara med att det kan
            finnas nackdelar med de följdregler regeringen här föreslår: både
            att arbetsgivaren ej ska vara skyldig att betala sjuklön och att
            individen själv måste meddela att man är frånvarande från en anställning
            när man omfattas av de särskilda bestämmelserna för arbete vid
            sjukersättning. Vi anser därför att det är mycket viktigt att
            reformen följs upp och utvärderas, både kvalitativt och kvantitativt,
            såväl i sin helhet som konsekvenserna av de särregler som är lagförslag
            i denna proposition.
          </p>
          <head xml:id="i-DQvEVVyFAztx5ACcSMBnE6" type="h1">
            Avskaffande av nämndemän
          </head>
          <p xml:id="i-218ea8WFSvSKDoWnxEE5te">
            I propositionen föreslås också en lagändring som innebär att
            nämndemän inte längre ska delta i kammarrättens avgörande av socialförsäkringsmål.
            Det är ett förslag som vi avvisar. Det är ytterligare ett steg
            på vägen i den systemförändring regeringen gör utifrån sin ideologiska
            grundsyn. Det är dessutom ett förslag som en moderatledd regering
            en gång tidigare har försökt få igenom (prop. 1994/95:27 s.160162),
            men då avslogs förslaget om avskaffande av nämndemannamedverkan
            av justitieutskottet som bl.a. anförde att lekmannamedverkan är
            av särskilt värde när det gäller bedömningsfrågor, t.ex. bevisvärdering
            och skälighetsavvägningar (bet. 1994/95:JuU6 s. 8). Vi anser att
            denna bedömning är lika aktuell i dag.
          </p>
          <p xml:id="i-QMzXkFB4b9jt6AaVdpxYfK">
            Denna mandatperiod har regeringen fortsatt på samma linje. Först
            tog man bort de lokala försäkringsdelegationerna från den 1 januari
            2007 och därefter i mars 2007 social­försäkringsnämnderna. Socialförsäkringsnämnderna
            bestod av sju ledamöter varav fem av ledamöterna i nämnden utsågs
            på förslag av de politiska partierna och de två övriga på förslag
            av arbetsmarknadsorganisationerna. Socialförsäkringsnämnderna
            hade att avgöra bl.a. ärenden om rätt till sjukersättning och
            aktivitetsersättning samt ärenden om rätt till andra förmåner,
            t.ex. handikappersättning och vårdbidrag.
          </p>
          <p xml:id="i-LmNP1qQ2zhN7beYKkQThHo">
            Vi från Miljöpartiets sida ansåg att det var anmärkningsvärt
            att regeringen avskaffade såväl socialförsäkringsnämnderna som
            de lokala försäkringsdelegationerna. I samband med att riksdagen
            beslutade om att Försäkringskassan skulle förstatligas 1 framhölls
            vikten av ett fortsatt förtroendemannainflytande i socialförsäkringen.
            Den nya formen för detta blev försäkringsdelegationer i varje
            län och socialförsäkringsnämnder som tidigare.
          </p>
          <p xml:id="i-3VMRpD8aKpJJn9HJh7sGed">
            Försäkringsdelegationernas uppgift var att bevaka att Försäkringskassans
            verksamhet i länet bedrevs effektivt, att länets invånare och
            arbetsgivare skulle få ett bra bemötande och att kontakterna skulle
            underlättas genom god service och information. Delegationerna
            skulle årligen rapportera till regeringen. De 21 rapporter som
            inkom till regeringen våren 2006 resulterade i en 52-punktslista
            över åtaganden för Försäkrings­kassan. Åtagandena rörde bemötande,
            tillgänglighet, handläggningstider m.m. och var tänkta att fungera
            som underlag för fortsatt utvecklingsarbete inom Försäkringskassan.
            Det är uppenbart att Försäkringskassan fram till i dag inte kommit
            till rätta med dessa åtaganden. Människor kan få vänta i månader
            på utbetalningar och bemötandet och tillgängligheten är ofta dålig
            och informationen bristfällig. Många människors tilltro till myndigheten
            är låg och JO har den senaste tiden fått in ett påfallande stort
            antal anmälningar som rör såväl tillgänglighet som bemötande och
            handläggningstider.
          </p>
          <p xml:id="i-9xmkPF4VssokDSxc9ZEE6N">
            Utöver bevakningsuppdraget skulle försäkringsdelegationerna också
            besluta i frågor om samverkan inom rehabiliteringsområdet och
            utse ledamöter dels i de samordnings­förbund som bildas runtom
            i landet, dels i socialförsäkringsnämnderna.
          </p>
          <p xml:id="i-5iwruq7Ks9EFTAPzP89No8">
            Att lägga ned försäkringsdelegationerna anser vi var ett felbeslut
            som helt klart försämrar Försäkringskassans förutsättningar att
            fungera väl gentemot allmänheten.
          </p>
          <p xml:id="i-YHUgE5jDNaQcA9QNiiVXL1">
            Nu går man alltså ett steg till på den vägen genom att ta bort
            nämndemännen i socialförsäkringsmål i kammarrätten, till en liten
            del kanske ett sätt för regeringen att spara pengar, men mer som
            ett uttryck för deras principiella synsätt om minskat förtroendemannainflytande.
            Vi menar att detta är allvarligt, bl.a. för att det medför större
            rättsosäkerhet och mindre demokratiskt inflytande två aspekter
            vi inte kan acceptera.
          </p>
          <p xml:id="i-MVKkSPegZUDFLgCiKkdSsQ">
            På grund av lagändringar är reglerna sedan den 1 april 1995 sådana
            att nämndemän deltar i kammarrätten endast vid sådana socialförsäkringsmål
            som har fått prövningstillstånd. Regeringen skriver att flertalet
            av de mål där prövningstillstånd beviljas handlar om komplicerade
            försäkringsrättsliga eller processuella frågor, medicinska bedömningar
            som kräver särskild kompetens eller tekniskt komplicerade beräkningar
            av livränta. De menar därför att det sällan kan antas att frågorna
            innehåller sådana lämplighets- och skälighetsbedömningar där nämndemannamedverkan
            kan anses vara av särskilt värde.
          </p>
          <p xml:id="i-35E3nyB4wNZFpFKS1d2YEv">
            Från Miljöpartiets sida menar vi att komplexiteten inte kan tas
            till intäkt för att nämndemännens medverkan inte ska vara av värde.
            Dessutom har vi svårt att förstå att regeringen vill göra avkall
            på rättssäkerhet, insyn och demokrati genom att dra en grupp över
            en kam, trots att behoven i ärendena uppenbarligen ser så olika
            ut. Vi yrkar avslag på förslaget om att nämndemän inte ska delta
            i kammarrättens avgörande av socialförsäkringsmål.
          </p>
        </div>
        <div type="motSignatures">
          <list>
            <item xml:id="i-GRSwS8yLvdcDNrEDKwzdFX" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-4mCci8NPqvMMEpSgbjHoG7" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-7fnd3qCrSZ9vsDi3f5ccSL" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
