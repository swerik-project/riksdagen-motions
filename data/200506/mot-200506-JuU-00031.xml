<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00031">
  <teiHeader>
    <fileDesc>
      <titleStmt>
        <title>med anledning av prop. 2005/06:123 En modernare kriminalvårdslag</title>
        <author corresp="i-JUDfhnxTxyfMtZUBuv5NAa">av Peter Althin m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:123 En modernare kriminalvårdslag</title>
          <idno type="rdwebb">GT02Ju31</idno>
          <rs type="number">Ju31</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju31/text</ref>
          <ref type="dokument_url_html">http://data.riksdagen.se/dokument/GT02Ju31</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju31</ref>
          <ref type="doc">http://data.riksdagen.se/fil/C74941B3-32F4-48E6-8BFC-CC2B97EC3C72</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KTQpK2fpTPJAkCrbZh7gYp" type="basedOn"/>
        <correspContext corresp="i-KTQpK2fpTPJAkCrbZh7gYp">
          <ref>Proposition 2005/06:123</ref>
        </correspContext>
        <correspAction xml:id="i-2MS6tn4LQe9BdKf6MPZvXs" type="signed"/>
        <correspContext corresp="i-2MS6tn4LQe9BdKf6MPZvXs">
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-Pi3B1QWPa7ftUNKWKyrt5U" type="referral">
          <date when="2006-03-24"/>
        </correspAction>
        <correspAction xml:id="i-FnhkHhsKPEnFm8Rn26FfUJ" type="dismissal">
          <date when="2006-03-23"/>
        </correspAction>
        <correspAction xml:id="i-ECu6GBmTrevLTxW3wH7DQq" type="dismissal">
          <date when="2006-03-23"/>
        </correspAction>
        <correspAction xml:id="i-A6k5A4f1P8T2tEJyxsKRCX" type="submission">
          <date when="2006-03-22"/>
        </correspAction>
        <correspAction xml:id="i-6ddWLHgU9GQcMK64hE5oqD" type="assigned"/>
        <correspContext corresp="i-6ddWLHgU9GQcMK64hE5oqD">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_31/mot_200506_Ju_31-0001.pdf"/>
      <div xml:id="i-AJxnBqWbo8mW4ew8MeypHM" type="motHeader">
        <div xml:id="i-S9BNDdk19m7tuitTZC3sXM" type="motTitle"/>
        <div xml:id="i-NVWaNaU9yLwPzjvSnfvCKD" type="motSubmissionInfo"/>
      </div>
      <div xml:id="i-6amMsAvd2aS4ULqqbjRF6H" type="motBody">
        <div xml:id="i-U44Lh2Xkc87TQ5QkDaP464">
          <p xml:id="i-66zcFhLNsvGFHtfZ877y15">
            2005/06 mnr: Ju31 pnr: kd144
          </p>
          <p xml:id="i-dog3EsuZwUV8Zchgv8qdL">
            Motion till riksdagen 2005/06:Ju31
          </p>
          <p xml:id="i-PBg3JxQXfr5ZsVeHzToM8W">
            av Peter Althin m.fl. (kd) med anledning av prop. 2005/06:123
          </p>
          <p xml:id="i-Sw7H6GNBY4dHmJmPiJ9qx1">
            En modernare kriminalvårdslag
          </p>
          <p xml:id="i-S73Kqgw3RAuYDbqVMvNHDV">
            Förslag till riksdagsbeslut
          </p>
          <p xml:id="i-DPdd2yRbsrY7rToPaTEtwe">
            Riksdagen avslår proposition 2005/06:123.
          </p>
          <p xml:id="i-Kp9XVpKCzzY8Arpb3xaByv">
            Kristdemokratisk kriminalvårdspolitik
          </p>
          <p xml:id="i-SrABjfEWiDYzq4X5Qcde21">
            Påföljder på brott ska tjäna flera ändamål: de ska avhålla förövarna
            från nya brott och de ska avhålla andra från liknande handlingar
            samt skydda allmänheten mot övergrepp och andra destruktiva handlingar.
            De ska också så långt som möjligt göra att förövaren gottgör brottsoffret
            ekonomiskt för det lidande eller den förlust som uppstått och
            visa brottsoffret respekt genom att samhället ställer sig på brottsoffrets
            sida. Påföljden ska vara så utformad att den ger brottslingen
            insikt om den skada som han eller hon har åstadkommit. Den utdömda
            påföljden är därför ett sätt för brottslingen att sona sin skuld
            både gentemot staten, som har till uppgift att värna rättvisan,
            och gentemot brottsoffret. Efter straffet förtjänar den som dömts
            att behandlas som vilken annan medborgare som helst. Brottsoffrets
            rätt till trygghet och upprättelse är oerhört viktig. Att en gärningsman
            döms är av yttersta vikt för de allra flesta brottsoffer. Många
            upplever det som att de äntligen får upprättelse när gärningsmannen
            döms och att de äntligen kan lägga det hela bakom sig och gå vidare
            med sina liv. Ett fängelsestraff håller den dömde dessutom inlåst,
            vilket för många brottsoffer upplevs som en trygghet. Kriminalvårdens
            huvuduppgifter är att verkställa påföljderna fängelse och skyddstillsyn,
            att ansvara för övervakning av villkorligt frigivna, att verkställa
            föreskrifter om samhällstjänst och utföra personutredningar i
            brottmål. Kriminalvården ska vidta åtgärder som påverkar den dömde
            att inte återfalla i brott genom ett aktivt påverkansarbete. Självklart
            innebär detta ett upprätthållande av en human människosyn och
            en god omvårdnad. Tyvärr klarar inte svensk kriminalvård i dagsläget
            att leva upp till dessa mål. Med Socialdemokraterna vid makten
            har kriminalvården kommit att handla allt mindre om vård och alltmer
            om förvaring. Problemen med uppror och
          </p>
          <pb facs="riksdagen-motions-pdf/data/200506/mot_200506_Ju_31/mot_200506_Ju_31-0002.pdf"/>
          <p xml:id="i-UyxMhLMHp2b246wyhZbJe8">
            2005/06:Ju31
          </p>
          <p xml:id="i-YU4zWwAgExvmXEXVVUYWzx">
            narkotika på anstalterna är stora och rymningar och fritagningar
            vanliga. Tre år efter avtjänat straff har i genomsnitt 40 procent
            återfallit i brott. Tiden är mogen för ett rejält nytänkande inom
            kriminalvården, inte minst för brottsoffrens skull. Utan en väl
            fungerande kriminalvård kommer antalet brott och brottsoffer aldrig
            att minska, bara öka. Fängelsestraff döms ut för de brott samhället
            ser som de allra grövsta. Att enbart förvara dömda personer utan
            att kräva och ge dem möjlighet att återanpassas till samhället
            leder givetvis inte till någon minskad brottslighet eftersom återfallsbrottsligheten
            fortsätter att vara stor. Kriminalvårdens jligheter att behandla
            den intagne måste bli bättre och inriktas på att den dömde inte
            ska återfalla i brott. Tiden i fängelse ska ge den dömde en chans
            att sona sitt brott men också förutsättningar att komma ur det
            brottsliga beteendet som ledde honom dit. En god kriminalvård
            är i sig brottsförebyggande. Kristdemokraterna har gång på gång
            motionerat om att de individuella handlingsplaner som ska upprättas
            för varje enskild individ vid ankomsten till anstalten måste få
            högre status. Där ska konkreta, realistiska deletapper och mål
            nedtecknas som successivt kan uppnås av den intagne. Vi tror att
            individuella, professionellt kompetenta behandlingsplaner baserade
            på vetenskap och beprövad erfarenhet är förutsättningen för den
            intagnes möjlighet till anpassning till samhället utanför. I en
            annan kristdemokratisk motion ges förslag på hur man ska förbättra
            det förebyggande och rehabiliterande arbetet för dem som sitter
            på anstalt. Kunskapsutveckling och forskning på detta område måste
            göras till ett ansvar för kriminalvården. För att förändra personer
            som har börjat begå brott krävs en rad åtgärder. Kristdemokraterna
            anser att det är viktigt att internerna under och efter sin fängelsetid
            erbjuds, och i vissa fall åläggs, meningsfull och för dem relevant
            sysselsättning. Ett första steg är de så kallade påverkansprogrammen
            som fokuserar på attityder, beteenden och omständigheter som upprätthåller
            ett brottsligt beteende för att på så vis återanpassa dem. Den
            intagne ska också erbjudas behandling för sitt alkohol- och narkotikamissbruk,
            om sådant föreligger. Också denna behandling måste baseras på
            vetenskap och beprövad erfarenhet. Här finns ett uppenbart behov
            av forskning. Samtliga institutioner ska hållas absolut drogfria
            och det ska finnas resurser för kontroll av drogfriheten. Drogtester
            bör användas i större utsträckning. Vid vägran att lämna drogprov
            ska ett anmärkningssystem användas, vilket kan leda till att den
            intagne får sin villkorliga frigivning senarelagd. Kristdemokraterna
            anser också att frivilligorganisationer ska ges goda möjligheter
            att verka inom anstalterna till gagn för de intagna och för samhällets
            insyn i anstalternas verksamhet. Samhället har ett ansvar att
            stödja den dömde med hjälp till drogfrihet, arbete, utbildning
            och bostad för att denne efter avtjänat straff ska kunna återvända
            till samhället och inte återfalla i brottslighet. Frivilligorganisationerna
            ska uppmuntras att vara en aktiv del i detta arbete.
          </p>
          <pb facs="riksdagen-motions-pdf/data/200506/mot_200506_Ju_31/mot_200506_Ju_31-0003.pdf"/>
          <p xml:id="i-RAT1feWDYkBJEEYRSJRLpX">
            Propositionens innehåll
          </p>
          <p xml:id="i-VE9KMtLA2oboquwFGrUgUc">
            I den nu aktuella propositionen föreslås ändrade regler om kriminalvård
            i anstalt och om villkorlig frigivning. Syftet sägs vara att åstadkomma
            en förbättrad och mer strukturerad övergång från livet i anstalt
            till livet i frihet. Utslussningen ska anpassas till vad varje
            intagen behöver för att förbättra förutsättningarna för att han
            eller hon ska klara sig i samhället efter frigivningen utan att
            återfalla i brott. Det ska finnas fyra särskilda utslussningsåtgärder.
            Frigång, som innebär att den intagne under dagtid arbetar, deltar
            i undervisning, får behandling eller deltar i någon annan sysselsättning
            utanför anstalten, behålls. Den möjligheten som för närvarande
            finns att vistas utanför anstalt för vård mot missbruk utökas
            och betecknas vårdvistelse. Två nya utslussningsalternativ, vistelse
            i halvvägshus och utökad frigång, införs. Vistelse i halvvägshus
            innebär att den intagne är placerad i ett av Kriminalvården kontrollerat
            hem som är anpassat för att ge intagna särskilt stöd och tillsyn.
            Utökad frigång innebär att den intagne under kontrollerade former
            avtjänar sista delen av fängelsestraffet i sin bostad. Villkorlig
            frigivning ska som huvudregel även fortsättningsvis ske när två
            tredjedelar, dock minst en månad, av strafftiden har avtjänats.
            Om det vid den tidpunkten finns synnerliga skäl mot villkorlig
            frigivning ska den skjutas upp. Vid bedömningen av om det finns
            synnerliga skäl mot villkorlig frigivning ska det beaktas om den
            intagne på ett allvarligt sätt har brutit mot de föreskrifter
            och villkor som gäller för verkställigheten. Den villkorliga frigivningen
            får skjutas upp högst sex månader varje gång. Lagförändringarna
            föreslås träda i kraft den 1 januari 2007.
          </p>
          <p xml:id="i-F1HBZwUhf94ZbVm2RJCjp8">
            Kritik mot regeringens förslag
          </p>
          <p xml:id="i-5KqSuzAMXWi4zpJuPZGr23">
            Som en inte obetydlig del i påföljdssystemet ligger brottsoffrets
            rätt till trygghet och upprättelse. Att en gärningsman blir dömd
            och inte längre kan komma åt brottsoffret är en trygghet. Många
            brottsoffer ser med bävan fram emot den dagen som gärningsmannen
            släpps fri efter ett fängelsestraff. Det föreliggande förslaget
            innebär att tiden på anstalt kortas väsentligt utan att den dömde
            får behandling och möjlighet att förändra sitt liv. Detta kommer
            av många brottsoffer enbart att upplevas som ett hån mot dem.
            Endast de interner som allvarligt missköter sig i fängelse ska
            enligt regeringens förslag inte få gå vidare i utslussningsåtgärder.
            Redan i dag är förtroendet för rättsväsendet ifrågasatt av allmänheten.
            Föreliggande = förslag riskerar att ytterligare skada = förtroendet.
            Kristdemokraterna anser att tydlighet i påföljdssystemet är viktigt.
            Det ska vara förutsebart både vad gäller vilken påföljd som kan
            vänta efter ett visst brott och hur långt fängelsestraffet blir
            i realiteten. Med det nya förslaget om utslussning efter halva
            fängelsetiden kommer tiden i fängelse att avvika
          </p>
          <p xml:id="i-EpfF4vtBA9s9qW3qwSXtnG">
            2005/06:Ju31
          </p>
          <pb facs="riksdagen-motions-pdf/data/200506/mot_200506_Ju_31/mot_200506_Ju_31-0004.pdf"/>
          <p xml:id="i-XV3FWwwGkfE5F73Zw8TPdy">
            2005/06:Ju31
          </p>
          <p xml:id="i-JAEkmXJXk57x9rQ7Vfg6Kf">
            ytterligare från vad som står i domen jämfört med dagens system
            med villkorlig frigivning efter två tredjedelar av straffet. Vi
            tror att brottsoffren kommer att uppleva detta som en orättfärdig
            utveckling. Det är missvisande att någon döms till 10 års fängelse
            när personen i själva verket kommer att kunna flyttas från fängelset
            redan efter fem år för att slutgiltigt bli villkorligt frigiven
            efter dryga sex och ett halvt år. Man ska mena det man säger och
            säga det man menar. Först då blir påföljdssystemet tydligt. En
            påföljd måste vara förutsägbar, både för den dömde och för brottsoffret.
            Regeringens förslag skulle leda till att den dömde kommer att
            komma ut betydligt tidigare i frihet, visserligen under kontrollerade
            former. Effektiviteten i dessa kontroller kan ifrågasättas. Det
            ligger en fara i systemet att den dömde tidigare än i dag kommer
            att kunna komma tillbaka till sina tidigare umgängen och vanor.
            Kristdemokraterna menar att ju mindre kontakt med den asociala
            delen av det gamla livet den dömde har desto större chans har
            han att utvecklas till ett liv utan brott. Därför tror vi inte
            på ett system där interner släpps ut tidigare utan att de fått
            adekvat behandling och en socialt acceptabel plattform. Vi misstänker
            att det egentliga syftet med regeringens örslag är att skapa plats
            på fängelserna som nu är överfulla. Detta är inte en värdig politik.
            Inte för de intagna, som inte får en ärlig chans att förändra
            sina liv, och inte för de brottsoffer som av samhället ska kunna
            förvänta sig skydd rån sin angripare. Behandling ska ske inom
            kriminalvården och Kristdemokraterna har i många år varit det
            parti som verkligen stått upp för att kriminalvården ska vara
            just en kriminalvård. I alltför stor utsträckning är kriminalvården
            i dag en örvaring i väntan på frigivning. Det behövs mer behandling
            och bättre behandling, annars kommer aldrig brottsligheten att
            minska. Framför allt måste kriminalvården stävja allt missbruk.
            Misslyckas missbruksbehandlingen kommer återfallen i brottslighet
            knappast att minska. Kanske är just detta kriminalvårdens allra
            största problem att ta itu med. Behandlingen måste självklart
            inledas omedelbart i början av ett ängelsestraff. Från första
            dagen i fängelse ska fokus ligga på en god utslussning och ett
            icke-kriminellt liv. Förutsättningen för detta är att den intagne
            blivit fri från alla former av missbruk. Kristdemokraterna anser
            att större resurser måste satsas på
          </p>
          <p xml:id="i-JtiYDjfEjyWFSC8juDPCrf">
            påverkansprogram, motivationsplatser och de individuella handlingsplanernas
            valitet. Om detta har vi skrivit i en annan kristdemokratisk motion.
            Kristdemokraterna föreslår att varje person som avtjänat ett längre
            ängelsestraff ska erbjudas en aktiv och meningsfull tillvaro i
            form av en praktikplats och en bostad. Naturligtvis ska detta
            ske i kombination med bättre — utslussning och motivationsprogram
            «under = fängelsetiden. Utslussningen ska förberedas under hela
            anstaltstiden och tiden därefter ska noga följas upp. Regeringens
            förslag innebär inte detta.
          </p>
          <pb facs="riksdagen-motions-pdf/data/200506/mot_200506_Ju_31/mot_200506_Ju_31-0005.pdf"/>
          <p xml:id="i-Q9KmkchcrNgq8cWR61BpQn">
            Frigång
          </p>
          <p xml:id="i-VBsuUouVfRFbyn35L1rwGN">
            Regeringens förslag är att en intagen som har behov av introduktion
            i arbetslivet eller i annan verksamhet som kan främja en stabil
            tillvaro efter frigivningen under vissa förutsättningar får beviljas
            frigång för att utanför anstalten under dagtid utföra arbete,
            delta i undervisning eller utbildning, få behandling eller delta
            i särskilt anordnad verksamhet. Kristdemokraterna vill framhålla
            vikten av att kontrollen av frigångar ska vara rigorös, både vad
            gäller efterföljande av regler och vilka interner som beviljas
            frigång. Det måste framhållas att frigång inte får öppna för möjligheter
            för dem som deltagit i gängbrottslighet eller organiserad brottslighet
            att återfalla i brott.
          </p>
          <p xml:id="i-59Kx1reAfxyjExZAwsTMsX">
            Vårdvistelse
          </p>
          <p xml:id="i-LBFTKZ8bEjZwnC4tHUt7Um">
            Regeringens förslag är att en intagen som har behov av vård eller
            behandling mot missbruk av beroendeframkallande medel eller mot
            något annat särskilt förhållande som kan antas ha samband med
            hans eller hennes brottslighet under vissa förutsättningar får
            beviljas vårdvistelse. Detta innebär att den intagne vistas i
            ett hem som avses i 6 kap. 18 socialtjänstlagen (2001:453). Regeringen
            lyfter fram att en stor del av dem som är intagna på anstalt är
            missbrukare och att behandling mot missbruket är av avgörande
            betydelse för deras rehabilitering mot ett liv utan kriminalitet.
            Kristdemokraterna instämmer i detta. Däremot anser Kristdemokraterna
            att det är olämpligt att behandlingen är förlagd till ett behandlingshem
            utanför kriminalvården. Dels bör samhället
          </p>
          <p xml:id="i-Mj6VcaqcgughEMUpsKFSUJ">
            hålla isär missbrukare som är kriminella från icke-kriminella,
            dels anser Kristdemokraterna att vård ska ges inom kriminalvården.
            Vård är en oundgänglig del av kriminalvårdens kärnverksamhet,
            oavsett om det gäller missbruksvård eller beteendeinriktad vård.
            Kriminalvården får inte fortsätta att vara enbart en förvaringsplats
            för kriminella.
          </p>
          <p xml:id="i-Nzij1UAvG778hTcVHBmXrw">
            Vistelse i halvvägshus
          </p>
          <p xml:id="i-8FoRfnEWHKTQAba56Poau3">
            Regeringens förslag innebär att en intagen som har behov av särskilt
            stöd och kontroll under vissa förutsättningar får beviljas vistelse
            i halvvägshus. Detta innebär att den intagne vistas i ett av kriminalvården
            kontrollerat hem som är anpassat för att ge intagna särskilt stöd
            och tillsyn. Den intagne får inte lämna halvvägshuset annat än
            på särskilda bestämda tider. Detta krav kan kontrolleras med elektroniska
            hjälpmedel, så kallad fotboja. För att vistelse i halvvägshus
            ska komma i fråga måste den intagne delta i sysselsättning, skriver
            regeringen. Kristdemokraterna anser att halvvägshus verkar vara
            ett sätt för regeringen att åtgärda andra problem än dem som lyfts
            fram. Man skriver i propositionen att vistelse i halvvägshus bör
            fylla en funktion för intagna som behöver
          </p>
          <p xml:id="i-BCp2RBUrvuMgyJQ8q632Jo">
            2005/06:Ju31
          </p>
          <pb facs="riksdagen-motions-pdf/data/200506/mot_200506_Ju_31/mot_200506_Ju_31-0006.pdf"/>
          <p xml:id="i-9W39KQG6aTrrk1G8H1ZUiG">
            2005/06:Ju31
          </p>
          <p xml:id="i-V5B2jR4UJcrncr5gDdTVCH">
            särskilt stöd eller kontroll inför frigivningen och som inte
            har tillgång till bostad. Sådan vistelse bör dock inte vara förbehållen
            endast dem som rent faktiskt inte har tillgång till bostad. Denna
            utslussningsåtgärd riktar sig även till dem som av olika anledningar
            inte är redo att vistas i bostad under längre perioder, utan behöver
            mer stöd än som erbjuds vid verkställighet i bostaden. Utgångspunkten
            tycks vara att den dömde under andra halvan av fängelsestraffet
            under inga omständigheter ska vistas i fängelse. Kristdemokraterna
            ifrågasätter det rimliga i detta och frågar sig vad syftet är.
            En konspirationsteoretiker skulle kunna få för sig att det verkliga
            syftet är att göra mer plats i fängelserna och på så sätt spara
            resurser. Personal ”bör regelbundet finnas på plats i halvvägshusen”,
            skriver regeringen. Detta är helt otillräckligt. Naturligtvis
            måste en person som är dömd till fängelse ha bättre tillsyn och
            vård än så. Det regeringen här vill är i klartext att sätta nära
            nog obehandlade interner utan personal tillsammans i så kallade
            halvvägshus utan någon egentlig kontroll alls. Det säger sig självt
            att detta inte kommer att minska antalet återfall i brottslighet
            och alltså inte heller antalet kommande brottsoffer.
          </p>
          <p xml:id="i-VBGR5zxL5zhU64BFFBBJhw">
            Utökad frigång
          </p>
          <p xml:id="i-Pmus8v5Rdg3EctRXdf6LAW">
            Regeringen skriver att en intagen under vissa förutsättningar
            får beviljas utökad frigång. Utökad frigång innebär att den intagne
            under kontrollerade former avtjänar fängelsestraffet i sin bostad.
            Den intagne måste delta i sysselsättning. Kriminalvården får ställa
            villkor om att den intagne inte får lämna sin bostad annat än
            på särskilt bestämda tider och att detta ska kontrolleras med
            elektroniska hjälpmedel, så kallad fotboja. Detta är den utslussningsform
            där regeringen går längst ifrån det ordinarie fängelsestraffet.
            Det är också längst ifrån uppdraget att ge rehabilitering och
            behandling. Denna reform är skenbart human, men innehåller i realiteten
            ingen annan påföljdskomponent än just vedergällningen. Den intagne
            ska alltså under längre sammanhållande perioder från det att man
            avtjänat halva sitt fängelsestraff, få vistas i hemmet med fotboja.
            Detta gäller även dem som till exempel har dömts för relationsvåld.
            I dessa fall, skriver regeringen, att verkställigheten inte bör
            ske i det gemensamma hemmet, vilket väl måste vara en självklarhet,
            men det faktum att gärningsmannen inte vistas på anstalt utan
            kanske bor precis i närheten kan inte sägas uppfylla ett brottsoffers
            rättmätiga krav på vare sig upprättelse eller trygghet. Om regeringens
            förslag går igenom, kan man undra över hur många som kommer att
            våga anmäla exempelvis våld i hemmet i framtiden. Regeringen menar
            att genom kontrollsystemen uppnås att frigången kan ges ett så
            ingripande moment att den inte upplevs som en urholkning av det
            utdömda fängelsestraffet. Det håller inte Kristdemokraterna med
            om. Detta är en mycket stor urholkning av fängelsestraffet. Kristdemokraterna
            anser att utslussning kan ske på öppna anstalter. Brottsoffrens
            situation måste komma i första hand. Detta är ett hån mot dem
            som behöver samhällets skydd som mest.
          </p>
          <pb facs="riksdagen-motions-pdf/data/200506/mot_200506_Ju_31/mot_200506_Ju_31-0007.pdf"/>
          <p xml:id="i-E4yLikxMuFSeGAgghN9a8D">
            Villkorlig frigivning
          </p>
          <p xml:id="i-HkwqTrFmJSKedaFqXFYVLk">
            Regeringen skriver i propositionen att villkorlig frigivning
            även fortsättningsvis som huvudregel ska ske när två tredjedelar
            av strafftiden har avtjänats. Villkorlig frigivning ska dock inte
            ske om det då finns synnerliga skäl mot det. Kristdemokraterna
            anser att Socialdemokraterna tar fel utgångspunkt när man resonerar
            om villkorlig frigivning. Villkorlig frigivning efter två tredjedelar
            kan i sig te sig problematisk i brottsoffrens ögon. Vid synnerliga
            skäl mot villkorlig frigivning ska, enligt förslaget, särskilt
            beaktas om den intagne på ett allvarligt sätt har brutit mot de
            föreskrifter och villkor som gäller för verkställigheten. Om en
            intagen vid upprepade tillfällen bryter mot reglerna som gäller
            för verkställigheten bör den villkorliga frigivningen skjutas
            upp. Detsamma gäller om en intagen under en stor del av verkställighetstiden
            vägrar att delta i någon form av sysselsättning eller om han eller
            hon upprepat beter sig aggressivt. Det kan dock inte uteslutas
            att en enstaka mycket allvarlig överträdelse kan vara tillräcklig
            för att den villkorliga frigivningen ska skjutas upp. Exempelvis
            kan en rymning i vissa fall vara tillräckligt för att synnerliga
            skäl mot villkorlig frigivning ska anses föreligga, skriver regeringen.
            Kristdemokraterna, som i en annan motion yrkat att rymningar ska
            kriminaliseras, anser att det är självklart att rymningar ska
            ge en uppskjuten villkorlig frigivning. Detta gäller naturligtvis
            även aggressiva beteenden. Reglerna måste skrivas skarpare än
            vad regeringen gjort i propositionen. Om man inte sköter sig väl
            i fängelse, hur blir det då när man kommit ut i frihet? Betoningen
            i fängelse måste ligga på skötsamhet och framsteg. Om man missköter
            sig ska man inte få villkorlig frigivning. Det är att göra såväl
            den intagne som samhället en björntjänst.
          </p>
          <p xml:id="i-XLjwja3eDyrrTNNhcF7RCr" type="date">
            Stockholm den 22 mars 2006
          </p>
          <div xml:id="i-QoAuJNBxCpfVroT24Mf7CL" type="signatureBlock">
            <p xml:id="i-EJereQSVyQh5sy2buLGxBp" who="i-JUDfhnxTxyfMtZUBuv5NAa" type="signature">
              Peter Althin (kd)
            </p>
          </div>
          <p xml:id="i-B7L5YMDBacWziip366sH6i">
            Olle Sandahl (kd) Ingvar Svensson (kd) Helena Höij (kd) Yvonne
            Andersson (kd) Ingemar Vänerlöv (kd)
          </p>
          <p xml:id="i-B4qrgcVYbi3Be2uHr8My51">
            2005/06:Ju31
          </p>
        </div>
      </div>
    </body>
  </text>
</TEI>
