<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--fk--00130">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__130/mot_1938__fk__130-001.pdf"/>
      <fw xml:id="i-2RR9qJWaAPXadyGEjSUrnv">
        Motioner i Första kammaren, Nr 150. 7
      </fw>
      <div xml:id="i-8sCWM1weWbrbS64oLAMweT" type="motHeader">
        <div xml:id="i-Y3HZbVsZAZRdj5WZChndQb" type="motTitle"/>
        <div xml:id="i-4jh7gVHzArSSfYU79yVU8L" type="motSubmissionInfo"/>
      </div>
      <div xml:id="i-UePizEWEjcMtvGuEz9iuXq" type="motBody">
        <div xml:id="i-EJ1NAauKzD7si1wfv8JnHt">
          <p xml:id="i-W97xkQGGaduTDyn7qcb39S">
            Nr 130.
          </p>
          <p xml:id="i-G3ju3d3LbTNRCnHX1929bH" type="titleString">
            Av herr Myrdal m. fl., om rätt för vetenskapsmän i de andra nordiska
            länderna att söka lärarbefattningar vid svenska universitet och
            högskolor m. m.
          </p>
          <p xml:id="i-KQa189HHWnMnhhYvkYM75T">
            Vid 1932 års riksdag väcktes i denna kammare en motion av herr
            Israel Holmgren (nr 64) med yrkande »att riksdagen ville besluta
            i skrivelse till Kungl. Maj:t anhålla om utredning om i vilken
            utsträckning samma rätt, som svensk medborgare har att söka lärarebefattningar
            vid våra universitet och högskolor, kan medgivas norsk, dansk
            eller finsk undersåte, ävensom om förslag till de ändringar i
            regeringsformen och övriga författningar, som därav föranledas»&gt;.
            1 sin motivering tog motionären sin utgångspunkt i det allmänna
            önske- målet, att alla onödiga skrankor mellan folken, som kunna
            tas bort, även böra tas bort. Vetenskapen är internationell, särskilt
            naturvetenskapen; i de juridiska och teologiska fakulteterna funnes
            kanske läroämnen av spe- ciellt nationell karaktär. Reformer på
            detta område måste i detta och i andra av motionären påpekade
            hänseenden föregås av utredning. Motionären ville inte ifrågasätta
            en allmän internationalisering av våra universitetsbefattningar;
            våra möjligheter att ta fruktbärande internationella initiativ
            äro begränsade av nationens litenhet. »Det finns dock ett område
            på kartan», säger motionären, »där Sveriges ställning är en annan
            och det är Norden. — De nordiska staterna bilda ett komplex för
            sig i Europa. Skiljelinjerna mellan de de nordiska länderna och
            det övriga Europa äro långt skarpare än mellan de förstnämnda
            länderna inbördes. Den som något vistats i Norge och Danmark och
            utanför Skandinaviens gränser får ovill- korligen ett starkt intryck
            härav. De nordiska folkens skaplynne, livsåskåd- ning, vanor,
            samhällsförhållanden och kulturförhållanden te sig för en utom-
            stående så lika, att de tyckas utgöra ett enda folk. Ett uttryck
            härför är, att man i allmänhet i utlandet icke skiljer på oss
            utan kallar oss skandi- naver helt enkelt». Efter att ha berört
            den nordiska ras- och språkgemenskapen fortsätter motionären:
            »Bland de nordiska (skandinaviska) länderna är Sverige det största
            och intar redan härigenom och även av andra skäl ställningen som
            primus inter pares. Denna ställning ger möjlighet till initiativ
            och förpliktar till initiativ om gemensamt uppträdande och samverkan
            mellan de skandinaviska länderna. Många sådana initiativ ha också
            tagits från svensk sida och varit till väl- signelse. : Det förefaller
            mig uppenbart, att det finns åtskilliga skrankor mellan de
          </p>
          <pb facs="riksdagen-motions-pdf/data/1938/mot_1938__fk__130/mot_1938__fk__130-002.pdf"/>
          <fw xml:id="i-N9uvDVYWjMuNWxT4jtfxYg">
            8 Motioner i Första kammaren, Nr 130.
          </fw>
          <p xml:id="i-ACBBDTerMMWqTjvqjVhwyu">
            skandinaviska folken, som icke äro till nytta, utan borde bort,
            och jag för- menar, att det skulle vara till vårt lands heder
            att härvid gå i spetsen. Som sådana onödiga skrankor räknar jag
            de hinder, som finnas för skandinaviska vetenskapsmän att fritt
            söka vetenskapliga befattningar vid alla de skandinaviska ländernas
            universitet. Det skulle säkerligen ha en sammanknytande och enande
            betydelse, vars vikt knappast kan överskattas, om norska, danska
            respektive finlandssvenska vetenskapsmän finge rätt att i samma
            ordning som svenska medborgare söka de vetenskapliga lärarebe-
            fattningarna vid våra universitet och högskolor. En dansk eller
            en norrman skulle icke hindras i sin undervisning av studenterna
            genom språket. Han kunde gott fortsätta att tala sitt eget språk
            och de bland studenterna, som icke kunde följa med från början,
            skulle så hastigt lära sig detta, och ingen anmärkningsvärd olägenhet
            skulle följa därav. Därom har jag riklig erfarenhet. Den enda
            sakliga invändning man, så vitt jag ser, kan göra mot ett sådant
            fritt utbyte av vetenskaps- män, är att man riskerar att ta brödet
            ur munnen på våra egna obefordrade vetenskapsmän om de i konkurrensen,
            t. ex. om en professur, skola kunna stickas ut av en dansk eller
            norrman. Jag frågar mig då: vilket är fördel- aktigare för vårt
            land, att vid en professorskonkurrens ta en svensk, som är underlägsen,
            eller att ta en dansk eller norrman, som är överlägsen? Ser man
            saken en smula i stort, så kan svaret icke bli mer än ett: landets
            intresse är att få den bästa. Detta betyder för undervisningen
            och för forskningen oändligt mycket. Det talas i dessa dagar mycket
            och med rätt om behovet av att begränsa en onödig import, men
            om någon import skall vara nödig och nyttig, så vore det väl importen
            av överlägsen intelligens och skaparkraft. Dessa män från våra
            grannländer, som äro av identiskt samma ras som vi själva, ha
            vi ingen svårighet att assimilera i vårt sam- hälle. Det är en
            ren och klar vinst för Sverige att få dem och deras av- komma
            införlivade med vårt folk. Det är givet, att det är önskligt,
            att svenska medborgare på samma sätt som här skisserats finge
            rätt att söka vetenskapliga lärarebefattningar vid de andra nordiska
            ländernas universitet. Det vill synas som om fördelarna härav
            skulle vara minst lika stora för våra grannar som för oss. Då
            t. ex. i Norge vid dess enda universitet finns två professurer
            i invärtes sjuk- domar, så finns vid BSveriges tre medicinska
            fakulteter sammanlagt fyra professurer i detta ämne. Beträffande
            möjligheterna att uppnå en överens- kommelse om reciprocitet med
            Finland ligga förhållandena ogynnsamt till på grund av språkbestämmelserna,
            som ge svensktalande vetenskapsmän en mycket försvårad ställning
            vid ansökan till vetenskapliga universitetsbefatt- ningar. Jag
            anser emellertid, att man icke borde göra beviljande av de här
            före- slagna rättigheter för våra grannländers forskare beroende
            av liknande till- stånd för oss i grannländerna. Kommer ett dylikt
            till stånd som resultat av förhandlingar i saken, så är det utmärkt,
            men Sverige borde enligt min
          </p>
          <pb facs="riksdagen-motions-pdf/data/1938/mot_1938__fk__130/mot_1938__fk__130-003.pdf"/>
          <fw xml:id="i-SeWVW4M4K5Z4Vys6Wa4V1i">
            Motioner i Första kammaren, Nr 130. 9
          </fw>
          <p xml:id="i-Cd4zJspBEoP5nHB9xqJPM4">
            mening dessförinnan och oberoende av dylika förhandlingar själv
            besluta. Det är även utan reciprocitet till fördel för Sverige
            att dra till sig grann- ländernas bästa forskare. Och för resten,
            skulle det icke oavsett detta överensstimma med svenskt kynne
            och vara för Sveriges ställning i Norden gagneligt att ta ett
            sådant första steg? Även om de andra nordiska länderna icke genast
            komme efter, skulle det nog icke dröja länge.» Vi ha så utförligt
            anfört motionärens motiv, då vad han här anfört i huvudsak överensstimmer
            med vår egen uppfattning. Vi ha oss även bekant, att denna uppfattning
            är vida utbredd bland vetenskapsmännen i Norden. Detta har under
            mycket lång tid varit fallet. I sitt stort anlagda program för
            det akademiska samarbetet i Norden, som dåvarande adjunkten, sedermera
            professorn i historia vid Lunds universitet Martin Weibull framlade
            1869, angav denne således såsom ett av de lämp- ligaste medlen
            »&gt;Ömsesidigt användande av lärarkrafter. Den som ägde kompetens
            som docent vid ett universitet borde vara berättigad söka ordi-
            narie tjänst vid alla de övriga nordiska höga lärosätena.» — Denna
            tanke framfördes senare vid olika tillfällen. Vi tillåta oss att
            för övrigt hänvisa till jur. och fil. kand. Gerhard Hafströms
            i Nordisk Tidskrift år 1935 tryckta undersökning »Nordisk Akademiskt
            samarbete». Herr Holmgrens ovannämnda motion behandlades av konstitutionsut-
            skottet i dess utlåtande nr 22. Utskottet påpekade den även i
            motionen berörda rätt, Konungen enligt 28 $ regeringsformen äger
            att efter hörande av universitetsmyndigheterna eller på deras
            framställning till lärarbefatt- ningar vid universiteten — de
            teologiska tjänsterna likväl undantagna — kalla även utländska
            män av utmärkt förtjänst och antydde, att denna dis- pensmöjlighet
            ibland utnyttjats, samt berörde, hur en nära samverkan mellan
            universiteten i de nordiska länderna kunde åvägabringas och i
            viss ut- sträckning också redan äger rum genom inbjudan till framstående
            veten- skapsmän vid universitet i ett av länderna att hålla en
            serie föreläsningar vid universiteten i något av de andra länderna.
            Utan angivande av andra skäl avstyrkte utskottet motionen. De
            frisinnade utskottsledamöterna, herrar David Bergström och Olson
            i Mora, reserverade sig till förmån för en riks- dagsskrivelse
            i ämnet. Vid behandlingen av utskottsutlåtandet utspann sig i
            båda kamrarna en livlig och synnerligen upplysande debatt. För
            den i motionen framförda tanken uttalade sig i första kammaren,
            utom motionären, herrar Bergman, Enhörning, Hellberg, Norling,
            Roos, David Bergström, Pauli, Schlyter, Olof Olsson och Möller.
            För utskottets förslag talade herrar Vennerström, Ekman och Reuterskiöld;
            av dessa synes emellertid endast herr Reuter- skiöld hava intagit
            en principiellt avvisande inställning, medan de båda förstnämnda
            talarna mera fäste uppmärksamheten vid vissa praktiska syn- punkter.
            I andra kammaren fick motionären medhåll av herrar Engberg, Mosesson
            och Lundstedt, medan herrar Sävström, Fast, Peterson i Broaryd,
            Lindskog, Björck i Kristianstad och Sandwall försvarade utskottets
            linje. Båda kamrarna följde utskottet.
          </p>
          <pb facs="riksdagen-motions-pdf/data/1938/mot_1938__fk__130/mot_1938__fk__130-004.pdf"/>
          <fw xml:id="i-44cCEQpHSghRhLAk1yV5Yu">
            10 Motioner i Första kammaren, Nr 130.
          </fw>
          <p xml:id="i-HJJhzfFf7gm9P5gW4DeqpG">
            Vi mena nu, att de sex år, som förflutit, sedan riksdagen fattade
            detta beslut, i många väsentliga hänseenden förstärkt skälen för
            en reform i den riktning 1932 års motion angav. Detta torde vara
            uppenbart och behöver icke särskilt motiveras. Allmänt vilja vi
            understryka, att det intresse, vi här göra oss till tolk för,
            icke kan anses tillfredsställt genom Konungens rätt att efter
            förslag av universitet kalla utlänning utan blott genom rätt för
            vissa utlänningar att på samma villkor som svensk undersåte söka
            en läro- stol, då den är ledig. Vi vilja påpeka, att den förhoppning,
            som av flera av de riksdagsleda- möter, vilka talade för utskottets
            avslagslinje, framfördes, att den nuvarande grundlagsbestämmelsen
            möjliggör ett i framtiden livligare inkallande av ut- ländska
            forskare till svenska lärarbefattningar, icke förverkligats. I
            debatten framhölls, att ett förslag till en reform som denna borde
            komma från universiteten själva. Av skäl, som i debatten angåvos
            av herr Holmgren, kunna vi icke godkänna denna invändning. Det
            är näppeligen universitetens plikt eller ens möjlighet att taga
            ståndpunkt i en fråga som denna. Frågan, som är av principiell
            art och som sammanhänger med vår utrikespolitiska orientering,
            är i eminent grad en riksdagsfråga. Men vidare vilja vi påpeka,
            att herr Lindskog, vilken dock anslöt sig till utskottets linje,
            ej blott deklarerade, att han för egen del hyste »mycket, mycket
            stora sympatier» för tanken på denna reform, utan även vittnade
            om, att det fanns »mycket starka sympatier» för den även inom
            våra universitet. Under de sex år, som sedan dess förflutit, hava
            förvisso dessa sympatier ytter- ligare stärkts. Vid genomgången
            av riksdagsdebatten hava vi emellertid vunnit klarhet om, att
            utredningsyrkandet bör läggas något annorlunda. Givetvis bör så-
            lunda Island icke bortglömmas bland de nordiska länderna, samt
            vidare svenskamerikan eller allmänt utländsk medborgare, som varit
            svensk eller härstammar från Sverige, givas samma rätt som medborgare
            i de övriga nordiska länderna. Det är av debatten vidare uppenbart,
            att många gärna vilja tänka sig en allmän nordisk konkurrens om
            våra vetenskapliga befatt- ningar men blott under förutsättning
            av full reciprocitet; detta i syfte att försvara våra egna obefordrade
            vetenskapsmäns framtidsutsikter. Även om vi för vår del anse vissa
            skäl föreligga för oss i Sverige att taga detta steg även utan
            att avvakta reciprocitet, synes det oss likväl självklart, att
            ut- redningen i här angivna hänseende bör vara förutsättningslös
            och så- ledes omfatta jämväl frågorna, huruvida reciprocitet kan
            uppnås och, om ej, huruvida Sverige i trots härav bör för egen
            del genomföra reformen. Ut- sikterna till en överenskommelse om
            reciprocitet torde vara goda. Vi erinra om att Danmark intill
            för några år sedan gav nordisk vetenskapsman samma rätt som dansk
            och att, när ändring härvidlag beslöts, det uttalades, att detta
            skedde på grund av en önskan om reciprocitet. Motionärerna finna
            det också synnerligen önskvärt och betydelsefullt att reciprocitet
            uppnås. Slutligen bör det ställas klart, att vi ej utan vidare
            förutsätta, att alla ve- tenskaper äro internationella och att
            ej vissa — +t. ex. en del juridiska och
          </p>
          <pb facs="riksdagen-motions-pdf/data/1938/mot_1938__fk__130/mot_1938__fk__130-005.pdf"/>
          <fw xml:id="i-B74hsSZQgnenPUxjoqJFfD">
            Motioner i Första kammaren, Nr 130. 11
          </fw>
          <p xml:id="i-ASTSYhBr1rjWYyh94oyF4u">
            samhällsvetenskapliga — äro i viss grad nationellt begränsade
            (varför detta särskilt skulle gälla de teologiska, vilka enligt
            grundlagen äro undantagna till och med från den dispensrätt vid
            kallelse, som Konungen nu har, före- faller oss oförklarligt).
            Emellertid reser sig här den frågan, huruvida icke detta intresse
            att få den nationella sidan av en vetenskap väl tillgodosedd bäst
            tillvaratages genom att de ifrågavarande läroämnena till sina
            områden klarare bestämmas; i och för sig har detta intresse ingenting
            att göra med vetenskapsmannens själva medborgarskap. Kan denna
            linje med en mera specifik formulering av ämnena icke fullföljas,
            har man givetvis — efter ut- redning om vilka vetenskapliga ämnen,
            som skola antagas vara i viss grad nationellt begränsade — att
            antingen undantaga vissa lärostolar från den fria nordiska konkurrensen
            eller bestämma vissa villkor för denna konkur- rens beträffande
            dessa lärostolar. På grund av vad här anförts tillåta vi oss hemställa,
          </p>
          <p xml:id="i-WdtGYZCpgFrGd3a8i3UVAM">
            att riksdagen ville i skrivelse till Kungl. Maj:t anhålla om
            utredning, huruvida och i vilken utsträckning samma rätt, som
            svensk medborgare har att söka lärarbefattningar vid våra uni-
            versitet och högskolor, kan medgivas dansk, finländsk, isländsk
            eller norsk undersåte samt annan utländsk medborgare, som varit
            svensk eller härstammar från svensk medborgare.
          </p>
          <p xml:id="i-8DqZrFMCApEFYuYDhNSd4B" type="date">
            Stockholm den 23 januari 1938.
          </p>
          <div xml:id="i-9W4Yj3qDsmtzxo1MU7YXPr" type="signatureBlock">
            <list xml:id="i-X6NtySgLWE2yp7fyACjvAw">
              <item xml:id="i-RKhNEecb3zJJGN5y9EB5ra" who="i-73FH7pEHnaU397YqnqWJQQ" type="signature">
                Gunnar Myrdal
              </item>
              <item xml:id="i-FvANKLxiKvxiyUbkV9GkHQ" who="i-VqHqFtpMi7Xi5LGov8xWcU" type="signature">
                Rickard Lindström
              </item>
              <item xml:id="i-AFmuA1fc6zFGNqEY5bSovF" who="i-BqDGKscaLhUZHhaFFmx5pf" type="signature">
                Bertil Ohlin
              </item>
              <item xml:id="i-HWqg2xZaT6SZXj3VHKMfza" who="i-Vofu3seWF5yQe8KpMLXV3T" type="signature">
                Georg Andrén
              </item>
            </list>
          </div>
          <pb facs="riksdagen-motions-pdf/data/1938/mot_1938__fk__130/mot_1938__fk__130-006.pdf"/>
          <p xml:id="i-3PrCwqt63goVgYQfXHDwf8">
            ? a
          </p>
          <p xml:id="i-B1rQNSySnpNMMXQWPwayc8">
            vi i gä i oh 9 é - Ro oc S mo [ Nar &gt; U8 ä AK s - 1 H - 3
            + 1 Es Ö h at i &gt; a : ,
          </p>
          <p xml:id="i-R7DJcbC7cvXqkbGXdpdt1p">
            , « KR 2 - F dt Ö u id : g a rv a - - - . a i
          </p>
          <p xml:id="i-LSRSaXtewAE4RN5tLmPNf3">
            . oo É öre Rn er Ö OR - i - a v (d « a - b axen åå i . SE : A
            dd SA i
          </p>
        </div>
      </div>
    </body>
  </text>
</TEI>
