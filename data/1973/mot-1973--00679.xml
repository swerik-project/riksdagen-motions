<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00679">
  <teiHeader>
    <fileDesc>
      <titleStmt>
        <title>om översyn av samhällets stöd till ungdomsorganisationerna.</title>
        <author>av fru Hjelm-Wallén och herr Gustavsson i Nässjö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av samhällets stöd till ungdomsorganisationerna.</title>
          <idno type="rdwebb">FW02679</idno>
          <rs type="number">679</rs>
          <ref type="dokument_url_text">http://data.riksdagen.se/dokument/FW02679/text</ref>
          <ref type="dokument_url_html">http://data.riksdagen.se/dokument/FW02679</ref>
          <ref type="dokumentstatus_url_xml">http://data.riksdagen.se/dokumentstatus/FW02679</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-3sd3coveTcEfybUorJpXWf</idno>
            <name>ÅKE GUSTAVSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FGvD2w3A6XrL5siq2SZ7Kw" type="signed"/>
        <correspContext corresp="i-FGvD2w3A6XrL5siq2SZ7Kw">
          <note type="signatory" corresp="i-SySN6qMqpcrxHXHJgwvJdT"/>
          <note type="signatory" corresp="i-3sd3coveTcEfybUorJpXWf"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__679/mot_1973__679-001.pdf"/>
      <fw xml:id="i-Ru4cwy1KYXsrkpkfc3XKYk">
        Mot. 1973:679 2
      </fw>
      <div xml:id="i-FgHBvmpMRSiRo23BvjuPo6" type="motHeader">
        <div xml:id="i-LvKQf56kSvmQ5JLQpa4VXn" type="motTitle"/>
        <div xml:id="i-HmbCZyVuew31LR2aKciqYH" type="motSubmissionInfo"/>
      </div>
      <div xml:id="i-KwP6UuPufJegRMAMr146nu" type="motBody">
        <div xml:id="i-T1H5emf3AXS6JbjvWDq5zs">
          <p xml:id="i-RAacAwyE6st9a4jQdospAf">
            Motioner nr 679—683 år 1973 Mot. 1973 679—683
          </p>
          <p xml:id="i-VMyZPduCm6oihDhpQB76pP">
            Nr 679
          </p>
          <p xml:id="i-9Kjywtsnh366cWnZ1bSg8v">
            av fru Hjelm-Wallén och herr Gustavsson i Nässjö om översyn av
            samhällets stöd till ungdomsorganisationerna.
          </p>
          <p xml:id="i-CniruN3vn5b1acn1bFBxgw">
            Ungdomsorganisationerna utgör en väsentlig del av ungdomens fritids-
            miljö, och de är ytterst betydelsefulla för hela föreningslivet
            och för demokratin. Det är därför vanligt att ungdomsorganisationernas
            stora värde omvittnas. Samhället har visat sin uppskattning genom
            ökade anslag. Samhällets motiv för anslagstilldelning har under
            åren förändrats. Tidigare betonades mycket starkt ungdomsorganisationernas
            positiva betydelse i det socialt förebyggande ungdomsarbetet.
            Numera framhävs oftare ungdomsorganisationernas positiva betydelse
            för ungdomen genom samhällsfostrande och personlighetsutvecklande
            arbete. Organisationerna utgör en väsentlig del i vår demokrati.
            De är rekryteringsbasen för vuxenorganisationerna. I föreningarna
            bibringas ungdomen demokratisk träning genom att delta i beslutsprocessen,
            träna samarbetsförmåga och dela ansvaret för den egna organisationen.
            I och med att fritiden blir allt längre blir behovet av meningsfulla
            fritidsaktiviteter allt större. Ungdoms- organisationerna tillhandahåller
            och stimulerar till positiv och personlig- hetsutvecklande fritidsverksamhet.
            Ungdomen ges därigenom möjlighet att kanalisera opinionsbildning
            och möjlighet till påverkan i samhällsut- vecklingen. Ungdomsorganisationernas
            verksamhet har även direkt betydelse för samhället. En kostsam
            kommunal ungdomsverksamhet har byggts upp i de flesta kommuner.
            Naturligtvis skulle det kommunala ansvarstagandet kraftigt behöva
            ökas om inte det ideella ungdomsarbetet ges möjlighet att expandera.
            Inom skolans inre arbete har ungdomsorganisationerna påtagit sig
            vissa uppgifter, t.ex. genom deltagande i samhällskunskapsundervisningen
            bl. a. genom presentation av sin verksamhet, genom att organisationernas
            verksamhet och deras ledare ställs till förfogande i fritt valt
            arbete och genom de politiska ungdomsförbundens medverkan vid
            genomförandet av skolvalen. I utredningen ”Skolans inre arbete”
            skall organisationernas roll beaktas, och det kan förmodas att
            skolan ytterligare kan komma att nyttiggöra sig ökat samarbete
            med ungdomsorganisationerna. I flera kommuner pågår försök med
            fritidsverksamhet för skolbarn anordnad av ungdomsorganisationerna
            som en ersättning till fritidshem- men. På andra håll har organisationerna
            engagerat sig i parklekverksam- het. Barnstugeutredningen har
            diskuterat att vidga barnstugornas och fritidshemmens samarbete
            med barn- och ungdomsorganisationerna. Också på andra plan gör
            ungdomsorganisationerna samhällsinsatser. Samhället har länge
            använt föreningarna i opinionsförmedling angående
          </p>
          <p xml:id="i-PmFoRwVoJ27VEZqbAJuLdZ">
            1 Riksdagen 1973. 3 saml. Nr 679—683
          </p>
          <pb facs="riksdagen-motions-pdf/data/1973/mot_1973__679/mot_1973__679-002.pdf"/>
          <p xml:id="i-Nq6WHtvcrASCXKrbmRqQC5">
            alkoholupplysning. Senare har ungdomsorganisationerna påtagit
            sig opi- nionsbildarrollen — och erhållit direkta statsbidrag
            för detta — i narkotikafrågor, för insatser mot miljöförstöring
            och ökad internationell medvetenhet. Samtidigt som ungdomsorganisationernas
            samhällsinsatser har vidgats, har föreningsverksamheten bland
            ungdom utsatts för hård konkurrens. De kommunala ungdomsgårdarna
            har i många fall en verksamhet som föreningarna inte har ekonomiska
            möjligheter att konkurrera med. I andra fall går samarbetet med
            ungdomsgården bra genom att den omskapas till en föreningsgård.
            Kommunal fritidsverksamhet för ungdom kan dock ofta upplevas som
            konkurrens av ungdomsorganisationerna. Än starkare känner naturligtvis
            ungdomsorganisationerna konkurrensen från det kommersiella fritidsutbudet.
            Hela fritidssektorn har starkt kommit att kommersialiseras, och
            detta gäller i mycket hög grad utbudet av fritidssysselsättning
            för ungdom. Det har varit naturligt att samhället mött denna utveckling
            med ökad anslagsgivning till ungdomsorganisationerna. Anslagsutvecklingen
            är dock mycket svår att överblicka på grund av att alla samhällsleden,
            stat, landsting och kommun (däri också kyrkokommun) ger anslag.
            Klart är dock att anslagen generellt sett kraftigt har ökats,
            även om de i förhållande till behoven av organisationerna bedöms
            som otillräckliga. Enligt 1962 års ungdomsutrednings förslag är
            de statliga anslagsposterna uppdelade i centralt stöd, stöd till
            utbildning av ungdomsledare och fritidsgruppsstöd (sedermera lokalt
            stöd). Till de två senare anslagsposter- na lämnar också landsting
            och kommuner bidrag, vilkas totala omfattning enbart kan uppskattas.
            En stor del av stödet till idrotten tillfaller också ungdomsverksamhet
            i organiserad form. Anslagsuppdelningen och svårigheterna att
            nå samordning mellan de olika samhällsleden har påtalats som ett
            problem av ungdomsorganisatio- nerna. De förändringar som under
            åren skett i anslagens innehåll och belopp har i grunden inte
            förändrat detta. Det kan ifrågasättas om det är rationellt och
            lämpligt att ”lokalt stöd” skall vara en statlig anslagspost.
            En av anledningarna till fritidsgruppsstödet var att stimulera
            kommuner- na till liknande stöd. Detta behov av stimulans till
            kommunerna borde knappast längre äga giltighet. Kommunerna har
            blivit större med en mer organiserad anslagsgivning till ungdomsorganisationerna,
            och ett kommu- nalt verksamhetsstöd har därvid kommit att anses
            som självklart. Samtidigt har hävdats att det vore naturligt att
            staten tog på sig ett större ansvar för stödet till utbildningen
            av ungdomsledare och att kommuner- na/landstingen delvis borde
            avlastas denna bidragsform. Det lokala stödet är den enda statliga
            anslagsform, där ungdomsakti- vitet inom idrottsrörelsen och ungdomsorganisationernas
            verksamhet ges bidrag ur samma anslagspost. Utfallet av denna
            bidragsgivning har blivit mycket ojämnt och därför kritiserats.
            Tydligen har idrottsrörelsen mycket lätt att samla ungdom till
            dess fritidsverksamhet, medan de idéburna organisationerna har
            svårare att aktivera ungdomen i deras verksamhet. Det kan därför
            ifrågasättas om det är lämpligt att ha
          </p>
          <pb facs="riksdagen-motions-pdf/data/1973/mot_1973__679/mot_1973__679-003.pdf"/>
          <fw xml:id="i-X3tSKq9Rrc3Scz4e77WUVm">
            Mot. 1973:679 3
          </fw>
          <p xml:id="i-HvV7nz9wT4nX9SKo27cjVL">
            idrottsrörelsens ungdomsverksamhet och ungdomsorganisationerna
            sam- manförda i bidragssammanhang. I årets statsverksproposition
            anförs också att det skall övervägas att samordna det statliga
            bidraget till idrottsrörelsens lokala ungdomsverksamhet med övrigt
            idrottsstöd. Även i övrigt bör det diskuteras om stödet till ungdomsorganisatio-
            nerna skall utgå enbart enligt generella normer. Det föreligger
            stora skillnader mellan olika organisationers möjlighet att arbeta.
            Tillgången till ungdomsledare är ytterst viktig för föreningarnas
            verksamhet och stabilitet. Ledartillgången är mycket olika från
            organisation till organisa- tion bl.a. beroende på om organisationen
            använder unga eller vuxna ledare samt närheten till en vuxenorganisation.
            Ungdomsledarens roll skiljer likaså mellan organisationerna. Vidare
            är möjligheten att samla ungdomar t. ex. till ett idéburet samhällsengagemang
            i allmänhet mycket svårare än att samla ungdomar till idrottsverksamhet
            eller hobbyverksam- het. Enligt vår mening är det angeläget att
            överse anslagen till ungdomsverksamheten också utifrån dessa aspekter.
            Såsom här beskrivits menar vi motionärer att det nu finns behov
            av en prövning av de olika anslagsposterna, vilka organisationer
            som ungdoms- stödet skall omfatta, samt av en samordning av anslagen
            mellan de olika samhällsleden. Därvid bör även beaktas det stora
            stöd som kyrkokom- munen lämnar till kyrkan närstående ungdomsorganisationer,
            vilket medfört att dessa organisationers anslagsönskemål hos de
            övriga samhälls- leden ofta särbehandlas. Även beträffande anslagen
            till dessa organisatio- ner borde en samordning komma till stånd.
            Den av kulturutskottet föregående år (KrU 1972:8) förordade utredningen
            om en samordning av handläggningen av ungdomsfrågor mellan skolöverstyrelsen
            och statens ungdomsråd borde likaledes kunna tas upp i detta sammanhang.
            Statens ungdomsråd har låtit utreda de statliga bidragsformerna.
            Vi motionärer, som har varit verksamma i dessa utredningar, anser
            att en större övergripande och samordnande utredning nu bör komma
            till stånd. Det underlag som finns hos statens ungdomsråd bör
            därvid vara till god hjälp liksom den information som samlats
            genom ungdomsrådets försöksverksamhet och uppföljande forskning
            av ungdomens fritidsvanor. Det finns således enligt vår mening
            inte behov av en ny stor grundläggan- de ungdomsutredning såsom
            1962 års ungdomsutredning utan översynen bör begränsas till samhällets
            stöd till ungdomsorganisationerna. Vi vill också understryka att
            den föreslagna utredningen inte får innebära att anslagstilldelningar
            hämmas. Det finns i dag hos ungdomsorganisationerna en otillfredsställelse
            med den samhälleliga bidragsgivningen till deras verksamhet. Även
            kommuner och landsting har uttalat att samordningen i bidragsgivningen
            måste fungera bättre. Vi vill i detta sammanhang hänvisa till
            två skrivelser till statsministern. Den ena från ordföranden i
            Kommunförbundets idrotts- och fritidsdelegation, borgarrådet Thorsten
            Sundström, samt den andra en skrivelse från 13 ungdomsorganisationer.
            Båda skrivelserna uttalar sig för ”en allmän översyn av hela bidragssystemet
            genom en särskild
          </p>
          <pb facs="riksdagen-motions-pdf/data/1973/mot_1973__679/mot_1973__679-004.pdf"/>
          <fw xml:id="i-PLJEsB8fQWMkiNgEPnWYwp">
            Mot. 1973:679 4
          </fw>
          <p xml:id="i-93LTz596hwqiNCcXAuxiPy">
            utredning” respektive ”en genomgripande översyn av samtliga statliga
            bidragsformer genomföres och samhällets erkända behov av idéburet
            ungdomsarbete därvid särskilt beaktas”. En genomgång av samhällets
            totala stöd till ungdomsorganisationerna, som skall syfta till
            en samordning och en rationellare ansvarsfördelning mellan samhällsleden,
            kan eventuellt också komma att innebära viss förändring i de ekonomiska
            åtagandena. Därför torde den föreslagna översynen behöva göras
            i anknytning till den kommunalekonomiska utredningen, t.ex. genom
            en arbetsgrupp i anslutning till denna utredning eller en separat
            utredning i nära samarbete med denna. Med hänvisning till det
            anförda hemställes att riksdagen hos Kungl. Maj:t begär en översyn
            av samhällets totala stöd till ungdomsorganisationerna enligt
            de riktlinjer som anges i motionen.
          </p>
          <p xml:id="i-Cwk5yrJ4Vv9jR87ANPrZXe" type="date">
            Stockholm den 24 januari 1973
          </p>
          <p xml:id="i-TSKYRpGYiqNvhQiXhm7vfF">
            LENA HJELM-WALLÉN (s) ÅKE GUSTAVSSON (s) i Nässjö
          </p>
        </div>
      </div>
    </body>
  </text>
</TEI>
