<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00282">
  <teiHeader>
    <fileDesc>
      <titleStmt>
        <title>Finansiering av public service</title>
        <author corresp="i-WTUJB2R5FNpHU89dXa4RTX i-PgfrE9pakWspkNp9dr9ejT">av Emma Henriksson och Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finansiering av public service</title>
          <idno type="rdwebb">GY02Kr282</idno>
          <rs type="number">Kr282</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr282/text</ref>
          <ref type="dokument_url_html">http://data.riksdagen.se/dokument/GY02Kr282</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr282</ref>
          <ref type="doc">http://data.riksdagen.se/fil/CD10CFAD-68E6-4575-A16E-D885EC9C8CF9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8jMENG7bcdeAdgDAFEeMA5" type="signed"/>
        <correspContext corresp="i-8jMENG7bcdeAdgDAFEeMA5">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-Ks8FwNZYgkvBQzbPAddCCD" type="numbering">
          <date when="2010-10-28"/>
        </correspAction>
        <correspAction xml:id="i-HUkHjyday2kwb1DLWcg3iH" type="submission">
          <date when="2010-10-26"/>
        </correspAction>
        <correspAction xml:id="i-7upcmPYH7PiUVKDtcUSNEb" type="transfer">
          <date when="2010-10-26"/>
        </correspAction>
        <correspAction xml:id="i-R16NaEmnoiEpeYfLvgfN4S" type="assigned"/>
        <correspContext corresp="i-R16NaEmnoiEpeYfLvgfN4S">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EBqn5K5e2cNR9e4jGwFMQ8" type="motBody">
        <div xml:id="i-86ADK4HXcXHZdesCQMytvj" type="motProposal" subtype="förslag">
          <head xml:id="i-i3jfgxS3vgEWcKAiRVGjg">
            Förslag till riksdagsbeslut
          </head>
          <p xml:id="i-Dy8xhMuz6pPFwoAWQaYWLX">
            Riksdagen tillkännager för regeringen som sin mening vad som
            anförs i motionen om att tillsätta en utredning i syfte att ersätta
            dagens radio- och tv-avgift med ett annat finansieringssystem
            för public service.
          </p>
        </div>
        <div xml:id="i-TGUooPuPsBPak84TYauU82" type="motContent">
          <head xml:id="i-KfgNECUA63zwfJbtajrxsH" type="h1">
            Motivering
          </head>
          <p xml:id="i-XBumYiG3FuHQoVgd8fWo6G">
            En principiell utgångspunkt vid avgiftsbeläggning bör vara att
            den avgift som betalas kopplas till en specifik tjänst. Syftet
            med public service är i första hand att tillhandahålla en oberoende
            röst i etern för samtliga medborgare och invånare i Sverige. Vissa
            av oss uppskattar att ta del av det programutbud som erbjuds i
            radio och tv men även om vi inte gör det har vi alla en demokratisk
            nytta av dess förekomst. Detta speglas inte av det sätt på vilket
            public service idag finansieras. Licensavgift har i en eller annan
            form funnits i över 100 år. Men det som i begynnelsen hade en
            tydlig koppling mellan vad som betalades in och vad man fick tillbaka
            har suddats ut. Sedan färg-tv-tillägget togs bort på 90-talet
            (en bra stund efter att de sista svart-vita mottagarna körts till
            tippen) har kopplingen varit svår att se.
          </p>
          <p xml:id="i-EFk9CybsMknNGwFH58tH6F">
            Oavsett om innehavaren av tv och/eller radio nyttjar public service
            så måste avgiften betalas. I praktiken är det inte en avgift för
            public service utan en innehavsavgift för tv-mottagare, vilket
            den senaste public serviceutredningen också slog fast. Vi anser
            inte att ett sådant system är försvarbart och därför bör radio-
            och tv-avgiften ersättas med ett bättre finansieringssystem för
            public service.
          </p>
          <p xml:id="i-TWjoKStSGrFircxZ2tEecd">
            Det finns flera alternativa tillvägagångssätt att ersätta radio-
            och tv-avgiften. Det som troligen är enklast att införa är att
            public service finansieras via skattsedeln precis som andra kollektiva
            nyttigheter. Det skulle dock belasta statskassan med ytterligare
            en ny stor utgift då radio- och tv-avgiften inbringar cirka sju
            miljarder kronor. En sådan utgift skulle naturligtvis behöva ställas
            mot andra viktiga ändamål. Det största problemet med en sådan
            modell är dock att den riskerar undergräva det politiska oberoendet.
          </p>
          <p xml:id="i-AJrvAPWKUDAbSsSPtvfhBB">
            Ett annat alternativ är att hushåll skulle kunna ha den tekniska
            möjligheten att välja bort SVT ur sitt kanalutbud. I ett sådant
            system skulle de som väljer att ha SVT betala en avgift precis
            som hushåll idag får göra för olika betalkanaler. Betalas inte
            avgiften försvinner SVT ur kanalutbudet. Detta skulle dock vara
            ett avsteg från synsättet att public service är en samhällsnyttighet
            som samtliga medborgare har nytta av även om de inte för tillfället
            tar del av programutbudet.
          </p>
          <p xml:id="i-BxNNdUPKkwaoQqJsefB82g">
            Ett tredje alternativ skulle kunna vara att finansiera, eller
            delfinansiera, public service med reklam i någon av kanalerna.
            På så sätt skulle finansieringen för SVT fungera på samma sätt
            som för TV4 fast med olika ägarstrukturer och ägardirektiv. Detta
            innebär dock en risk att det kommersiella oberoendet undergrävs.
          </p>
          <p xml:id="i-BSDt9o96MGADqFYBmAoL3r">
            Ett fjärde alternativ skulle vara att fortsätta med en avgiftsfinansiering
            som går vid sidan av budgeten så som exempelvis begravningsavgiften.
            Antingen genom att samtliga skattebetalare, eller varje hushåll,
            är med och finansierar. Avgiften kan liksom begravningsavgiften
            vara satt som andel av beskattningsbar inkomst eller utgöras av
            en fast summa för samtliga skattebetalare. Även detta alternativ
            inrymmer en komplexitet som inte omedelbart kan lösas men är enligt
            oss det alternativ som utifrån vad tidigare utredningar visat
            förefaller vara det som på bästa sätt tillgodoser de intressen
            som behöver värnas.
          </p>
          <p xml:id="i-SDdmL8CAWqgjZp5skk6RCS">
            Det finns alltså flera vägar att ersätta dagens radio- och tv-avgift
            och frågan har redan berörts i ett flertal utredningar. Gemensamt
            för dessa är dock att de haft ett bredare huvudfokus varpå frågan
            om radio- och tv-avgiften hamnat lite i skymundan. Vi vill därför
            att en utredning ska tillsättas som har som huvuduppdrag att komma
            med förslag på hur radio- och tv-avgiften ska reformeras.
          </p>
        </div>
        <div xml:id="i-TJ8DkCyTfAAn7imNbxLy23" type="motSignatures">
          <list xml:id="i-P2Egkj82WvnJYs5RDPZt2s">
            <item xml:id="i-32o6QNxdhzWCKTcXJYutPK" who="i-WTUJB2R5FNpHU89dXa4RTX">
              Emma Henriksson (KD)
            </item>
            <item xml:id="i-WaYKZi8MVHZCWmKnFBW544" who="i-PgfrE9pakWspkNp9dr9ejT">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
