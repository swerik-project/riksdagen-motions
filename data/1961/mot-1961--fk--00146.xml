<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00146">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__146/mot_1961__fk__146-001.pdf"/>
      <fw xml:id="i-K96L1rKgvniPJgjypcmAJH">
        4 Motioner i Första kammaren, nr 146 år 1961
      </fw>
      <div xml:id="i-8eUxDygBWDBxXWcYmzYWrd" type="motHeader">
        <div xml:id="i-9wSF3Qh1LNxJd6ftBEhPKt" type="motTitle"/>
        <div xml:id="i-GYavvhcpofnRmjoSTSL3qq" type="motSubmissionInfo"/>
      </div>
      <div xml:id="i-Kx9ka3d7qjWPcF7ZhzhnKP" type="motBody">
        <div xml:id="i-Wx1FTpFFFKuZqciVYLhD1v">
          <p xml:id="i-8nS3nTYze5pYXPpTvGr9Wa">
            Nr 146
          </p>
          <p xml:id="i-4WmR3EHg4d9se27Ny17F32">
            Av herrar Hedblom och Hilding, om avdragsrätt vid beskattningen
            för periodiskt understöd till ståderande.
          </p>
          <p xml:id="i-V6wmEsPeVXRwzztU7DF3H5">
            (Lika lydande med motion nr 169 i Andra kammaren)
          </p>
          <p xml:id="i-AgT8mBZwWcJNBC4ymsjN9K">
            Frågan om avdragsrätt för periodiskt understöd till studerande
            har länge väntat på sin lösning. Lika olöst är frågan om rätt
            till avdrag för amorte- ringar av studieskulder. En proposition
            har dock aviserats av Kungl. Maj:t beträffande särskilt stöd åt
            de studieskuldsatta m. m. Anledning torde fin- nas att, då detta
            förslag ligger på riksdagens bord, återkomma till studie- skuldfrågan.
            De båda frågorna har ju ett intimt samband med varandra, och under
            den långa debatten om de båda spörsmålen har en samtidig lös-
            ning framstått som naturlig. Då något förslag från Kungl. Maj:t
            icke aviserats beträffande avdrags- rätten för periodiska understöd
            till studerande, är det skäl att understryka, att det icke finnes
            anledning att avföra denna fråga från dagordningen för den händelse
            årets riksdag skulle fatta beslut i studieskuldfrågan. Båda frågorna
            har karaktär av rättvisefrågor och pockar på en snar lösning.
            Riksdagen har vid ett flertal tillfällen uttalat sig för en lösning
            av de båda frågorna. Så uttalade bevillningsutskottet 1952 att
            det ansåg det angeläget, att riksdagen bereddes tillfälle att
            pröva ett förslag till ändrade bestäm- melser i fråga om utformningen
            av avdragsrätten för periodiskt understöd. I skrivelse till Kungl.
            Maj:t begärde riksdagen förslag i ämnet, om möjligt till 1953
            års riksdag. Inget regeringsförslag framlades detta år och ej
            heller 1954 eller 1955. En ny begäran från riksdagen 1955 om proposition
            blev ej heller den hörsammad. Folkpartimotionen till 1956 års
            riksdag i samma fråga gav till resultat att riksdagen uttryckte
            förhoppningen, att det skulle bli möjligt för 1950 års skattelagssakkunniga
            — som fått frågorna för för- nyad utredning — att slutföra sitt
            utredningsarbete i så god tid att propo- sition skulle kunna föreläggas
            1957 års riksdag. Förslag beträffande studieunderstöden framlades
            av skattelagssakkunniga 1956, men med hänsyn till att förslag
            om studiekostnaderna ej förelegat har Kungl. Maj:t hittills avstått
            från att förelägga riksdagen proposition om avdragsrätt för studieunderstöd.
            I ett interpellationssvar till herr Helén 1958 anförde herr Sträng
            dessutom betänkligheter mot de skattelagssak- kunnigas förslag
            ur statsfinansiell synpunkt. Men det måste understrykas att kravet
            på avdragsrätt för studieunderstöd är en rättvisefråga, som gäl-
          </p>
          <pb facs="riksdagen-motions-pdf/data/1961/mot_1961__fk__146/mot_1961__fk__146-002.pdf"/>
          <fw xml:id="i-WKs1bepvyjF6EbRhEYDCX6">
            Motioner i Första kammaren, nr 146 år 1961 5
          </fw>
          <p xml:id="i-t5UL9bWqzEZ1JbPVBfkC3">
            ler hur de samlade skattebördorna skall fördelas. Principiellt
            kan det alltså inte avvisas med hänvisning till otillräckliga
            statsfinansiella resurser. Ingen torde bestrida att de nuvarande
            bestämmelserna om periodiska understöd är orättvisa. Avdrag för
            periodiskt understöd är sålunda medgivet till en sysslolös person.
            Men om föräldrar gör ekonomiska uppoffringar för att hjälpa sina
            barn till studier eller annan utbildning får ej motsvarande av-
            drag göras. Det bör understrykas att de som främst berörs av frågan
            i regel är löntagare som ingalunda tillhör de högsta inkomstskikten.
            I tidigare motioner rörande avdragsrätt för periodiskt understöd
            till stu- derande har framhållits att en annan konstruktion än
            den skattelagssak- kunniga föreslagit vore att föredraga. Avdragsrätten
            borde inte vara av den snäva karaktär som dessa tänkt sig. Denna
            fråga har nu varit föremål för ett ganska omfattande utredningsarbete,
            varför ett definitivt förslag som tillgodoser de synpunkter, som
            riksdagen anfört i samband med sin begäran om förslag till ändrade
            avdragsregler, nu bör läggas på riksdagens bord. Med hänvisning
            till vad som ovan anförts föreslås, att riksdagen måtte besluta
            att i skrivelse till Kungl. Maj:t hemställa om proposition rörande
            avdragsrätt vid beskatt- ningen för studieunderstöd senast till
            1961 års riksdags höstsession.
          </p>
          <p xml:id="i-8q1JFi1KA3qD4qdy5WM6Q9" type="date">
            Stockholm den 24 januari 1961
          </p>
          <p xml:id="i-VYtJPsg9Ea21jzTjXJweV1">
            Staffan Hedblom Per Hilding
          </p>
        </div>
      </div>
    </body>
  </text>
</TEI>
