<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Mj_0329/mot_200203_Mj_0329-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ329 pnr: m1409
          </p>
          <p>
            Motion till riksdagen 2002/03:MJ329
          </p>
          <p>
            av Ulla Löfgren och Elizabeth Nyström (m)
          </p>
          <p>
            Jakten och egendomsrätten
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om 100-procentig uppslutning från markägarna för
            att kunna bilda ett viltvårdsområde. 2. Riksdagen tillkännager
            för regeringen som sin mening vad i motionen anförs om rätten
            att gå ur ett viltvårdsområde. 3. Riksdagen tillkännager för regeringen
            som sin mening vad i motionen anförs om småviltjakten.
          </p>
          <p>
            Motivering
          </p>
          <p>
            — — Självklart är det markägaren som skall få bestämma om jakten
            på sin egen mark. Tyvärr är detta påstående långt ifrån verkligheten.
            Tidigare lagstiftning gav möjlighet = till tvångsbildande av =
            jaktvårdsområden genom majoritetsbeslut. Jaktvårdsområdenas beslutande
            organ hade också möjlighet att besluta om betydande rådighetsinskränk-ningar
            för den enskilde medlemmen i området. Dessa förhållanden innebar
            en betydande inskränkning i enskild äganderätt. I många fall var
            det också en källa till osämja och befrämjade inte det samarbete
            som vi anser viktigt i frågor om jakt och viltvård. Enligt den
            nya lagen om viltvårdsområden, som ersatte lagen om jaktvårdsområden
            1999/2000, skärps majoritetskravet till att fyra femtedelar av
            samtliga fastighetsägare som samtidigt äger fyra femtedelar av
            områdets mark måste vara överens för att, med tvingande verkan,
            bilda ett viltvårdsområde. Det är ett steg i rätt riktning men
            förslaget innebär ändå en möjlighet till betydande ingrepp i ägande-
            och förfoganderätt för berörda medborgare. Lagrådet anmälde, helt
            följdriktigt, tveksamhet när det gäller grundlagsenligheten av
            att till viltvårdsområdesförening överlämna att
          </p>
          <p>
            15
          </p>
          <pb facs="riksdagen-motions-pdf/data/200203/mot_200203_Mj_0329/mot_200203_Mj_0329-0002.pdf"/>
          <p>
            2002/03:MJ329
          </p>
          <p>
            16
          </p>
          <p>
            utforma stadgebestämmelser som får karaktär av bindande rättsregler
            för de berörda fastighetsägarna.
          </p>
          <p>
            Vår uppfattning är att reglerna för bildande av viltvårdsområde
            bör ändras så att det fordras 100-procentig uppslutning från berörda
            markägares sida för att ett område skall få bildas. Vi vänder
            oss också starkt mot att viltvårdsföreningar skall kunna besluta
            om småviltjakten inom sitt område och anser att den rätten skall
            slopas. Det måste även bli betydligt enklare än i dag att gå ur
            ett viltvårdsområde. Som det är i dag räcker det inte med att
            man är missnöjd med att tilldelningen inte fyllts och att jakten
            avbrutits i förtid, vilket medfört stora älgskador på den egna
            fastigheten. Inte heller räcker det med att arrende- och jaktfrågor
            sköts på ett otillfredsställande sätt. Länsstyrelsen kan i dag
            bevilja utträde ur viltvårdsområde endast för » en fastighet som
            på grund av ändrad användning eller annars saknar väsentlig betydelse
            för verksamheten inom området, + en fastighet eller flera fastigheter
            med samma ägare som kan utgöra en egen enhet för viltvård, om
            övriga fastigheter inom viltvårdsområdet kan bestå som ett lämpligt
            sådant område.
          </p>
          <p>
            Om fastighetsägaren och viltvårdsområdesföreningen är ense om
            en uteslutning som avses under den första punkten får föreningen
            besluta i frågan. Förutom att detta är djupt kränkande kan det
            också verka som en hämsko när det gäller att rekrytera nya och
            yngre jägare. Medelåldern i jägarkåren ökar stadigt. Därför finns
            det skäl att fundera över vilka hinder det finns för att nyrekrytera
            yngre jägare. Ett av hindren är den stelbenta hanteringen av jakten
            inom viltvårdsområdenas styrelser. Ofta deltar ett stort antal
            jägare i jakten inom ett viltvårdsområde. Jägarna är anonyma för
            varandra och ofta oense om när jakten skall ske. För unga människor
            som skall introduceras i jakten är detta ingen ideal miljö. Självklart
            bör den eller de markägare som vill gå ur viltvårdsområdet själva
            få bestämma om detta, under förutsättning att den undantagna marken
            omfattar en sådan areal att den medger jakt. Att den svenska lagstiftningen
            på detta område kränker egendomsrätten bekräftas av en dom som
            avkunnats i Europadomstolen. Det gäller Frankrike som har fällts
            för intrång på egendomsskyddet, brott mot föreningsfriheten och
            för diskriminering av markägaren. De franska markägarna hade klagat
            hos Europadomstolen både för att de tvingats in som medlemmar
            i motsvarigheten = till viltområdesföreningen och för att deras
            mark tvångsanslutits till ett gemensamt jaktområde. För intrånget
            i egendomsskyddet dömdes franska staten i Europadomstolen med
            röstsiffrorna tolv mot fem för brott mot artikel 1 i första tilläggsprotokollet
            till Europakonventionen om mänskliga rättigheter.
          </p>
          <pb facs="riksdagen-motions-pdf/data/200203/mot_200203_Mj_0329/mot_200203_Mj_0329-0003.pdf"/>
          <p>
            2002/03:MJ329
          </p>
          <p>
            Stockholm den 21 oktober 2002
          </p>
          <p>
            Ulla Löfgren (m) Elizabeth Nyström (m)
          </p>
          <p>
            Elanders Gotab, Stockholm 2002
          </p>
        </div>
      </div>
    </body>
  </text>
</TEI>
