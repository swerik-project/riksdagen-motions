<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00342">
  <teiHeader>
    <fileDesc>
      <titleStmt>
        <title>Djur och natur i vård och omsorg</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djur och natur i vård och omsorg</title>
          <idno type="rdwebb">GV02So342</idno>
          <rs type="number">So342</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So342/text</ref>
          <ref type="dokument_url_html">http://data.riksdagen.se/dokument/GV02So342</ref>
          <ref type="dokumentstatus_url_xml">http://data.riksdagen.se/dokumentstatus/GV02So342</ref>
          <ref type="doc">http://data.riksdagen.se/fil/25FE0D74-3726-4653-9FC5-37D108898BB3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9JttD3bfXzhrCRFKkydsWg" type="signed"/>
        <correspContext corresp="i-9JttD3bfXzhrCRFKkydsWg">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-P4zdVD3Ugxu96kYjS5LmUM" type="referral">
          <date when="2007-10-16"/>
        </correspAction>
        <correspAction xml:id="i-5zwp4VQ66j7bzaFoYwaGBa" type="dismissal">
          <date when="2007-10-16"/>
        </correspAction>
        <correspAction xml:id="i-WXpJ5MnfuLrSU2gEQWyrjL" type="numbering">
          <date when="2007-10-04"/>
        </correspAction>
        <correspAction xml:id="i-NpoiD7X6S9Dd5EDazvapVL" type="submission">
          <date when="2007-10-03"/>
        </correspAction>
        <correspAction xml:id="i-JMFN2Cs98oGoY8LobzfEZ8" type="transfer">
          <date when="2007-10-02"/>
        </correspAction>
        <correspAction xml:id="i-DbWxmCakM5JxxwgusaH4QU" type="assigned"/>
        <correspContext corresp="i-DbWxmCakM5JxxwgusaH4QU">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9fdYRTSxGNzmhNrx17JHxx">
            Förslag till riksdagsbeslut
          </head>
          <list style="ol">
            <item xml:id="i-QJxkR1xM3Y8gDRUbxE1WAr">
              Riksdagen tillkännager för regeringen som sin mening vad som
              anförs i motionen om att tillsätta en nationell arbetsgrupp för
              att sprida kunskap om den positiva inverkan djur kan ha på äldres
              hälsa.
            </item>
            <item xml:id="i-SBtWZP9i7P5arhncrCR47t">
              Riksdagen tillkännager för regeringen som sin mening vad som
              anförs i motionen om att inbegripa djuren i det lokala och nationella
              folkhälsoarbetet.
            </item>
            <item xml:id="i-UzMc4CxLgRyBiWkTxEfBRW">
              Riksdagen tillkännager för regeringen som sin mening vad som
              anförs i motionen om att ta fram ekonomiska beräkningar på hur
              mycket samhället kan spara på att ha med djur i vård och omsorg
              av äldre.
            </item>
            <item xml:id="i-D5p7ZR1c3X912FR7unwWTu">
              Riksdagen tillkännager för regeringen som sin mening vad som
              anförs i motionen om att tillsätta en utredning för att se över
              djurs roll i vården och hur den kan utvecklas, särskilt när det
              gäller rehabilitering.
            </item>
            <item xml:id="i-J5ScpbiMHvwzxMVyvJ1tjG">
              Riksdagen tillkännager för regeringen som sin mening vad som
              anförs i motionen om behov av kunskapsöversikt över naturens inverkan
              och roll inom vård- och omsorgsområdet.
            </item>
          </list>
        </div>
        <div type="motContent">
          <head xml:id="i-6Bmdeic2ij5smgUESs5pzh" type="h1">
            Djur i vård och omsorg
          </head>
          <p xml:id="i-BMPN1jFUPs3ucrdyqANA5g">
            Djur har stor inverkan på människan. De inverkar på vår livsstil
            som sådan genom att människor som till exempel har hund rör sig
            mer, har flera sociala kontakter och vistas i naturen i större
            utsträckning än andra. Livsstil har stor betydelse för hälsan.
          </p>
          <p xml:id="i-M5MRQ8xfhpz4167ffbK7yj">
            Men djur har visat sig påverka människan positivt på flera områden.
            Djur gör det lättare för oss att hantera vardagslivets stress,
            men också särskilda påfrestningar av både psykisk, social, fysisk
            och medicinsk art.
          </p>
          <p xml:id="i-SaK9fyPknBjRQpSC23prc7">
            Genom innovativt tänkande kan djur finnas med i både vården och
            omsorgen och spela en viktig roll där. Projekt pågår både i Sverige
            och i andra länder. Men det finns också verksamheter där man sedan
            länge insett betydelsen. Det finns länder som av tradition haft
            djur med i vården i många år.
          </p>
          <p xml:id="i-6BsrgPtzeQxWnvfCCMmySo">
            Vi är medvetna om att djur inom vård och omsorg kan kollidera
            med målsättningen om ett samhälle fullt tillgängligt för alla
            en målsättning som vi står bakom. Allergiker riskerar att inte
            få full tillgång till alla vård- och boendeenheter. Vi menar dock
            att detta många gånger går att lösa på ett innovativt sätt. Det
            finns till exempel djur som inte framkallar allergi, det kan finnas
            särskilda enheter där djur är tillåtna, medan de inte är tillåtna
            på andra. Måttstocken måste alltid vara att planera för allergikers
            tillgänglighet. Allergisaneringar, behov av klädbyten etc. behöver
            tänkas in.
          </p>
          <p xml:id="i-X21jfYMQ3xCs3YsnBEbR4K">
            Exempel på vård- och omsorgsverksamheter där djur finns med är
            många.
          </p>
          <p xml:id="i-DwhZmThbyxwM7tmrHxZKDG">
            Det kan vara i vården av svårt sjuka barn, där besök av en hund
            kan hjälpa när det är som svårast. Det kan handla om habiliteringsinsatser
            för förbättrad verbal förmåga för barn med autism. I hemtjänsten
            kan personal ta med sig hund på hembesök för förbättrad hälsa
            för de gamla. På HVB-hem för unga kan skötsel och omvårdnad av
            hästar ha terapeutisk inverkan, ge psykologiskt stöd och mognad.
            Djur inom rehabilitering och fysioterapi inom demensvård och vård
            av alzheimerpatienter kan ha en viktig effekt.
          </p>
          <p xml:id="i-Sz3D51q3V56aeetCDQbzR9">
            Forskning visar att till och med effekten av burfåglar på vårdhem
            har visat på mycket positiva resultat. Fysisk, psykisk och social
            aktivitet visade sig ökade för de boende. Negativa beteendeförändringar
            bromsade upp. Trivseln ökade för både boende och personal. Ett
            annat test med fröautomater för fåglar som boende själva fick
            ansvara för ökade aktivitetsnivå och välbefinnande. Exemplen är
            många.
          </p>
          <p xml:id="i-SATcM8VoD7RE8JMzVWoSmR">
            Förutom förbättrat psykiskt hälsotillstånd visar forskning också
            att inverkan av djur kan ha rent medicinsk effekt. I ett australiensiskt
            forskningsprojekt inriktat på äldre bidrog djuren i sig till reducerade
            risknivåer inom riskfaktorer som triglycerider, kolestorol och
            systoliskt blodtryck (Anderson, m.fl. 1992).
          </p>
          <p xml:id="i-9etCDRJYmg5P13wYuGwmxr">
            Nästan all forskning på det här området brukar publiceras på
            engelska. De två begrepp som brukar användas är AAT, animal-assisted
            therapy , och AAA, animal-assisted activity. Animal-assisted activity
            kan ungefärligt översättas med djurassisterad aktivitet och handlar
            om aktivitet i egenvård och på institution. Aktiviteter som förbättrar
            hälsan och välbefinnandet. Animal-assisted therapy kan översättas
            till terapeutiskt arbete med hjälp av djur och innebär att djuret
            ingår i en behandlingsprocess där målet är att förbättra individers
            psykiska, fysiska och sociala funktioner. Det är alltså frågan
            om avancerad rehabilitering. AAT är ett intressant område där
            mycket sker. Sverige ligger långt efter när det gäller att anamma
            arbetssätt med AAT.
          </p>
          <p xml:id="i-EgKNAvJknj262g2uwQAjHa">
            I forskningsvärlden brukar man också tala om begreppen buffring
            och coping. Buffring betyder att man utvecklar ett skydd mot stress
            att kunna tåla påfrestningar av psykisk, social, fysisk eller
            medicinsk art. Coping handlar om hur man kan handskas med vardagslivets
            stress huruvida man klarar av att vara konstruktiv och göra något
            åt saken, eller om man i stället blir destruktiv eller passiv.
          </p>
          <p xml:id="i-3hNBzmGfqPP7kGMYpR3NU7">
            Vi har tidigare motionerat om djur i vården genom att särskilt
            lyfta fram djurens roll i äldreomsorgen (se motion Sällskapsdjur
            i äldreboende 2006/07:So305) genom ett åtgärdsprogram. Några av
            dessa förslag vill vi lyfta fram igen i denna motion.
          </p>
          <p xml:id="i-2AxENu4kBpwA4sYb8VXLC1">
            Vi menar att det är klokt att inledningsvis lyfta fram frågan
            om djur i vård och omsorg inom ett särskilt område. Att lyfta
            fram just äldre är viktigt eftersom frågor om stimulans och välbefinnande
            tyvärr fortfarande är eftersatt här.
          </p>
          <p xml:id="i-57jF46sWqaDY4XyDk6tDxi">
            Vi vill därför tillsätta en nationell arbetsgrupp för att sprida
            kunskap om djurens positiva inverkan på äldres hälsa och inom
            skilda delar av vården. Arbetsgruppen skall ges i uppdrag att
            samordna och utvärdera det arbete som sker i frivilliggrupper,
            kommuner och landsting. Vi anser också att hemvården skall kunna
            erbjuda äldre att få hjälp med sina sällskapsdjur. Det ska också
            kunna vara möjligt för vård- och omsorgspersonal att ta med sina
            egna djur i sitt arbete.
          </p>
          <p xml:id="i-L9dRXeQtPceGKyJ7Tb5CFZ">
            När det gäller folkhälsoarbetet anser vi att djuren behöver tas
            med som en viktig aspekt i det nationella och lokala folkhälsoarbetet.
            Vi anser också att det är angeläget att ekonomiska beräkningar
            görs på hur mycket samhället kan spara på att använda djur inom
            folkhälsoarbetet med äldre.
          </p>
          <p xml:id="i-XeFs1Nc97qc9iQ7jAGkAXn">
            Parallellt med ovanstående förslag vill vi att en utredning tillsätts
            för att ur ett brett perspektiv se över djurs roll i vården och
            hur den kan utvecklas. Vi vill att en sådan utredning särskilt
            belyser potentialen inom rehabiliteringsområdet.
          </p>
          <p xml:id="i-HRf5ddU7Msaza4dRVxMfF7">
            Viktigt för allt arbete med djur är att djurens bästa alltid
            ska beaktas. Djuren får inte bli verktyg för människan, utan bara
            finnas med i vården i den utsträckning de själva mår bra av det.
            I en kommande utredning ska särskild tonvikt läggas vid detta.
          </p>
          <p xml:id="i-FmNNrozn6jixR1GzuVVS3r">
            Vår motion om sällskapsdjur i äldreboende avslogs av socialutskottet
            tillsammans med en annan motion på snarlikt tema från fp. Utskottet
            sa sig ha förståelse för de synpunkter som framförts om sällskapsdjurs
            betydelse för människors rehabilitering, välbefinnande m.m. men
            ansåg inte att något tillkännagivande om detta var nödvändigt.
            Detta slogs fast utan vidare resonemang om de yrkanden som gjorts.
            Vi anser att frågan förtjänar att tas på betydligt större allvar
            än så. Vi hoppas och tror att tiden nu är mogen för utskottet
            att ha en mer offensiv hållning och vilja göra ett tillkännagivande
            i dessa frågor.
          </p>
          <head xml:id="i-UZmQLX9QD5U6JSDfddxbxh" type="h1">
            Natur i vård och omsorg
          </head>
          <p xml:id="i-7wCKW6266tsuSi5S9DxbQ3">
            Att natur är viktig för människan är ganska självklart. Människan
            behöver naturen att leva av och i. Men natur har också betydelse
            för vårt välbefinnande på andra sätt. Den inverkar både på vår
            psykiska och fysiska hälsa. Att vistas i natur kan förbättra hälso­tillståndet.
          </p>
          <p xml:id="i-JbDyQYL9rgtTyK8e8RhQ3y">
            Det har i alla tider funnits sätt att ta med naturens inverkan
            i vård och behandling. Att dricka brunn, hälsohem på vackra platser
            etc. känner vi alla till. I vår tid finns ur- och skurdagis, terapiträdgårdar
            och rehabiliteringsträdgårdar till exempel. Vid SLU, Sveriges
            lantbruksuniversitet, i Alnarp har man sedan 1980-talet forskat
            runt hur natur och parker påverkar vår livskvalitet och hälsa.
            Såväl kvalitativa som kvantitativa fysiologiska mätningar har
            gjorts, och man har bland annat kunnat se att aktiviteter i natur
            och parker verkar gynnsamt på stressade personer. Även trädgårdsarbete
            har haft en positiv effekt. Det finnas säkerligen en rad andra
            områden där tillgång till natur har en gynnsam effekt på hälsan.
          </p>
          <p xml:id="i-5PcHWPgWzvaRVzzFjm8YUz">
            Tyvärr finns fortfarande exempel på verksamheter där människor
            nästan aldrig vistas utomhus alls, eller har tillgång till natur
            om de skulle vilja.
          </p>
          <p xml:id="i-C2buJdTn2CacUzXBaampWG">
            För att skynda på utvecklingen anser vi att det är angeläget
            med en kunskapsöversikt över naturens inverkan inom vård och olika
            slags omsorg. Hur ser kunskapsläget ut internationellt? Vilken
            inverkan har tillgång till natur i olika former ha på olika hälsotillstånd?
            På vilket sätt kan man dra nytta av detta inför planering och
            utformning av verksamheterna vård och omsorg?
          </p>
          <p xml:id="i-5w3gaJdrAHDQWtdB9usSkp">
            En kunskapsöversikt behövs som kan göras tillgänglig för myndigheter,
            landsting och kommuner och verksamheter av olika slag, för att
            på sikt kunna mynna i fler konkreta verksamheter där.
          </p>
        </div>
        <div type="motSignatures">
          <list>
            <item xml:id="i-Tf1FLRU1x1YFBH2TdNt2bR" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-PM3XT1SWefcMpCmtxmDBYn" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-EC4Eorh5JxXuyNKXqbtnC8" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-d7MyAUvVWVbFsu1o2fxZo" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-NFXnYpPnmABKEQ493k31tq" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-4ooN3cq8RagkCWJftkqqJ2" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
