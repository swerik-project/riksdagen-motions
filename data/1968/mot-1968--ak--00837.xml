<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__837/mot_1968__ak__837-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 837—845 Motioner i Andra kammaren, nr 837 år 1968 1
          </p>
          <p>
            Nr 837
          </p>
          <p>
            Av herrar Johansson i Växjö och Sundkvist, angående företags-
            demokratin.
          </p>
          <p>
            (Lika lydande med motion nr 660 i Första kammaren)
          </p>
          <p>
            Förhållandet mellan arbetstagare och arbetsgivare har blivit
            allt bättre i vårt land. Tidigare stundom hätska motsättningar
            och konflikter har ersatts av ömsesidigt förtroende och samarbete.
            Saltsjöbadsavtalet av år 1938 kan betecknas som en avgörande vändpunkt
            i detta hänseende. Detta avtal åtföljdes under 1940-talet av flera
            avtal rörande samarbetet mellan företagsledning och anställda.
            Avtalet rörande företagsnämnder, som till- kom år 1946, får anses
            vara det viktigaste av dessa och ett betydelsefullt framsteg i
            fråga om företagsdemokratin. Jämsides med utvecklandet av dessa
            institutionella former för samarbete har en ömsesidig förståelse
            växt fram. Insikten om de dominerande gemensamma intressena har
            alltmer kommit att överväga de intressemotsättningar som finns
            mellan arbetsgi- vare och arbetstagare rörande arbetsvederlagets
            storlek m. m. Detta har underlättats av att de stora och viktiga
            avgörandena inte sker direkt mellan arbetsgivare och arbetstagare
            utan genom uppgörelser mellan deras orga- nisationer. Arbetstagare
            är medvetna om att stabila, rationella och fram- tidsdugliga företag
            är en fördel både för den enskilde arbetstagaren och för arbetstagarna
            som grupp. Arbetsgivarna eller företagen är å sin sida medvetna
            om att de anställdas intresse för företaget och dess utveckling
            liksom deras trivsel och tillfredsställelse i arbetet är produktiva
            faktorer av stor betydelse. Samarbetet inom företagsnämnderna
            har — jämsides med andra fak- torer — medverkat till den nämnda
            intressegemenskapen. Även i andra avseenden har företagsnämnderna
            haft stor betydelse, bl.a. i fråga om tillskapandet av en förtroendefull
            atmosfär i samarbete mellan företags- ledning och anställda. Vid
            ingången av år 1967 trädde nytt samarbetsavtal rörande företags-
            nämnder i kraft. Det torde ännu vara för tidigt att uttala sig
            om hur ut- fallet blivit. Allmänt sett måste det dock betecknas
            som värdefullt med den ökade information som avtalet förutsätter
            rörande verksamhetens tek- niska och ekonomiska betingelser samt
            rörelsens resultat. Enligt vår mening är det emellertid inte till
            fyllest med det ovan nämnda samarbetet. Det är angeläget att företagsdemokratin
            utbygges. Nya, kom-
          </p>
          <p>
            1 Bihang till riksdagens protokoll 1968. 4 saml. Nr 837—845
          </p>
          <pb facs="riksdagen-motions-pdf/data/1968/mot_1968__ak__837/mot_1968__ak__837-002.pdf"/>
          <p>
            : Motioner i Andra kammaren, nr 837 år 1968
          </p>
          <p>
            pletterande vägar bör kunna komma i fråga, t. ex. då det gäller
            att förbättra informationen. I debatten har en företrädare för
            de anställda med samma insynsmöjligheter som en revisor nämnts
            som en möjlighet härvidlag. Det är också önskvärt att de anställda
            bereds ett mera reellt inflytande på före- tagens ledning, dvs.
            bereds rätt till representation i företagens styrelser. I mindre
            företag, t. ex. sådana där företagaren eller huvuddelägaren har
            den arbetsledande funktionen och/eller arbetar sida vid sida med
            de an- ställda, medför detta spörsmål knappast några problem.
            Där kan syftet sägas vara tillgodosett informellt, vilket man
            också dragit konsekvenserna av beträffande företagsnämnderna.
            Inom större företag, där särskilda for- mer är behövliga, uppkommer
            komplicerade frågeställningar. För de anställda är det givetvis
            av intresse att företagsdemokratin inte bara gäller inom den privata
            sektorn utan också inom den offentliga. Saå- lunda uppkommer frågan
            om vilka former en utbyggd företagsdemokrati skall ha för att
            kunna förenas med gällande rättsgrunder inom den kom- munala och
            den statliga sektorn. Inom den privata sektorn kan liknande frågeställningar
            uppkomma, enär olika förutsättningar föreligger beträf- fande
            aktiebolag och ekonomiska föreningar. Ett annat väsentligt spörsmål,
            särskilt inom den offentliga sektorn, synes vara hur en utbyggd
            företags- demokrati skall kunna etableras inom företag eller institutioner
            med flera eller många arbetsplatser på olika håll i landet. Särskilda
            spörsmål torde också uppkomma beträffande utländska aktiebolag
            som har företag inom landet. Slutligen kan det nämnas att det
            torde vara en principiellt viktig fråga om en utbyggd företagsdemokrati
            skall etableras genom företags- nämnderna eller om andra former
            skall utvecklas vid sidan av dessa. Det synes angeläget att bl.
            a. dessa spörsmål närmare klarlägges, så att grund erhålles för
            konkreta ställningstaganden. Vi föreslår därför att riks- dagen
            anhåller om utredning i ämnet. Med hänvisning till det ovan anförda
            hemställes, att riksdagen målte i skrivelse till Kungl. Maj:t
            anhälla om en förutsättningslös och allsidig utredning rörande
            ut- byggd företagsdemokrati inom både den privata och den offentliga
            sektorn i enlighet med vad i motionen anförts.
          </p>
          <p>
            Stockholm den 26 januari 1968
          </p>
          <p>
            Bertil Johansson (cp) Tage Sundkvist (cp) i Växjö
          </p>
        </div>
      </div>
    </body>
  </text>
</TEI>
