<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1915--ak--00001">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__1/mot_1915__ak__1-001.pdf"/>
      <div xml:id="i-t85eWfQsPKgiw4cvw2r3f" type="motHeader">
        <div xml:id="i-9c8nbYagaQZ5q4tPZyMVhR" type="motTitle"/>
        <div xml:id="i-7bmkCbcP9DCyhG56HNFsoz" type="motSubmissionInfo"/>
      </div>
      <div xml:id="i-FBHTPwmmbGEdboDuFWebZA" type="motBody">
        <div xml:id="i-JG1RVBqPorzmCqt2y2mScX">
          <p xml:id="i-HQpecabaNzm39hfsCo3sLt">
            Motioner i Andra kammaren, Nr 1. 1
          </p>
          <p xml:id="i-Boei47jnV4QrL2hAz5VHzg">
            Nr 1.
          </p>
          <p xml:id="i-J69qsQ3FkTVS2bQrBogu1Z">
            Av herr Palmstierna, om skrivelse till Kungl. Maj:t angående
            förlänande av större planmässighet och enhetlighet åt statsregleringsarbetet.
          </p>
          <p xml:id="i-PfGPjuRZBGXZ6BUjEYRpqs">
            Under senare år .ha Kungl. Maj:t och riksdagen ägnat ökad om-
            sorg åt riksstatens uppställning och budgetens allmänna anordning.
            Man har strävat efter att bereda mer överskådlighet åt statsregleringsarbetet
            och att bibringa riksbudgeten större fullständighet och fasthet,
            samt att till densamma hänföra uteslutande de medel och anslag,
            som anvisats för det år, riksstaten avser, men att, så vitt möjligt,
            häri upptaga dem alla. Jag erinrar om 1907 års beslut om den direkta
            skattens omlägg- ning på det sätt, att till grund för taxeringen
            till såväl bevillning som inkomstskatt skall läggas nästföregående
            års inkomst, att taxering och uppbörd skall äga rum under ett
            och samma år och att för finansåret den skatt upptages, som inflyter
            under detta år. Jag erinrar vidare om 1911 års stora budgetsreform,
            varigenom bl. a. åstadkoms, att den s. k. fonden för reserverade
            medel avskaffades och i stället en statsverkets kassafond upplades.
            Härmed intog man principiellt den ståndpunkten, att i riksstaten
            icke skola upptagas såsom tillgångar några bidrag från överskott
            av föregående statsreglering, men att riksstatens inkomster och
            utgifter så nära, som möjligt, böra anslutas till verkligheten.
            Dessa beslut förutsätta emellertid betydande anspråk på sättet
            för statsregleringsarbetets bedrivande och de måste givetvis medföra,
            att hädan- efter större uppmärksamhet, än tillförne, ägnas detsamma.
            När över- skotten icke längre kunna anlitas vid budgetens uppgörande,
            utan blott årets medel få upptagas, är det av större vikt än tidigare,
            att dessa me- dels storlek noggrant beräknas; då man ej heller
            numer har möjlighet
          </p>
          <p xml:id="i-Q6EpspAVin994D8JZTASmB">
            Bihang till riksdagens protokoll 1915. 4 saml. 1 häft. (Nr 1.)
            1
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-002.pdf"/>
          <p xml:id="i-nAShPVNnv9HzG2xwR3F9y">
            2 Motioner i Andra kammaren, Nr 1.
          </p>
          <p xml:id="i-KADCykq7q9kjW791acCQTj">
            att vid utgifters beslutande förlita sig på att medel alltid
            kunna an- skaffas på något sätt till deras täckande, utan har
            vissa fixerade belopp att hålla sig till, så måste detta leda
            därhän, att utgifterna icke beslutas, utan att man vet om inkomster
            för ändamålet äro eller bliva tillgängliga för samma riksstat,
            i vilken anslaget skall utgå. Det är också naturligt, att såväl
            påläggandet av nya som avlyftandet av äldre skatter måste ske
            med iakttagande av större planmässighet och försiktighet, när
            man erfar, att om större skatter än behövligt uttagas, så bli
            dessa fonderade i kassafonden och tillgripas för den händelse
            i framtiden någon brist i staten skulle uppstå, samt att, om utan
            samband med den allmänna budgetsbehandlingen skatter ryckvis borttagas,
            hela statsregleringsarbe- tet, som har begränsade inkomster att
            röra sig med, kan komma i svå- righeter. Undersöker man nu, om
            vårt statsregleringsarbete motsvarar de an- språk, man under nuvarande
            omständigheter bör ställa på detsamma, torde rätt många vara benägna
            att härpå svara nekande. Jag tillät mig även att vid föredragningen
            av bevillningsutskottets betänkande angå- ende beräkningen av
            bevillningarna för år 1915 fästa uppmärksamheten vid en del brister
            i vår budgetsbehandling och framhöll önskvärdheten av att åtgärder
            vidtoges i syfte att riksdagen måtte kunna på ett mer rationellt
            sätt än för närvarande utföra sitt maktpåliggande arbete med riksstatens
            reglering. Det tillvägagångsätt, som nu användes, är föga ändamålsenligt
            och sär- skilt i kristider, då det är mer angeläget än någonsin,
            att sköta statsregle- ringen med stor omsikt, visar det sig, hur
            bristfällig riksdagens behandling av budgeten är. I själva verket
            tar riksdagen in plenum knappt någon reel del i statsregleringen,
            utan överlåter detta bestyr åt stats- och bevillningsut- skotten
            ensamma. Den behandling deras betänkanden undergå i kamrarna är
            väsentligen av formell art. Riksdagens ledamöter ge också sin
            mening härom tillkänna genom att i stort flertal resa hem, innan
            bevill- ningarna skola beslutas och riksstaten fastställas. Ett
            ringa fåtal del- tager i dessa ärendens behandling och föga uppmärksamhet
            fästes härvid. Ehuru världskrisen 1 övrigt satte sin prägel på
            den förra riksdagens arbete, märktes detta icke vid föredragningen
            av nämnda bevillningsutskotts utlåtande. Det skulle likväl då
            beslutas, om, med hänsyn till påfrest- ningarna å statsfinanserna,
            det vore lämpligt att omedelbart öka beskatt- ningen eller ej.
            Endast cirka 25 ledamöter torde ha närvarit i andra kammaren den
            22 september. Redan förkänslan av att så få skulle
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-003.pdf"/>
          <p xml:id="i-NwNN7NUbvy1SRFkFp2K8Vs">
            Motioner i Andra kammaren, Nr 1. 3
          </p>
          <p xml:id="i-HWpCejVWQSWFDgaGLZ1HNA">
            deltaga hade icke heller kunnat undgå att påverka bevillningsutskottet.
            Dess majoritet torde också ha fattat sitt beslut om att ingen
            skatteför- höjning borde ske under intryck av hur olämpligt det
            vore att låta en synnerligen fåtalig församling besluta om en
            så betydelsefull angelägenhet, och reservanterna, som likväl påyrkat
            densamma inom utskottet, funno sig icke kunna i plenum göra framställning
            därom till följd av denna anledning. Nu må man ha vilken uppfattning
            som helst angående det önskvärda eller ej att under den givna
            situationen vidtaga skatte- förändringen, men därom torde man
            dock kunna vara ense, att ett stats- regleringsarbete av angivna
            beskaffenhet icke på rätt sätt fyller sin uppgift. Tyvärr kan
            man icke mot det nu anförda erinra, att alldeles sär- skilda förhållanden
            voro rådande förra året, vilka förklara riksdagens fåtalighet.
            De, vilka under någon följd av år deltagit i riksdagsarbetet,
            känna väl till, att även under vanliga omständigheter det är mycket
            få riksdagsmän, som närvara vid riksstatens uppgörande sent fram
            på våren, flertalet är borta och de kvarvarande diskutera icke
            utskottsmajoriteter- nas förslag. Redan dessa för den svenska
            riksdagen säregna förhållanden ange, att några tekniska fel måste
            vidlåda vår budgetsbehandling och för- rycka dess behöriga gång.
            Intrycket härav förstärkes, när man upp- märksammar den ordning
            efter vilken riksdagen fattar sina beslut rörande riksstaten.
            Det sker icke enhetligt och i ett sammanhang, utan splittrat på
            ett sätt, som omöjliggör, att den överskådlighet, man lyckats
            vinna i fråga om riksstatens uppställning, också kan tillgodogöras
            vid det för- beredande arbetet på riksstatens uppgörande. På riksdagens
            bord inkommer först ett betänkande från bevillnings- utskottet
            jämlikt 40 $ i riksdagsordningen angående beräkningen av de särskilda
            bevillningarna för resp. år. I detta sammanhang är det för- slag
            om »bevillningens ökande» eller dess &gt;minskande, om sådant
            kan äga rum&gt;, plägar framläggas. Men vid detta laget äro »statsverkets
            be- hov» icke »utredda och bestämda». Riksdagen beslutar om skatternas
            storlek i riksstaten utan kännedom om hur riksstaten i övrigt
            skall se ut. Man kan tycka att detta är en bakvänd ordning. Rikets
            kommu- ner förfara i varje fall på motsatt sätt och besluta allra
            sist om stor- leken av det skattebelopp, som behöves för att täcka
            beslutade och kända utgifter, vilka ej på annat sätt kunna bestridas.
            Först efter några dagar framlägges statsutskottets memorial och
            nu får riksdagen er-
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-004.pdf"/>
          <p xml:id="i-FhDhNZTkeYGo9hFarpHnRf">
            4 Motioner i Andra kammaren, Nr 1.
          </p>
          <p xml:id="i-D44oHrBJypSmqRzGBEJ1cZ">
            fara, hur statsverkets inkomster efter statsutskottets granskning
            av Kungl. Maj:ts förslag anses kunna ställa sig för budgetsåret
            och i detta sammanhang framför utskottet sina yrkanden om inkomsternas
            beräkning och användandet av lånemedel för olika ändamål m. m.
            Riksdagen beslutar nu om dessa olika punkter, men memorialet är
            så uppställt, att inkomsterna fastställas, innan hela utgiftssidan
            är klar. Under rubriken &gt;»Statsverkets utgifter» får riksdagen
            nämligen senare och med anledning av yrkanden i samma memorial
            besluta om en hel del oavgjorda ärenden, innefattande icke endast
            riksdags- och revisions- kostnader och räntor samt avbetalning
            å statsskulden, utan även fram- ställningar såväl av Kungl. Maj:t
            som enskilda motionärer, vilka av någon an- ledning blivit bordlagda
            eller i varje fall icke tidigare blivit behandlade. Stundom är
            det i dessa fall fråga om högst betydande belopp, vilka kunna
            avsevärt inverka på budgetens utseende. Följden av detta för-
            faringssätt är, att riksdagen vid beslutet om »Statsverkets inkomster»
            i memorialets första del måste förutsätta, att vad statsutskottets
            majoritet förordat i dess senare del blir av riksdagen bifallet,
            ty eljes går inkomst- beräkningen sönder och, som nämnt, äro ett
            par dagar tidigare skatte- inkomsterna bestämda. Vid 1913 års
            riksdag beslöts t. ex. en så viktig sak som att 1,4 mill. kr.
            utöver vad Kungl. Maj:t föreslagit, skulle täckas av lånemedel,
            i syfte att budgeten därigenom måtte lättas, men detta skedde,
            innan utgiftsidan var klar, och när riksdagen fattade beslutet,
            visste den i själva verket icke, att anledningen var den nu nämnda.
            Endast stats- och bevillningsutskottens medlemmar torde ha ägt
            kännedom därom. I memorialet stod endast att »enligt utskottets
            uppfattning» en viss del, »lämpligen»&gt; 1,4 mill. kr. av det
            till utförande av nya byggnader och anläggningar vid statens trafikerade
            järnvägar anvisade beloppet, borde täckas av lånemedel. Närmare
            skäl angåvos icke, men riksdagen kunde i den givna situationen
            icke gärna besluta annat än vad utskottet för- ordat. Varje realbehandling
            av budgeten in plenum blir tydligen omöjlig, så länge det tekniska
            förfarandet vid riksstatens uppgörande förblir som det nu är.
          </p>
          <p xml:id="i-EGSjGq9Xpr1xcjzE9fWUA4">
            Men det är icke nog härmed. Själva utskottsarbetet lider av be-
            tänkliga brister. Enligt gällande grundlag är det två utskott,
            vilka ha det mest omfattande arbetet med riksstatens uppgörande.
            Häri ligger en splittring, som kan vara skadlig, om dess olägenheter
            icke hävas med
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-005.pdf"/>
          <p xml:id="i-CwFNDUdnanZppRYUewfBTE">
            Motioner i Andra kammaren, Nr 1. d tjänliga åtgärder. Ett ordnat
            samarbete mellan dessa utskott synes vara oundgängligt, men sådant
            saknas ännu. Bevillningsutskottet har sålunda ingen officiell
            kännedom om vad statsutskottet ämnar komma med, då det går att
            föreslå riksdagen, hur skattebördorna skola jämkas för att budgeten
            må gå väl ihop. Denna olägenhet sökte man i någon mån avhjälpa
            vid förra riks- dagen på det sätt, att en konferens mellan delegerade
            för stats- och bevillningsutskotten anordnades, vid vilken olika
            åtgärder, som av de båda utskotten borde föreslås, kommo under
            övervägande. Härunder dryftades skattefrågor av olika slag, beredandet
            av ökad inkomst av statens kapitalplaceringar och användandet
            av lånemedel i större skala m. m. Tydligen var det krisens allvarliga
            natur, som nödvändiggjorde denna sammankomst och väckte behovet
            av ett mer ordnat samarbete. Emellertid fördes inga protokoll,
            utan det hela fick karaktären av en förtrolig konferens, och dock
            var det dess resultat, som upptogs av respektive utskott och sedan
            blev riksdagens beslut. Bristen på samverkan mellan de budgetsuppgörande
            utskotten är emellertid icke endast kännbar uti kristider, ehuru
            den då starkast fram- träder, den är även påtaglig under normala
            förhållanden och bidrager i sin mån till den planlöshet, varav
            riksdagens statsregleringsarbete lider. Nu ingår det ju å riksstatens
            inkomstsida icke endast egentliga statsinkomster, inkomster av
            produktiva fonder, riksbanksvinsten och i anspråk tagna kapitaltillgångar,
            utan även lånemedel till betydande be- lopp. Denna post har naturligtvis
            under senare år måst tilldraga sig allt större uppmärksamhet,
            i den mån förut okända svårigheter att till rimligt pris erhålla
            lån yppat sig. Riksdagen står här inför synnerligen svåra uppgifter.
            Å ena sidan är det ett trängande behov att för vik- tiga statsutgifter
            anskaffa erforderligt kapital, å andra sidan håller en obestämd
            men allmän erfarenhet om, att marknaden icke kan absorbera stora
            nya lånekrav, tillbaka. För den beslutande myndigheten är det
            tydligen mer angeläget nu, än när allt gick lätt och obehindrat,
            att ha en verklig sakkännedom om marknadens beskaffenhet och de
            möjlig- heter, densamma erbjuder. Det är ingen idé att besluta
            kapitalplacering genom upplåning, om pengar icke kunna fås eller
            erhållas till pris, som riskera ändamålet med lånets upptagande;
            men det är ej heller värt att slå över åt motsatt håll och till
            följd av förmenta svårigheter rygga in- för beslut, som gagna
            landet. Nu har riksdagen ett eget organ, vars hela uppgift och
            verksamhet hänvisar detsamma att noggrant följa
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-006.pdf"/>
          <p xml:id="i-9zzQkDUst6XLPz2n8uUHZc">
            6 Motioner i Andra kammaren, Nr 1.
          </p>
          <p xml:id="i-PvMN65KfDbxc8SqhbZ33Zx">
            penningmarknadens rörelser med särskild hänsyn till möjligheten
            av att tillgodose vårt behov av kapital. Det förefaller likväl
            som om riksdagen i riksgäldskontoret såg endast en verkställande
            myndighet, vilken skall prompt utföra riksdagens beslut, men som
            icke rådfrågas, innan de fattas. Enligt min uppfattning föreligger
            häruti en brist. Den erfaren- het, riksgäldskontoret förvärvar,
            kommer därmed icke till sin rätt och blir icke tillgodogjord av
            riksdagen, då den väl skulle behövas, näm- ligen vid bestämmandet
            av lånebeloppen i riksstaten. Det är ett sam- band mellan respektive
            utskott och riksgäldskontoret, som fattas här, men vilket borde
            skapas.
          </p>
          <p xml:id="i-ABWUt6zyaTnDwYhBaPBoVb">
            Grundvalen för riksdagens statsregleringsarbete är statsverkspro-
            positionen, som dels innehåller Kungl. Maj:ts äskanden i fråga
            om utgifterna, dels angivande av beräkningsgrunden för hur mycket,
            som kan inflyta såsom statsinkomster, dels också på vad sätt budgeten
            i övrigt skall balanseras för året. Men sedan Kungl. Maj:t till
            riksdagen överlämnat prop. nr 1 upphör förbindelsen mellan regering
            och riksdag i fråga om riks- statens uppgörande. Något egentligt
            officiellt samarbete dem emellan förekommer ej längre. Riksdagen
            är hänvisad till sig själv och till de upplysningar, som på dess
            begäran lämnas vid det fortsatta statsregle- ringsarbetet. Först
            vid det slutliga avgörandet i kamrarna framträder departementschefen,
            om så kräves, och i så fall äga hans uttalanden i regel karaktären
            av ett försvar för regeringens ståndpunkt emot den uppfattning
            av annat slag, som eventuellt gjort sig gällande inom ut- skottet
            eller eljes kommer till synes i kamrarna. &gt;»I Sverige har rege-
            ringen», yttrar Varenius, »sedan dess proposition väl är avlåten,
            icke förrän vid den slutliga debatten i kamrarna något tillfälle
            att genom sin sakkunskap, sin personliga auktoritet, påverka frågans
            lösning. Dess- förinnan har förslaget emellertid undergått den
            förberedande behandling i utskottet, som i de festa fall avgör
            dess öde. För ett ministrarnas deltagande i denna från offentlighetens
            kontroll undandragna beredning känner den svenska riksdagsordningen
            icke blott icke någon form, den reser ett bestämt hinder däremot
            genom förbudet för statsrådsledamot att sitta i utskott.» ($ 44
            R. 0.) Det kan ifrågasättas, om denna arbetsmetod, som snarare
            tyder på ett konstitutivt motsatsförhållande mellan Kungl. Maj:t
            och riksdagen än på befintligheten av ett välordnat samarbete,
            är gagnelig för ett planmässigt bedrivande av den ekonomiska politiken
            och statsregleringsarbetet. Man
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-007.pdf"/>
          <p xml:id="i-MJmtYqpGWC1GjogQYYPNzn">
            Motioner i Andra kammaren, Nr 1. 7 får nämligen förutsätta, att
            en regering vid sin finansförvaltning, vid sitt hushållande med
            landets fiskaliska resurser och ordnandet av sitt eko- nomiska
            arbete i övrigt följer ett visst program för någon tid framåt.
            Den låter utföra en del förberedande arbeten med hänsyn härtill,
            och framställer utarbetade förslag, allt med beräkning av befintliga
            och på- räkneliga tillgångar. Liksom de större kommunerna numer
            sträva efter att för någon kortare överskådlig tid följa en uppgjord
            finansplan, på samma sätt förutsättes, att en regering går tillväga.
            Men sker så, kunna betänkliga streck i räkningen uppkomma till
            följd därav, att något egentligt samarbete under statsregleringsarbetets
            gång icke förefinnes mellan Kungl. Maj:t och riksdagen, och denna
            olägenhet blir så mycket större, i den mån riksdagen själv begagnar
            sig av sin initiativrätt i eko- nomiska angelägenheter och fattar
            viktiga beslut på framställning av enskilda motionärer rörande
            frågor, vilka samhöra med budgeten. De planer, regeringen hyser,
            kunna oavsiktligt korsas endast till följd av bristfällig kontakt
            mellan regeringen och riksdagen. Det torde finnas åtskilliga exempel
            härpå, och stundom har en regering sökt utfylla den angivna bristen
            genom att förmå enskilda riksdagsmän att framlägga motioner, vilka
            äro ägnade att främja regeringens syften. Ställer man också den
            fordran på statsstyrelsen, att dess åtgärder skola vara uttryck
            för samverkan mellan regeringen och dess parlamen- tariska underlag,
            böra nödvändigtvis de tekniska möjligheterna för ut- bildandet
            av ett dylikt samarbete åvägabringas. Det kan emellertid icke
            vara tillfredsställande att det endast är på partimöten, programförklaringar
            rörande riksstaten lämnas eller enskildheter i densamma vid behov
            förklaras. Därigenom kunde riksstyrelsen lätt förfalla till att
            bli en ren partistyrelse. För dem, vilka tilläventyrs med oro
            se en utveckling i sådan riktning, är det fördenskull önskvärt
            att åstadkomma officiella for- mer för samverkan mellan regering
            och riksdag under det förberedande statsregleringsarbetet. Det
            är vid riksdagens utskott denna samverkan synes böra anknytas.
          </p>
          <p xml:id="i-V1a26rDScjNVDnwbZfKXVQ">
            Ingen torde önska någon inskränkning av den initiativrätt, riks-
            dagen äger uti ekonomiska angelägenheter, eller i dess makt att
            besluta om skattetungan eller vilja begränsa enskilda riksdagsmäns
            frihet att motionsledes göra framställningar i dessa ärenden.
            Det skulle säkerligen bli till ogagn för statslivet, om ändringar
            i sådant syfte beslötes. Men det bör samtidigt starkt betonas,
            att ordning och reda, full planmässighet
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-008.pdf"/>
          <p xml:id="i-89sJXxvdaYfWijahwGd7qQ">
            8 Motioner i Andra kammaren, Nr 1.
          </p>
          <p xml:id="i-PjAZXQ9X7FT29ApAoCoYcp">
            och enhetlighet måste prägla den verksamhet, riksdagen bedriver
            på detta område. Besluten böra framstå såsom klokt avvägda åtgärder,
            vilkas inbördes sammanhang och innebörd av att utgöra led uti
            ett systematiskt utfört reformarbete är uppenbar. Granskar man
            nu, hur det stundom tillgår inom riksdagen, finner man snart,
            att arbetet behöver organiseras på ett bättre sätt. Väl torde
            man kunna erkänna, att de olika förslagen i regel underkastas
            en noggrann och omsorgsfull prövning, innan de komma till avgörande
            på riksdagens bord, men de äro vanligen alldeles lösryckta ur
            sitt naturliga samman- hang och behandlas fristående. Den ene
            motionären föreslår t. ex. ök- ning av viss beskattning eller
            införande av någon ny skatteform, den andre yrkar däremot på lindring
            av somliga skattebördor, och varje fram- ställning blir föremål
            för vederbörlig behandling, men sällan undersökes vad inverkan
            ett beslut i den ena eller andra riktningen kan ha på riks- statens
            uppgörande — besluten fattas kanske några månader innan den skall
            fastställas — och inte heller skönjes att en övervägd och målmed-
            veten plan ligger bakom det hela, och likväl är detta kanske mer
            nöd- vändigt, när det gäller finanspolitik, än eljes. Man får
            det intrycket, att riksdagen utför ett samvetsgrant detaljarbete
            på var sak, men för- summar sammanhanget och planmässigheten i
            totalarbetet. Särskilt angeläget är det, att beslut, vilka angå
            statsregleringen, de- Jinitivt fattas på en gång, så att en fullständig
            överblick av läget före- finnes i det ögonblick, då avgörandet
            skall ske. En åtgärd kan i och för sig vara berättigad, men ställd
            i samband med övriga visa sig vara mindre nödvändig, än dessa,
            och därför böra undanskjutas eller också kunna viktigare hänsyn
            än de, vilka under arbetet på detaljer voro ut- slagsgivande,
            kunna, när sambandet med hela statsregleringen och dess systematiska
            planerande under närmaste tid ådagalägges, motivera andra åtgärder,
            än man till en början tänkt sig.
          </p>
          <p xml:id="i-VEBYdRp4Er51k1Jf8R8pzq">
            Det torde vara av intresse, att med några få exempel, tagna från
            skattepolitiken, belysa det, som ofvan anförts. Vid 1909 års riksdag
            förelåg en kungl. proposition om återinförande av stämpelbeskattning
            bl. a. å inrikes växlar. Såsom skäl härför angavs de &gt;alltjämt
            växande skattekraven från statens sida» och nödvändigheten av
            att täcka »beräknad brist i statsverkets inkomster». Ärendet förekom
            i kamrarna i medio av april, och denna beskattningsform, som vållat
            så mycket missnöje och emot vilken goda skäl kunna anföras, blev
            beslutad.
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-009.pdf"/>
          <p xml:id="i-WC2noTTJKsFq4WvaXrm5nC">
            Motioner i Andra kammaren, Nr 1. 9
          </p>
          <p xml:id="i-S9hBKsYkYnuaeNJx4QSmiU">
            När riksdagen emellertid senare behandlade riksstaten och utskotten
            framlagt sina betänkanden, fick man erfara, att den föregifna
            bristen icke längre fanns. Tvärtom kunde man beräkna överskott
            och såväl stats- som bevillningsutskotten gjorde justeringar.
            Statsutskottet ökade järn- vägsmedlen med en halv million kronor,
            ehuru minskningen i pensions- bidraget -— till följd av riksdagens
            avslag å Kungl. Maj:ts proposition i denna angelägenhet — endast
            skulle ha motiverat en höjning med 150,000 kr. Bevillningsutskottet
            nedskruvade tullmedlen en hel million och det oaktat såväl statskontoret
            som Kungl. Maj:t varit synnerligen försiktiga, och brännvinsmedlen
            minskades tillika med en halv million kr. På detta sätt fick man
            plats för stämpelskattens 1.8 mill. kr. Det verkliga över- skottet
            på 1910 års statsreglering visade sig senare vara 11 mill. kr.
            Man kan emellertid vara förvissad om, att ifall frågan om stämpel-
            avgiftens införande skulle ha kommit till definitivt avgörande
            i samband med den egentliga statsregleringen, så hade utgången
            blifvit en helt annan. Stämpelskatten hade visat sig vara obehövlig,
            och ehuru utskot- tet tidigare ansett det vara »klart&gt; att
            utöver den extra inkomstskatten »ytterligare medel måste anskaffas
            till täckande av statsverkets utgifter», skulle då några statsfinansiella
            skäl icke vidare kunnat anföras till stöd för skattens återinförande
            och vi hade sluppit denna skatteform. De upprepade ansträngningarna
            under en rad följande år att få densamma avskaffad, hade man också
            kunnat slippa. Det bör vara angenämt för skattedragare, vilka
            betungas med växel- stämpelavgifter, att veta, att deras pålaga
            egentligen kom till av ett miss- tag, som förorsakats av de tekniska
            felen i riksdagens statsreglerings- arbete och vilka åstadkomma
            att skatter beslutas, innan man har möjlig- het att skaffa sig
            full visshet om deras absoluta nödvändighet. Till 1910 års riksdag
            hade Kungl. Maj:t framlagt förslag om höj- ning av kaffetullen.
            Propositionen tillstyrktes av bevillningsutskottet och man: hade
            all anledning förmoda, att riksdagen skulle bifalla framställ-
            ningen, när ärendet föredrogs i början av februari. Emellertid
            funno ett par motståndare till kaffetullens höjning — det var
            f. ö. hr Thorsson och undertecknad — en utväg att vinna tid och
            eventuellt avslag senare genom att med stöd av riksdagens beslut
            om motionstidens begränsning framhålla det formellt oegentliga
            uti att i kamrarna avgöra ärendet, innan den stadgade motionstiden
            var utgången. Då förklarade också några kammarledamöter, att de
            ville begagna sig av den återstående motions- tiden och yrkandet
            om återremiss bifölls.
          </p>
          <p xml:id="i-evgWQdGHn3UXMmmzZ3z3m">
            Bihang till riksdagens protokoll 1915. 4 saml. 1 häft. (Nr 1.)
            2
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-010.pdf"/>
          <p xml:id="i-HVyEoPwB9jNkMb1TDUqnDN">
            10 Motioner i Andra kammaren, Nr 1.
          </p>
          <p xml:id="i-5jqGHhRN9zHiTV5uKHnbvW">
            Senare fick man icke höra något om höjning av kaffetullen. Den
            kungl. propositionen försvann genom den fallucka, bevillningsutskottet
            manövrerar genom förändringar å statsinkomstberäkningen. Man ökade
            tullinkomstbeloppet i 1911 års riksstat från 59 mill. kr. (Kungl.
            Maj:ts prop.) till 60 mill. kr. och fick därigenom möjlighet att
            undvara den högre kaffetullen. Bevillningsutskottet förklarar:
            »Då emellertid, enligt vad numera visat sig, det vid uppgörande
            av nästa års statsreglering icke lärer vara erforderligt att anlita
            berörda utväg, har utskottet, som under sådana omständigheter
            saknar anledning att vidhålla förordandet av höjd tull å rått
            kaffe, ansett sig böra avstyrka Kungl. Maj:ts förslag i detta
            hänseende». Det erkännes således, att den omständigheten, att
            propositionens behandling framflyttades till dess, att bevillningsutskottet
            under sitt arbete med statsregleringen vunnit överblick av finansläget,
            medförde, att den ökade beskattningef visade sig vara obehövlig.
            Det är emellertid egendomligt att konstatera, att något dylikt
            som att ett par riksdagsmän komma på den tanken att försöka få
            ett utskotts- betänkande av formella skäl återremitterat, kan
            åstadkomma sådan verkan, att svenska folkets kaffe icke fördyras.
            Jag vill så taga ett exempel från år 1913. Då väcktes en motion
            avseende väsentlig ökning av stämpelavgiften vid köp och byte
            af fond- papper. Bevillningsutskottet kom till den bestämda övertygelsen,
            att näringspolitiska skäl talade emot motionärens förslag, men
            föreslog själv en ökning av skattesatsen i överensstämmelse med
            Kungl. Maj:ts proposi- tion till 1908 års riksdag, som då icke
            oförändrad bifölls, i det att riks- dagen reducerade skattesatserna.
            Utskottets betänkande är daterat den 15 april och »huvudsyftet
            med utskottets förslag »anges vara »att skaffa statsverket ökade
            inkomster». Det kan då frågas, huruvida denna ökning verkligen
            var oundgängligen behövlig och om utskottet självt kunde vara
            fullt förvissat härom? Svaret ges uti ett senare bevillningsutskotts
            betänkande (nr 64). Det visar sig där, att ökningen av statens
            inkom- ster i 1914 års stat med en halv million kronor, vilket
            stämpelförhöj- ningen ansågs kunna inbringa, när budgeten uppgöres,
            nedpressas till 300,000 kr., men dessa motsvara icke någon ökning
            av utgifterna, där- för föreslås en minskning av tullinkomsterna
            utöver det, som erfordras med hänsyn till slopandet av tullen
            å oskalat ris. » Utskottet har an- sett, att ytterligare någon
            jämkning nedåt» är påkallad, heter det. Den 1'/2 månader tidigare
            beslutade ökningen av stämpelavgiften var all- deles obehövlig.
            »Huvudsyftet&gt; saknade reel grund och detta hade man
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-011.pdf"/>
          <p xml:id="i-7DVra72FHTxaawA38JuxkS">
            Motioner i Andra kammaren, Nr 1. 11
          </p>
          <p xml:id="i-Prr4sB1iCoS3YzRBsuanZU">
            funnit, om den väckta motionen definitivt avgjorts i samband
            med den slutliga statsregleringen. Nu finnes skatten emellertid
            där, men det är synnerligen tvivel- aktigt, om den varit ägnad
            att stävja någon osund spekulation. Av allt att döma har den åstadkommit
            att en hel del småposter undan- dragits från fondhandeln, varigenom
            fondbörsens kursstabiliserande upp- gift försvårats till nackdel
            för den sunda affärsrörelsen. Hade riksdagen varit i förbindelse
            med Kungl. Maj:t och kunnat erhålla något uttalande om att regeringen
            hade detta ärende under utredning i trustkommittén och måhända
            ämnade komma med en fondstämpelavgift, som differentie- ras med
            hänsyn till om avsluten ske utom börsen eller å densamma och skatteförhöjningen
            därmed gagnar ett näringspolitiskt syfte, så hade riksdagen, efter
            vad man kan förmoda, avvaktat Kungl. Maj:ts ut- redning, innan
            den gick att fatta ett av andra skäl onödigt beslut.
          </p>
          <p xml:id="i-R7BCKsyjPYGedUgE59Qv68">
            Nu kan man givetvis ha olika åsikter om på vad sätt de påpekade
            bristerna i statsregleringsarbetet böra avhjälpas, och det är
            icke lämp- ligt, att riksdagen i förväg gör något uttalande härom,
            utan bäst vore onekligen, om en förutsättningslös utredning komme
            till stånd och gåve vägledning till de åtgärder, vilka böra tillämpas
            för att åstadkomma ett bättre sakernas tillstånd. Emellertid torde
            det icke vara ur vägen att några tankar härom framställas, vilka
            äro av beskaffenhet att böra tagas under övervägande vid den ifrågasatta
            utredningen. De avse att sam- tidigt bevara den goda egenskapen
            i riksdagens arbetsmetod, nämligen dess omsorgsfulla detaljarbete,
            som större planmässighet och fastare sam- arbete tillika införas.
            Vad då först pleniarbetet' angår, är önskemålet, att alla beslut,
            vilka nämnvärt inverka på statsregleringen, så vitt möjligt definitivt
            fattas i ett sammanhang. Därigenom beredes nödig överblick och
            den erforderliga sovringen av förslag och åtgärder med hänsyn
            till deras relativa bety- delse och möjlighet att realisera i
            betraktande av påräkneliga tillgångar, kan verkställas. En helgjuten
            budgetsbehandling vinnes härigenom. Men å andra sidan är det av
            vikt att olika förslag undergå samma om- sorgsfulla behandling,
            som förut. Något hastverk till följd av anhopning på en gång av
            många ärenden bör icke förekomma. För att ernå båda dessa syften
            torde kunna ifrågasättas, huruvida icke förslag, vilka
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-012.pdf"/>
          <p xml:id="i-2svzeK6rzk1juoEqrfSJxw">
            12 Motioner i Andra kammaren, Nr 1.
          </p>
          <p xml:id="i-QARArMw2Nuwacq6dngYCvK">
            nämnvärt inverka på statsregleringen, böra efter sin förberedande
            utred- ning endast bli föremål för provisoriska beslut, vilka
            senare i samband med riksstatens fastställande definitivt konfirmeras,
            för den händelse icke då framträdande omständigheter göra en ändring
            härutinnan önskvärd. Skulle en sådan reform vid närmare undersökning
            befinnas gag- nelig, förutsätter den emellertid, att riksdagsmännen
            beredes tillfälle att utan ekonomisk uppoffring fullgöra statsregleringsarbetet
            ända till slutet. Det bör också övervägas, om icke möjligheten
            för riksdagsmännen att följa statsregleringsarbetet skulle underlättas,
            för den händelse ett utskott — senare benämnt budgetsutskottet
            — månatligen till kamrarna avgåve memorial, vilka lämna en översikt
            av detta arbetes fortskridande. Memorialen borde redogöra kolumnvis
            för stat och bok under förlidet finansår, Kungl. Maj:ts förslag
            för det nya året och inregistrera de beslut, riksdagen undan för
            undan fattar med anledning av utskottens förslag. Vidare torde
            den ansats till samarbete mellan stats- och bevillnings- utskotten,
            som förekom vid senare riksdagen 1914, kunna utformas till en
            fullt ordnad utskottssamverkan. Närmast till hands ligger tanken
            att bilda ett sammansatt stats- och bevillningsutskott för statsregle-
            ringsarbetet varje år, men även andra utskott — jordbruks- och
            banko- utskotten — ha vissa delar av riksstaten om hand, och dessa
            kunna icke uteslutas. Det visar sig således, att ett särskilt
            utskott bestående av delegerade från samtliga dessa — ett budgetsutskott
            — borde ordnas med uppgift att utföra den enhetliga behandlingen
            av riksstaten. Allt det första utredande utskottsarbetet och ärendenas
            handläggning, intill dess riksdagen fattar de provisoriska besluten,
            skulle fortfarande verk- ställas såsom för närvarande, men sedan
            remitteras de ärenden, som provisoriskt avgjorts, till det nya
            budgetsutskottet för att i samband med statsregleringen i sin
            helhet bringas på riksdagens bord till slutligt avgörande. Den
            betydelse, detta utskotts verksamhet komme att tillmätas, torde
            emellertid medföra, att särskilda stadganden om dess arbetsuppgifter
            och kompetensområde måste utfärdas. En del av det arbete, som
            nu påvilar stats- och bevillningsutskotten vid riksdagens slut,
            skulle komma att överflyttas till det nya utskottet och grundlagsförändringar
            torde följ- aktligen icke kunna undvikas. Vidare bör uppmärksammas,
            att det
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-013.pdf"/>
          <p xml:id="i-ULjAQhmN9n4zNfB75yD2FB">
            Motioner i Andra kammaren, Nr 1. 13
          </p>
          <p xml:id="i-R91LUXkmx31gTBzNjVnY1w">
            kan bli nödvändigt att låta vissa provisoriska beslut omedelbart
            träda i kraft, såsom t. ex. tullförhöjningar, och även därom böra
            föreskrifter meddelas. Jag har antytt, att den föreslagna fastare
            samverkan mellan rege- ringen och riksdagen borde anknytas vid
            utskotten. Förslaget skulle så- ledes innebära, att regeringen
            ägde rätt att låta sig representera inför utskotten — ej »sitta
            i utskotty — och där delge sin uppfattning och meddela upplysningar.
            En mer intim och snabbare förbindelse än den, som 8 46 utpekar,
            skulle således upprättas. Det är mycket möjligt, att motstånd
            reses mot ett sådant förslag av dem, vilka äro angelägna att bevara
            orubbade de former, vilka utmärka avståndet mellan Kungl. Maj:t
            och riksdagen. Teorin om de tvenne varandra balanserande stats-
            makterna går igen på detta sätt. Det kan då vara skäl uti att
            erinra om att ingen numera finner de farhågor berättigade, som
            uttalades, när de Geer, understödd av den dåtida demokratins representanter,
            vid det nya riksdagsskickets införande åstadkom den reformen,
            att statsråd, vilka icke äro ledamöter av riksdagen, må yttra
            sig vid dess överlägg- ningar. Troligen komme det att gå på samma
            sätt, om det steg toges, som nu förordas till närmare övervägande.
            En: så författningstrogen man som Rydin yttrar i denna fråga,
            att när statsråden icke få deltaga i utskottsarbetet, »äro de
            urståndsatta att vid de förberedande överläggningarna bemöta de
            oriktiga synpunkter eller uppgifter, som kunna ligga till grund
            för ett utskottsutlåtande, och det, ehuruväl man fordrar, att
            de skola kunna utveckla, försvara och genomdriva de förslag, regeringen
            för riksdagen framlägger».
          </p>
          <p xml:id="i-NkXezxLumXK2Fw7k7VTjkV">
            Min framställning utmynnar uti förslag om en skrivelse till Kungl.
            Maj:t med anhållan om en förutsättningslös och allsidig utredning
            i ämnet. Att en sådan begäran, om den av riksdagen beslutes, kommer
            att av Kungl. Maj:t villfaras, torde man ha så mycket större anledning
            att förutsätta, som herr finansministern under den debatt om bevillnings-
            utskottets betänkande nr 35, som undertecknad inledde 22 september
            i fjol, yttrade: »jag finner det spörsmål, som han bragt på tal,
            väl värt beaktande, ty det lär väl ingen förneka, att åtskilligt
            skulle kunna uträttas genom att göra sättet för genomförande i
            riksdagen av den stora finansoperation, som regleringen av statens
            inkomster och utgifter är, till föremål för en undersökning, och
            troligt är, att man därvid
          </p>
          <pb facs="riksdagen-motions-pdf/data/1915/mot_1915__ak__1/mot_1915__ak__1-014.pdf"/>
          <p xml:id="i-RYHj4jVADSfZ4PXFrzE8bo">
            14 Motioner i Andra kammaren, Nr 1.
          </p>
          <p xml:id="i-XCSDo2saBq9z1Dy7EfT6ws">
            skulle komma underfund med att åtskilliga ändringar och förbättringar
            skulle kunna föreslås». Det hemställes alltså, att riksdagen i
            skrivelse till Kungl. Maj:t måtte anhålla,
          </p>
          <p xml:id="i-MpAgnLYTVAnXHid9TQRevs">
            att Kungl. Maj:t ville låta verkställa en utredning angående
            på vad sätt större planmässighet och enhet- lighet måtte förlänas
            åt statsregleringsarbetet och där- med sammanhängande ärendens
            behandling, samt för riksdagen framlägga de förslag, vartill denna
            utred- ning må föranleda.
          </p>
          <p xml:id="i-2PJGU5q8qHEoi5ekgHMywD" type="date">
            Stockholm den 15 januari 1915.
          </p>
          <div xml:id="i-2hVUg8TniJrhmYC5ygjdze" type="signatureBlock">
            <p xml:id="i-EYpkL1ywL1esnuximNmvP1" who="i-PoEnkqgRthqgybjNd47ZwU" type="signature">
              Erik Palmstierna
            </p>
          </div>
          <p xml:id="i-NaF7FaCukfuZt5L35ioRJU">
            Stockholm, Nya Tryckeri-Aktiebolaget, 1915.
          </p>
        </div>
      </div>
    </body>
  </text>
</TEI>
