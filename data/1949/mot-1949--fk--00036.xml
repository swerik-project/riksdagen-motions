<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__36/mot_1949__fk__36-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 36. 9
          </p>
          <p>
            Nr 36.
          </p>
          <p>
            Av herr Mattsson m. fl., angående en mellanriksbana över grän-
            sen i Bohuslän.
          </p>
          <p>
            Beslutet om byggandet av Bohusbanan fattades av 1898 års riksdag.
            Både på svenskt och norskt håll var då den uppfattningen allmän,
            att den nya järnvägslinjen inom en snar framtid skulle föras över
            riksgränsen och sammanfogas med det norska järnvägsnätet till
            en ny mellanriksbane- förbindelse mellan de båda grannländerna.
            Att så inte blev fallet redan i samband med byggandet av Bohusbanan
            sammanhänger med förhållanden, som inte här skola beröras. Då
            enighet mellan berörda länder inte omedel- bart kunde uppnås,
            beslutade riksdagen, att banan skulle som en första etapp utbyggas
            till Skee, och öppnades delen Uddevalla—Skee för trafik i december
            månad 1903. Sträckan Skee—Strömstad tillkom genom enskilt och
            kommunalt initiativ, men den inlöstes inom kort av staten och
            därmed kom Strömstad att bli Bohusbanans ändpunkt i norr. Tanken
            att förverkliga denna viktiga mellanriksbaneled har ännu ej efter
            så många år kunnat realiseras. Emellertid har frågan om utbyggande
            av Bohusbanan över norska gränsen vid ett flertal tillfällen varit
            föremål för intresse från både svenskt och norskt håll. Vi vilja
            blott erinra om den år 1921 tillsatta svensk-norska mellanriksbanekommissionen,
            som hade i uppdrag att företaga utredning av frågan att åstadkomma
            järnvägsför- bindelse mellan svenska och norska järnvägsnätet
            över gränsen 1 norra Bohuslän. Som ordförande från svensk sida
            fungerade dåvarande general- direktören för statens järnvägar
            A. Granholm och från norsk sida general- direktören för Norges
            statsbanor Th. Holtfodt. Kommissionen, som avgav sitt betänkande
            år 1923 (SOU), enades om, efter att allsidig utredning förebragts,
            att tillstyrka anläggandet av mellanriksbana över gränsen i Nordbohuslän.
            Beträffande val av sträckning eller alternativ kunde där- emot
            ej enighet uppnås. Majoriteten bestående av de norska ledamöterna
            jämte en svensk ledamot förordade det s. k. Prestebacke-alternativet,
            under det att minoriteten förordade Svinesunds-alternativet. Att
            Bohusbanan, som ursprungligen var tänkt, ej kom att anknytas till
            norska järnvägsnätet har medfört, att banan ej kommit att bli
            av den betydelse för samfärdsel och näringsliv, som man hoppats
            på vid banans tillkomst. Särskilt för Nordbohuslän har det inneburit
            väsentliga olägen- heter genom att denna landsdel därigenom erhöll
            ett avsides och ofördel- aktigt kommunikationsläge, vilket medverkat
            till att näringslivet ej för- 2 — Bihang till riksdagens protokoll
            1949. 3 saml. Nr 33—36.
          </p>
          <pb facs="riksdagen-motions-pdf/data/1949/mot_1949__fk__36/mot_1949__fk__36-002.pdf"/>
          <p>
            10 Motioner i Första kammaren, nr 36.
          </p>
          <p>
            mått hävda sig på samma sätt som i andra jämförliga delar av
            landet. Om detta i kommunikationshänseende isolerade läge kunde
            hävas genom att Bohusbanan erhöll anknytning till Norges statsbanor,
            skulle detta med- föra en välbehövlig uppryckning av näringslivet
            i norra Bohuslän. Den betydelse för länets norra del mellanriksbanekommissionen
            tillskrev banans utbyggande, framgår av följande uttalande i betänkandet,
            vilket vi härmed vilja återge. »Nu tillkommer ytterligare det
            förhållandet, att mellanriksbanan, för- utom det att den tillgodoser
            den norska genomgångstrafiken, även är av betydelse för Bohusläns
            förseende med fullgoda kommunikationer. Kom- missionen vill tillmäta
            denna omständighet stor vikt. En blick på järn- vägskartan visar,
            att i det eljest väl utvecklade järnvägsnätet i Sverige och Norge,
            fattas en länk, nämligen sammanbindningen över norra Bohus- gränsen,
            och det ligger säkerligen en ekonomisk realitet bakom denna elementära
            iakttagelse. Den felande förbindelsen betecknar en spärrning av
            trafiken mellan två närliggande områden, som för närvarande inte
            kunna nå varandra annat än på en mycket lång omväg. Bohusläns
            kom- munikationer äro ofullkomliga bl. a. därigenom att järnvägsförbindelse
            blott finnes i den ena riktningen och att sjökommunikationerna
            ej kunna nå det inre av landskapet, och det framstår därför som
            särdeles önskvärt att erhålla järnvägsledes utfart å två sidor.
            Vid nuvarande förhållanden har Bohuslän obetingat ett avsides
            och partiellt isolerat läge, men efter sam- manknytningen blev
            kommunikationsläget vida gynnsammare och provin- sen inkorporerad
            i ett större ekonomiskt sammanhang. Den högst olikartade utvecklingen
            av näringslivet i provinserna å ömse sidor om riksgränsen torde
            giva betingelser för ett livligare ekonomiskt utbyte dem emellan,
            blott kommunikationerna kunna ordnas, och för Bohusläns del skulle
            det med säkerhet medföra ett ekonomiskt uppsving.» Detta av kommissionen
            för ett tjugufemtal år sedan gjorda uttalande belyser på ett förträffligt
            sätt läget och äger i stort sett sin giltighet än i dag. De ekonomiska
            förhållandena för norra Bohuslän ha inte för- bättrats under den
            tid som förflutit, sedan detta uttalande gjordes. Tvärt- om ha
            de försämrats, främst genom stenindustriens tillbakagång. Den
            ekonomiska påfrestning, som därigenom drabbade Bohuslän, är känd
            och skall därför inte i detta sammanhang beröras. På senare år
            ha betydande ansträngningar gjorts för att som ersättning för
            stenindustrien skapa syssel- sättning åt befolkningen i norra
            Bohuslän. Glädjande nog synas dessa ansträngningar giva vissa
            resultat, och det är därför att hoppas, att den starka befolkningsutflyttning,
            som ägt rum från länets norra del, skall kunna bringas att upphöra.
            Sett i ett större sammanhang skulle emellertid utbyggandet av
            Bohus- banan med anknytning till norska järnvägsnätet få sin största
            betydelse för den mera långtgående trafiken mellan Norge och Sverige
            samt kontinenten.
          </p>
          <pb facs="riksdagen-motions-pdf/data/1949/mot_1949__fk__36/mot_1949__fk__36-003.pdf"/>
          <p>
            Motioner i Första kammaren, nr 36. 11
          </p>
          <p>
            En ny, länge påtänkt mellanriksbaneled skulle därmed skapas,
            vilken, bort- sett från den mera lokalbetonade gränstrafiken,
            skulle bli av stor betydelse för den långtgående och för transitotrafiken.
            Väsentliga fördelar i inbesparad tid och kostnader skulle därmed
            uppnås för den resande allmänheten och för godsbefordran. Enligt
            föreliggande betänkande, till vilket vi även i övrigt vilja hänvisa,
            utgör den geografiska vägförkortningen jämfört med nu för sträckan
            Göteborg—Oslo omkring tre mil, med en tidtabellsförbättring av
            ungefär en timme. Vinsten för trafikanterna genom reducerade befordrings-
            avgifter beräknades 1923 uppgå till omkring en miljon kronor årligen.
            Vi äro av den uppfattningen, att detta sedan länge planerade projekt
            är av så stor betydelse för samfärdseln mellan Sverige och Norge,
            att frågan ånyo måtte bli föremål för prövning. Som förut framhållits,
            uppnåddes enighet vid den utredning, som företogs i början på
            tjugutalet, om att för- bindelsen borde komma till stånd. Däremot
            kunde ej enighet vinnas om vilket alternativ som skulle väljas.
            I fråga om motiven för de olika sträck- ningarna av den sålunda
            projekterade förbindelsen ha förhållandena i mycket ändrats. Nya
            faktorer ha tillkommit. Reselivet har starkt utveck- lats, bland
            annat beroende på tillkomsten av allmän semester och högre social
            standard över huvud taget. Strömmen av resande över riksgränsen
            i Bohus- län är mycket livlig, i synnerhet under sommarhalvåret.
            Belysande för den ökade trafiken är, att under juli månad 1948
            passerades Svinesund av bortåt sjuttiotusen personer. När förhållandena
            i världen åter bli normala och nu rådande valutabesvärligheter
            kunna avskaffas, kan det förutses ytterligare stegring i trafiken
            mellan de båda grannländerna. Det kan även erinras om att Bergslagernas
            järnväg och Dalslandsbanan nu övergått i statens ägo. Det torde
            icke heller vara helt uteslutet att vid en förnyad undersökning,
            med de tekniska möjligheter som numera föreligga, det skall visa
            sig möjligt att framdraga banan på en sträckning med bro när-
            mare Halden. På grund av vad vi ovan anfört få vi därför anhålla,
            att riksdagen måtte i skrivelse till Kungl. Maj:t hem- ställa
            att Kungl. Maj:t i samråd med vederbörande norska myndigheter
            till förnyad undersökning upptager frågan om anläggande av mellanriksbana
            över gränsen i Bohuslän samt för riksdagen framlägger det förslag,
            vartill utredningen kan föranleda.
          </p>
          <p>
            Stockholm den 15 januari 1949. Oscar Mattsson. Karl H. Andersson.
            rustaf Karlsson.
          </p>
          <p>
            Erik Arrhén. John Gustavson.
          </p>
        </div>
      </div>
    </body>
  </text>
</TEI>
