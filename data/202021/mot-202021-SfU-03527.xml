<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-03527">
  <teiHeader>
    <fileDesc>
      <titleStmt>
        <title>Sjukförsäkringen</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3527 av Maria Malmer Stenergard m.fl. (M)</title>
          <idno type="rdwebb">H8023527</idno>
          <rs type="number">3527</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8023527/text</ref>
          <ref type="dokument_url_html">http://data.riksdagen.se/dokument/H8023527</ref>
          <ref type="dokumentstatus_url_xml">http://data.riksdagen.se/dokumentstatus/H8023527</ref>
          <ref type="docx">http://data.riksdagen.se/fil/0BC86520-9AEE-421F-B0E4-B781B3FE2169</ref>
          <ref type="pdf">http://data.riksdagen.se/fil/E076E2AA-BB17-4150-B464-DEE3E457292C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PKnsYvRR89EMG7jVchh41N" type="signed"/>
        <correspContext corresp="i-PKnsYvRR89EMG7jVchh41N">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-53KY3J6rUMztHFT2HWMr3x"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-CndW1gJbgJ4ZvCinA5vgSP" type="submitted">
          <date when="2020-10-06"/>
          <time when="17:47:26"/>
        </correspAction>
        <correspAction xml:id="i-EusgmS5cU6Kmewt8YETRbe" type="reviewed">
          <date when="2020-10-06"/>
          <time when="22:11:59"/>
        </correspAction>
        <correspAction xml:id="i-43DLM1xkSBTVxx2KxPs7Hn" type="referred">
          <date when="2020-10-14"/>
        </correspAction>
        <correspAction xml:id="i-RJVjb2VijcQm8tTrhzSGaZ" type="assigned">
          <date when="2022-03-24"/>
          <time when="18:03:59"/>
        </correspAction>
        <correspContext corresp="i-RJVjb2VijcQm8tTrhzSGaZ">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-9c1nptoaYAfv6B8CUfd9fc" type="behandlas_i"/>
        <correspContext corresp="i-9c1nptoaYAfv6B8CUfd9fc">
          <ref type="uppgift">2020/21:SfU1</ref>
          <ref type="ref_dok_id">H801SfU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3zx5FmQVK2mbPr9wfFxT49" type="behandlas_i"/>
        <correspContext corresp="i-3zx5FmQVK2mbPr9wfFxT49">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2cfGTNRqymVGoMSRzUychH" type="behandlas_i"/>
        <correspContext corresp="i-2cfGTNRqymVGoMSRzUychH">
          <ref type="uppgift">2020/21:AU11</ref>
          <ref type="ref_dok_id">H801AU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU11</ref>
          <ref type="ref_dok_titel">En god arbetsmiljö för framtiden - regeringens arbetsmiljöstrategi 2021-2025 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FwaFGa2gmzyqu3bhkDCzd9" type="motHeader">
        <div xml:id="i-15Rint4VB22woGRgjm7kH3" type="motTitle">
          Motion till riksdagen 2020/21:3527 av Maria Malmer Stenergard
          m.fl. (M) Sjukförsäkringen
        </div>
      </div>
      <div xml:id="i-Empwyexf96t8yetmt6DMDi" type="motBody">
        <div xml:id="i-A4gvEX9tWgPUV3Z2kGWNYg" type="motProposal" subtype="förslag">
          <head xml:id="i-3HKw6B8Le3o3r7Fp3eCWvj">
            Förslag till riksdagsbeslut
          </head>
          <list xml:id="i-N6ZkyFjnrHj7L32REmTtiV" style="ol">
            <item xml:id="i-UUSVaRwoy4Wth1jHNcEZdK">
              Riksdagen ställer sig bakom det som anförs i motionen om att
              utreda Försäkringskassans kapacitet och andra frågor som rör hanteringen
              av ersättningar under pågående pandemier och tillkännager detta
              för regeringen.
            </item>
            <item xml:id="i-FNDZP9QqXeS3NnsSbFaisz">
              Riksdagen ställer sig bakom det som anförs i motionen om att
              tillsätta en utredning som ska undersöka lämpligheten i och förutsättningarna
              för en särskild rehabiliteringskedja för psykisk ohälsa och tillkännager
              detta för regeringen.
            </item>
            <item xml:id="i-UBAzYS3dxdWvPUmS6k8UsM">
              Riksdagen ställer sig bakom det som anförs i motionen om att
              regeringen ska tillse att Arbetsmiljöverket genomför en särskild
              tillsyn av den psykosociala arbetsmiljön inom vissa särskilt utsatta
              yrkesgrupper och tillkännager detta för regeringen.
            </item>
            <item xml:id="i-JzMUDodmRrfz7uBGovcxZS">
              Riksdagen ställer sig bakom det som anförs i motionen om att
              den bortre tidsgränsen i sjukförsäkringen ska återinföras och
              tillkännager detta för regeringen.
            </item>
            <item xml:id="i-LLX7FEdKsUT5pxMWtnBNKA">
              Riksdagen ställer sig bakom det som anförs i motionen om behovet
              av att öka tillsynen av läkares arbete med sjukskrivningsfrågor
              och tillkännager detta för regeringen.
            </item>
            <item xml:id="i-Rhus4CN9JsHTe9ZyuxV9rs">
              Riksdagen ställer sig bakom det som anförs i motionen om att
              drivkrafterna till arbete behöver behållas och tillkännager detta
              för regeringen.
            </item>
            <item xml:id="i-41YDnuDEQA8GrGEApf9gGy">
              Riksdagen ställer sig bakom det som anförs i motionen om behovet
              av att införa en förebyggandegaranti gällande psykisk ohälsa och
              tillkännager detta för regeringen.
            </item>
            <item xml:id="i-BkekQWHb3jVx2SG465iGHJ">
              Riksdagen ställer sig bakom det som anförs i motionen om behovet
              av att stärka anställdas möjligheter att få förebyggande behandling
              via arbetsgivaren och tillkännager detta för regeringen.
            </item>
            <item xml:id="i-PAVZX8LkdN4CT3SzWHcBTJ">
              Riksdagen ställer sig bakom det som anförs i motionen om behovet
              av att införa en ytterligare karensdag i sjukförsäkringen för
              att öka incitamenten till tidig återgång i arbete och tillkännager
              detta för regeringen.
            </item>
          </list>
        </div>
        <div xml:id="i-GTQ7b4LMVYhKjpNhr3iR88" type="motContent">
          <head xml:id="i-86zv4QKFZmPKpcsNQcVDDM" type="h1">
            Motivering
          </head>
          <p xml:id="i-JPe9sCnby3kRX8PtHNYQ3">
            Samhällets utgifter för sjukfrånvaron är höga. Kostnaderna för
            sjukfrånvaro och rehabi­litering uppgick till 32 miljarder kr
            år 2014 och i år beräknas de ligga runt 37,8 miljarder kr. Det
            kan jämföras med situationen år 2010 då motsvarande kostnader
            var 20,5 mil­jarder kr, enligt 2010 års priser I spåren av covid-19
            har sjukfrånvaron ökat markant. Covid‑19 har inneburit en exceptionell
            situation, som har ställt krav på exceptionella åtgärder. Moderaterna
            har varit drivande bakom viktiga åtgärder, såsom slopat karens­avdrag
            och en utökning av den förebyggande sjukpenningen för riskgrupper.
            Det har varit nödvändigt för att stoppa smittspridningen och skydda
            särskilt utsatta personer. När den exceptionella situationen är
            över, måste de tillfälliga åtgärderna rullas tillbaka och ekonomin
            måste tillbaka till balans. Det krävs för att samhället ska kunna
            stå starkt när en ny kris slår till. Det är också viktigt att
            följa upp och utvärdera hur sjukförsäkringen hanterats under krisen.
            Försäkringskassans kapacitet och andra frågor som rör hanter­ingen
            av ersättningar under pågående pandemier, men även efter en pandemi,
            bör ut­värderas.
          </p>
          <p xml:id="i-C7ftGQKtYZKWWzjs1QxjmG">
            Ur individens perspektiv leder sjukfrånvaro till sämre privatekonomi
            och en lång frånvaro från arbetslivet leder ofta till färre sociala
            kontakter i vardagen. Utanförskapet är både ekonomiskt och socialt.
            Effekterna kan också vara stora i nästa generation: barn till
            föräldrar som är långtidssjukskrivna tenderar att själva bli sjukskrivna
            i större grad än andra.
          </p>
          <p xml:id="i-9Na1iFUuqC6ySqqTgiUpz8">
            För oss moderater är det självklart att samhällets insatser ska
            inriktas på att före­bygga sjukskrivningar och hjälpa människor
            tillbaka till arbetslivet. Den som är sjuk eller skadad och inte
            kan arbeta ska självklart ha rätt till ersättning, vård och rehabili­tering.
            Men den som har eller får tillbaka sin arbetsförmåga måste alltid
            få stöd och hjälp att komma tillbaka i arbete.
          </p>
          <p xml:id="i-Fb3hg5stNgnEG3tZqYpf9H">
            Att, som regeringen, avveckla den bortre tidsgränsen och återigen
            öppna upp för att förtidspensionera fler är fel väg. Istället
            bör sjukförsäkringssystemet reformeras för att dels bryta den
            negativa utvecklingen, dels skapa en långsiktigt stabil sjukförsäkring
            som inte uppvisar de variationer över tid som gällt hittills.
            Möjligheterna och drivkrafterna att agera för att hjälpa människor
            tillbaka till arbetslivet måste stärkas för samtliga aktörer i
            sjukförsäkringssystemet – den försäkrade, arbetsgivaren, läkaren
            och hand­läggaren på Försäkringskassan.
          </p>
          <head xml:id="i-6XZQKBf738b42xKHfS61Zz" type="h2">
            Sjukförsäkringens grundprinciper
          </head>
          <p xml:id="i-4AUn7ThYt5TrUn9zBackyU">
            Nedsatt arbetsförmåga på grund av sjukdom är grundkriteriet i
            sjukförsäkringen. Sjuk­domar definieras oftast utifrån ett medicinskt
            perspektiv och diagnoser ställs baserade på rådande kunskapsläge
            inom hälso- och sjukvården. Det saknas dock en tydlig och objektiv
            definition av vad hälsa egentligen är. När man diskuterar frågor
            om hälsa och sjukdom tenderar människor därför att lägga egna
            värderingar och uppfattningar i be­greppet.
          </p>
          <p xml:id="i-RSFvGMyvS26Kfh6qhnUMgL">
            Alla människor definierar sin egen hälsa utifrån sitt eget sammanhang.
            Samverkan mellan sjukdom och hälsa är enkel att intuitivt se,
            men det är svårt att dra gränser mel­lan dessa. Sjukdom skapar
            ofta känsla av ohälsa, samtidigt kan en upplevd ohälsa i sig skapa
            sjukdom, arbetsförhållanden kan skapa en känsla av ohälsa och
            en upplevd dålig hälsa kan påverka hur man upplever sina arbetsförhållanden.
          </p>
          <p xml:id="i-Vs3aVjYKJNmi1cWv4Ztctp">
            På samma sätt är begreppet arbetsförmåga svårt att objektivt
            definiera. Arbetsför­mågan beror på vilket arbete som avses. Och
            samma sjukdomsdiagnos kan innebära att arbetsförmågan antingen
            försvinner totalt eller inte påverkas alls. Hur påverkas arbets­förmågan
            hos en tjänsteman som sitter vid ett skrivbord av ett brutet ben
            jämfört med hos en byggnadsarbetare? Hur påverkas arbetsförmågan
            hos dessa två om vi byter dia­gnos till en lättare depression?
            Det enkla men samtidigt djupt komplicerade svaret är att det alltid
            finns arbetsuppgifter som både är möjliga och omöjliga att genomföra
            för samma diagnos. Det är mot denna bakgrund man måste se frågor
            om reformer av sjuk­försäkringen.
          </p>
          <head xml:id="i-kg5eWCQ7aFT3vVJfU4ExQ" type="h2">
            Den psykiska ohälsan
          </head>
          <p xml:id="i-TH3YihPKqkyMzyFideWaBM">
            Psykisk ohälsa är en övergripande term som innefattar nedsatt
            psykiskt välbefinnande, diagnostiserade psykiska sjukdomar och
            psykisk funktionsnedsättning. Huvudparten av de pågående sjukfallen
            på grund av psykisk sjukdom utgörs av sjukdomar inom diagnos­grupperna
            förstämningssyndrom och ångest- och stressrelaterade syndrom.
            I fortsätt­ningen avses dessa diagnosgrupper då begreppet psykisk
            sjukdom eller psykisk ohälsa används.
          </p>
          <p xml:id="i-Hzc66XTpJEZHDNzMCu9yW1">
            Avgränsningen mellan normala och naturliga reaktioner på svåra
            livshändelser och psykisk sjukdom är inte alltid enkel. Traumatiska
            livshändelser kan ge psykiska reaktio­ner och symptom som kan
            innebära betydande lidande. Men det behöver inte innebära att
            man uppfyller kriterierna för en psykiatrisk diagnos. Människor
            kan reagera kraftigt på livsproblem, vilket kan leda till en upplevd
            psykisk ohälsa, men det behöver inte innebära att man har en psykisk
            sjukdom.
          </p>
          <p xml:id="i-Ko5wF4QB86FWoMfxKazLAK">
            Psykisk ohälsa begränsar dock människors förmåga till funktion
            och aktivitet i olika omfattning och under olika långa tidsperioder.
            Den psykiska hälsan har därför en stor inverkan på en individs
            arbetsförmåga. Samtidigt är variationen stor mellan symptom inom
            en diagnoskategori och vissa symptom kan vara mer starka än andra.
            Även indivi­ders olika personlighet, känslighet, sociala skyddsnät
            och livsinställningar har betydelse för hur arbetsförmågan påverkas
            vid sjukdom. Det innebär att det kan vara mycket svårt att bedöma
            hur en individs faktiska arbetsförmåga egentligen ser ut.
          </p>
          <p xml:id="i-K355SzfQhW2W3U7P77jYhT">
            De vanligast förekommande symptomen vid psykisk sjukdom påverkar
            individens arbetsförmåga och en god psykisk funktionsförmåga är
            en grundförutsättning för att kunna klara av många av de arbeten
            som finns idag. Samtidigt är det viktigt att komma ihåg att de
            flesta med depressions-, ångest- eller stressrelaterade symptom
            inte har någon påtaglig nedsättning av arbetsförmågan, har ingen
            ersättning från sjukförsäkringen och behöver ingen anpassning
            av arbetet.
          </p>
          <p xml:id="i-5rFJNFtTAZ9Jbhf2dPR2yF">
            Psykiatriska diagnoser stod år 2017 för cirka 46 procent av alla
            sjukskrivningar, enligt Försäkringskassan. Antalet startade sjukfall
            med psykiatriska diagnoser ökade från 82 000 år 2010 till 139
            000 år 2015. De vanligaste psykiatriska diagnoserna är olika typer
            av depressioner och ångestsyndrom, dessa stod för 95 procent av
            de startade sjukfallen med psykiatrisk diagnos år 2015. Kvinnor
            är mer sjukskrivna än män när det kommer till diagnosen psykisk
            ohälsa, och kvinnor i offentlig sektor är överrepresen­terade
            i statistiken.
          </p>
          <p xml:id="i-6eJCSAU1xutE5t8med7W4d">
            Orsakerna till den ökande sjukfrånvaron har studerats av Försäkringskassan,
            Institu­tet för arbetsmarknads- och utbildningspolitisk utvärdering,
            Riksrevisionen, Inspektio­nen för socialförsäkringen med flera.
            Det finns ett flertal olika faktorer som kan ligga bakom ökningen
            och som dessutom kan samverka med varandra. En faktor där det
            i forskning är väl belagt att det finns ett samband med psykiatriska
            diagnoser och sjuk­frånvaro är den psykosociala arbetsmiljön.
            En rapport från Försäkringskassan, Sjukfrån­varo i psykiska diagnoser
            (Socialförsäkringsrapport 2014:4), har visat att det är inom yrken
            som har den största negativa psykosociala arbetsmiljöbelastningen
            som risken för sjukfall med psykiatriska diagnoser, och benägenheten
            att söka sjukersättning är som störst.
          </p>
          <head xml:id="i-585rgizhUBNsmyGhcM3E1i" type="h2">
            Reformbehov i sjukförsäkringen
          </head>
          <head xml:id="i-EkV8cmma8XQ1i8wn6UtTSu" type="h3">
            Psykisk ohälsa
          </head>
          <p xml:id="i-URLVFNeH2fsY7FXJK1JfSi">
            Psykiatriska diagnoser är sedan 2014 den vanligaste sjukskrivningsorsaken.
            För att mot­verka en utveckling mot allt fler och allt längre
            sjukfall i psykiska diagnoser bör stödet vid psykisk ohälsa förbättras
            och kunskapen om sjukskrivningar på grund av psykisk ohälsa behöver
            öka.
          </p>
          <p xml:id="i-73U7c9Ab29HNZ11EfjNRzY">
            Som framgått ovan är frågor om hälsa och arbetsförmåga komplicerade
            och mång­facetterade. Situationen kompliceras dessutom vid de
            psykiska diagnoserna. Det är lättare att bedöma trots allt ungefär
            hur lång tid det tar för ett brutet ben och hur arbets­förmågan
            påverkas. Bedömningen är svårare för psykisk sjukdom. Särskilt
            tydligt blir detta när man väger in den psykosociala arbetsmiljöns
            samverkan med psykisk ohälsa. En person som drabbats av utmattningssyndrom
            kanske inte alls ska sjukskrivas i hem­met under en längre period
            då arbetsplatsen i sig kan vara en del i de bakomliggande orsakerna
            till sjukdomen. Många beskriver en situation där pressen från
            den dåliga psykosociala arbetsmiljön blir för stor och skapar
            en svår stressreaktion. Eftersom psykisk ohälsa till stor del
            är individuell finns det en rad olika parametrar och faktorer
            som alla bidrar till rehabiliteringen.
          </p>
          <p xml:id="i-Vdn55EJQ87wRXD6w7a4Spw">
            Vi vill därför överväga behovet av ett nytt spår i rehabiliteringskedjan
            för psykiska diagnoser, med tidigare insatser och multimodala
            team. Detta då tidsgränserna i den be­fintliga kedjan egentligen
            är bättre anpassade för ”traditionella” sjukdomstillstånd. Vi
            föreslår därför att en statlig utredning tillsätts som ges i uppdrag
            att se över möjligheter­na till ovanstående reformer.
          </p>
          <p xml:id="i-R7QE6vrFWpXC2kHWFMU1HD">
            Moderaterna är positiva till flera av förslagen som den statliga
            utredningen En trygg sjukförsäkring med människan i centrum har
            presenterat, bland annat behovet av tydlig­are krav på tidigare
            insatser vid psykisk ohälsa och en ökad förutsägbarhet i Försäkrings­kassans
            bedömningar av rätten till sjukpenning. Det är dock viktigt att
            utgångspunkten ska vara en så kort sjukskrivning som möjligt och
            en återgång till arbetet så fort som möjligt. Dessutom är det
            viktigt att definitionen av rätten till sjukersättning bibehålls,
            i motsats till vad utredningen föreslår.
          </p>
          <p xml:id="i-L3cFmdA2jtwHYXKgXaAknE">
            Riksrevisionen redovisade år 2018 två rapporter på området för
            psykisk ohälsa – ”Bedömning av arbetsförmåga vid psykisk ohälsa
            – en process med stora utmaningar” (RiR 2018:11) och ”Försäkringsmedicinskt
            beslutsstöd – ett stöd för Försäkringskassan vid psykisk ohälsa?”
            (RiR 2018:22).
          </p>
          <p xml:id="i-5KduShwbNRiFgaAHo538bB">
            Av rapporterna framgår att Försäkringskassans beslutsstöd inte
            är anpassat för dia­gnoser inom psykisk ohälsa och inte heller
            för situationer då personer har flera sjuk­domstillstånd, så kallad
            samsjuklighet. Det är en allvarlig brist. Det försäkrings­medicinska
            beslutsstödet används, enligt Riksrevisionen, inte på ett likformigt
            sätt. Vidare noteras det brister hos Försäkringskassan i handläggningen
            av sjukpenning­ärenden för personer med psykisk ohälsa och vid
            samsjuklighet.
          </p>
          <p xml:id="i-4cnLrPBfQSbnUtxUe8ATiF">
            Här måste ske förbättringar. Det är av stor vikt med rättssäkra
            och likvärdiga be­dömningar i hela landet. Moderaterna förväntar
            sig därför att regeringen snarast hörsam­mar riksdagens tillkännagivande
            om en översyn av det försäkringsmedicinska besluts­stödet och
            Försäkringskassans modell för försäkringsmedicinsk analys (Socialförsäk­ringsutskottets
            betänkande 2018/19:SfU13).
          </p>
          <p xml:id="i-As9cvQLfFokz3CUHxV3ggw">
            Likväl förväntar sig Moderaterna att regeringen snarast hörsammar
            riksdagens till­kännagivande om att Försäkringskassan bör ges
            i uppdrag att följa upp hur läkarintyg skrivs och att tillsätta
            en utredning i syfte att motverka osakliga könsskillnader i sjuk­frånvaron
            (Socialförsäkringsutskottets betänkande 2019/20:SfU13).
          </p>
          <head xml:id="i-ThVEuE8v18mHvpQEyb3Rmy" type="h3">
            Tillsyn, krav och sanktioner för arbetsgivare med hög sjukfrånvaro
          </head>
          <p xml:id="i-Y6E7STaywqqYLVi9dyoDMb">
            Det finns en bred konsensus hos våra expertmyndigheter att arbetsgivaren
            har en nyckelroll i arbetet med att minska sjukfrånvaron. Detta
            gäller särskilt vid psykisk sjukdom. Samtidigt måste man vara
            medveten om att frågan är komplex och till vissa delar ligger
            utanför arbetsgivarens kontroll.
          </p>
          <p xml:id="i-2UgYgmtp5EA2e5jV1gGFRe">
            Statens beredning för medicinsk och social utvärdering, SBU,
            har gått igenom forsk­ningsläget för samband mellan en lång rad
            faktorer i arbetsmiljön och depressionssym­tom, respektive symtom
            på utmattningssyndrom och enligt SBU finns det vetenskapligt underlag
            för att följande gäller på gruppnivå:
          </p>
          <list xml:id="i-Nhvkq9Fwew9wGt6yZToyaW" style="ul">
            <item xml:id="i-61ZPB9jnDVTeca1iWGZJ16">
              Personer som upplever en arbetssituation med små möjligheter
              att påverka, i kombi­nation med alltför höga krav, utvecklar mer
              depressionssymtom.
            </item>
            <item xml:id="i-9BznuhrZtrtj7fC83fAZRe">
              Personer som upplever bristande medmänskligt stöd i arbetsmiljön
              utvecklar mer symtom på depression och utmattningssyndrom än andra.
              De som upplever mobb­ning eller konflikter i sitt arbete utvecklar
              mer depressionssymtom än andra, men det går inte att avgöra om
              det finns något motsvarande samband för symtom på utmatt­ningssyndrom.
            </item>
            <item xml:id="i-MQqw4zquafGA6zMgtNxkiN">
              Personer som upplever att de har pressande arbete eller en arbetssituation
              där belön­ingen upplevs som liten i förhållande till ansträngningen
              utvecklar mer symtom på depression och utmattningssyndrom än andra.
              Detta gäller även för dem som upp­lever osäkerhet i anställningen,
              t ex en oro för att arbetsplatsen ska läggas ner.
            </item>
          </list>
          <p xml:id="i-Bv842gW9Np9HcXct4ujKKf">
            Samtliga dessa faktorer kan i hög grad påverkas av arbetsgivaren.
            Det är därför rimligt att lägga större ansvar för arbetsgivare
            vid sjukfrånvaro som kan antas ha samband med brister i den psykosociala
            arbetsmiljön. Vi ser ett tydligt behov av att skapa en bättre
            incitamentsstruktur för arbetsgivare när det gäller det förebyggande
            arbetet med psyko­social arbetsmiljö, samt tidiga insatser och
            bättre rehabilitering.
          </p>
          <p xml:id="i-5RBavANSHg92xTDwRHaQU3">
            Försäkringskassan har genomfört en studie av sjukfrånvaro i psykiska
            diagnoser. Enligt Försäkringskassan finns det en tydlig koppling
            mellan svag psykosocial arbets­miljö och sjukfall med psykisk
            diagnos. Man konstaterar vidare att många av de yrken där de anställda
            upplever brister i den psykosociala arbetsmiljön och där man konstate­rar
            överrisker för att påbörja sjukfall med psykisk diagnos finns
            inom offentligfinansi­erad verksamhet. Man lyfter särskilt fram
            sjuksköterskor, barnmorskor, specialistsjuk­sköterskor, vård-
            och omsorgspersonal, grundskol- och gymnasielärare. Vi anser att
            Arbetsmiljöverket ska genomföra en särskild tillsyn av den psykosociala
            arbetsmiljön inom dessa särskilt utsatta yrkesgrupper: barnmorskor,
            sjuksköterskor med särskild kompetens, sjuksköterskor, grundskollärare,
            vård- och omsorgspersonal, samt gymnasie­lärare. Eftersom många
            omsorgsyrken finns hos regionala och kommunala arbetsgivare, behöver
            det ske i samråd med Sveriges kommuner och regioner samt respektive
            kom­mun och region.
          </p>
          <p xml:id="i-4EPzFeGFhJrVSTvnSgpVcU">
            Under tillsynen ska den psykosociala arbetsmiljön granskas och
            arbetsgivare som har brister i sin psykosociala arbetsmiljö ska
            åläggas att avhjälpa dessa brister. Relevanta myndigheter såsom
            exempelvis Försäkringskassan, Socialstyrelsen och Inspektionen
            för vård och omsorg ska vara Arbetsmiljöverket behjälpliga under
            denna granskning.
          </p>
          <p xml:id="i-RKqn76jy9d6e9RheAdrexW">
            Sedan den 1 juli 2018 ställs det krav på en obligatorisk rehabiliteringsplan
            senast dag 30 om arbetstagaren förväntas vara sjukskriven i minst
            60 dagar. För att planen ska bli korrekt krävs att Försäkringskassan
            samverkar med samtliga aktörer och håller i avstäm­ningsmöten.
            Dessutom krävs det att läkarintyget innehåller tillräcklig information
            om den sjukskrivnes nedsatta arbetsförmåga och prognos för sjukskrivningens
            längd samt att hälso- och sjukvården är tillgänglig. Dessutom
            behöver den sjukskrivna vilja medverka i sin rehabilitering. Det
            har i praktiken visat sig svårt att uppfylla samtliga förutsättningar
            innan dag 30, vilket medför en risk att fel åtgärder vidtas, vilket
            i stället förlänger sjuk­skrivningen. Moderaterna välkomnar att
            regeringen har gett Inspektionen för socialför­säkringen i uppdrag
            att utreda den obligatoriska rehabiliteringsplanen senast dag
            30 dagar om arbetstagaren förväntas vara sjukskriven i minst 60
            dagar (S2019/03299/SF).
          </p>
          <head xml:id="i-6KdQdyn18YFpZ6HYpCmQKS" type="h3">
            Återinför den bortre tidsgränsen
          </head>
          <p xml:id="i-Sg9yRLtdVJEdFgFsR8pFNi">
            Forskningen visar att kontrollinsatser av olika slag, inklusive
            tidsgränser, minskar an­vändningen av försäkringen, både direkt
            via kontrollerna i sig och indirekt via drivkrafter att inte vilja
            bli kontrollerad. Är kompensationsgraden hög, kontrollen svag
            och en bortre tidsgräns saknas, kan sjukfrånvaron förväntas bli
            högre än om kompensationsgraden är lägre, kontrollen stark och
            en tidsgräns finns. För en långsiktigt stabil sjukfrånvaro är
            en bortre tidsgräns också en central komponent. Genom den skickas
            en signal om att en sjukskrivning inte kan pågå för evigt, vilket
            skapar drivkrafter för alla inblandade aktö­rer att agera för
            att hitta en lösning innan tidsgränsen nås. Inspektionen för socialförsäk­ringen,
            ISF, har dessutom funnit att införandet av tidsgränser inte haft
            någon inverkan på hälsan. Moderaterna anser av dessa anledningar
            att rehabiliteringskedjan bör för­stärkas.
          </p>
          <p xml:id="i-4mFrvCfRXLpozfoSUUMZj7">
            ESO sammanfattar frågan om den bortre tidsgränsen såhär: ”För
            en långsiktigt stabil sjukfrånvaro är en bortre tidsgräns en central
            komponent. Genom den skickas en signal om att en sjukskrivning
            inte kan pågå för evigt vilket skapar drivkrafter för alla inblanda­de
            aktörer att agera för att hitta en lösning innan den bortre tidsgränsen
            nås. Forskningen inom såväl sjuk- som den angränsande arbetslöshetsförsäkringen
            är tydlig såtillvida att tidsgränser (kontroll i vidare mening)
            minskar användandet av försäkringen både direkt, via tidsgränsen
            i sig, och indirekt via ökade drivkrafter att avsluta ersättningsperioden
            innan tidsgränsen.” Vi föreslår därför att den bortre tidsgränsen
            återinförs i sjukförsäk­ringen och att definitionen av arbetsmarknad
            vid bedömningen efter sex månaders sjuk­frånvaro ska bibehållas.
          </p>
          <head xml:id="i-UV1MSyDpoQvR89JmHmTvj3" type="h3">
            Öka tillsynen av läkarnas arbete med sjukskrivningsfrågor
          </head>
          <p xml:id="i-9oonGa9YzbxXjwKdVBd1ZM">
            Läkaren har en nyckelroll i sjukskrivningsprocessen. Läkaren
            ställer diagnos och doku­menterar arbetsförmågebesvär. Detta arbete
            är komplext, vilket bland annat har att göra med svårigheterna
            kring begreppen sjukdom och arbetsförmåga. Till sin hjälp har
            läka­ren det försäkringsmedicinska beslutsstödet.
          </p>
          <p xml:id="i-6TMq8SAuwUSNMciU3Pheh6">
            För att förbättra och förenkla sjukskrivningsprocessen bör försäkringskassehand­läggarens
            roll stärkas. Försäkringskassan bör kunna sätta upp kvalitetskrav
            för vård­givare som skriver ut sjukintyg. Kraven kan exempelvis
            bestå i att läkarna ska ha vissa kunskaper om reglerna i sjukförsäkringen
            och hur man bedömer arbetsförmågan. Vidare kan Försäkringskassan
            ges i uppdrag att via administrativa register löpande följa upp
            och granska sjukskrivningsmönstret hos olika vårdgivare. Osakliga
            skillnader och av­vikelser från det försäkringsmedicinska beslutsstödet
            kan snabbt upptäckas och utredas. Vid upprepade anmärkningar liksom
            vid rent fusk skulle enskilda vårdgivare kunna för­lora rätten
            till utfärdande av sjukintyg.
          </p>
          <head xml:id="i-R4G8HpYQzJiU4DawaK8w3" type="h3">
            Inför en förebyggandegaranti mot psykisk ohälsa
          </head>
          <p xml:id="i-NFeg4ofkh9uLa1j8xohg6E">
            ISF konstaterar att tidiga rehabiliteringsinsatser, innan en
            sjukskrivning uppstår, har bättre förutsättningar att förhindra
            en framtida sjukfrånvaro än att öka återgången i arbete bland
            redan sjukskrivna. Därför bör möjligheterna att genomföra tidiga
            rehabili­teringsinsatser stärkas. Utvärderingar av tidigare insatser
            mot psykisk ohälsa innan och efter sjukskrivning har visar att
            de KBT-behandlingar som sätts in innan sjukskrivning hade god
            effekt på patientens hälsa, medan de som sattes in efter sjukskrivningen
            hade begränsad effekt. En rimlig målsättning är att den som har
            ett jobb och är i behov av förebyggande insatser ska kunna påbörja
            dessa inom en månad. Samtidigt bör lagstift­ningen skärpas vad
            gäller landstingens ansvar att erbjuda förebyggande insatser för
            att motverka ohälsa. Arbetsgivare och medarbetare bör uppmuntras
            att använda förebygg­ande sjukpenning för att ge den enskilda
            möjlighet att delta i rehabilitering som före­bygger en eventuell
            sjukskrivning.
          </p>
          <p xml:id="i-7MuUouywes4Es1BhCJ8tVo">
            Sjukskrivna bör i större utsträckning erbjudas en rehabiliteringskoordinator
            som fungerar som en länk mellan den sjukskrivne, hälso- och sjukvården,
            arbetsgivaren och andra berörda myndigheter och verksamheter.
          </p>
          <head xml:id="i-JAXGXU7ZPyFNmAGLRmHBPg" type="h3">
            Drivkrafterna att komma tillbaka till arbete måste behållas
          </head>
          <p xml:id="i-EtQnM2Ai6De8tmnJMPyYXx">
            Att regler och ersättningsnivåer i sjukförsäkringen påverkar
            sjukfrånvaron är som ovan framgått väl känt i forskningen. Sjukförsäkringssystemet
            har idag en långsam avtrapp­ning som medför att ersättningen minskar
            vid dag 365 då ersättningsnivån sjunker från 80 till 75 procent
            av den sjukpenninggrundade inkomsten. Den första karensdagen är
            det enda och tydliga exemplet på en tidig tröskel in i sjukförsäkringens
            sjuklönedel.
          </p>
          <p xml:id="i-HA82r92eN6f51vjG2EvQsm">
            Långa sjukfall kan naturligtvis vara helt nödvändiga för den
            enskilde och sjukför­säkringssystemet ska ge trygghet i att den
            som är sjuk ska få stöd. Men om de långa sjukfallen ökar totalt
            sett skapas många problem och risker.
          </p>
          <p xml:id="i-So8rq1rEb2tF8dNye1T4zK">
            För att stärka incitamenten att komma tillbaka till arbete tidigare
            än idag vill vi öka avtrappning av sjukpenningen, återställa taket
            för sjukpenningsgrundande inkomst och införa en karensdag vid
            övergång från sjuklön till sjukpenning, det vill säga vid dag
            15.
          </p>
          <head xml:id="i-LuNx1yrHJVhxESAgd3qPnn" type="h3">
            Stärk anställdas möjligheter att få förebyggande behandling via
            arbetsgivaren
          </head>
          <p xml:id="i-PnRB68zpHxWdF5Qbkf6hcL">
            En arbetsgivare kan erbjuda sin personal skatte- och avgiftsfri
            personalvårdsförmån i form av motion och annan friskvård av enklare
            slag och mindre värde. Inom ramen för friskvård omfattas ”stresshantering”,
            enligt Skatteverket. Idag finns också en möjlighet för arbetsgivaren
            att göra avdrag för kostnader för förebyggande behandling, om
            arbets­givaren kan visa att behandlingen syftar till att den anställde
            ska kunna fortsätta att för­värvsarbeta. Dessa möjligheter bör
            utvecklas så att anställda och arbetsgivare upp­muntras agera
            förebyggande i större grad.
          </p>
        </div>
        <div xml:id="i-QhoqsqHpVRBkmVKhiF9dTy" type="signatureBlock">
          <list xml:id="i-BLFxUs6nRjsicH73Eh2nmS">
            <item xml:id="i-5AeaRNdz6zmS9YVsr5fNHm" type="signature">
              Maria Malmer Stenergard (M)
            </item>
            <item xml:id="i-2w9hqVsMD59cb8fMoQQvBP" type="signature">
              Katarina Brännström (M)
            </item>
            <item xml:id="i-EtJfroCSfFQHQBd1pAHmz7" type="signature">
              Elisabeth Björnsdotter Rahm (M)
            </item>
            <item xml:id="i-3K1JbSBw3dUwCdbsS3U2S2" type="signature">
              Arin Karapet (M)
            </item>
            <item xml:id="i-TXXSebJhtK64cxdQMXZhWv" type="signature">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
