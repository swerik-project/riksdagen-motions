<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00253">
  <teiHeader>
    <fileDesc>
      <titleStmt>
        <title>Översyn av den svenska modellen</title>
        <author corresp="i-N9Pi9YpD4nvtCEsVp2CGcX i-AyN7HRP1y38PeQoLunJifb">av Staffan Danielsson och Jörgen Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av den svenska modellen</title>
          <idno type="rdwebb">GX02K253</idno>
          <rs type="number">K253</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K253/text</ref>
          <ref type="dokument_url_html">http://data.riksdagen.se/dokument/GX02K253</ref>
          <ref type="dokumentstatus_url_xml">http://data.riksdagen.se/dokumentstatus/GX02K253</ref>
          <ref type="doc">http://data.riksdagen.se/fil/10A86964-6DA3-456B-A0A1-2AA7D7382498</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GRRpkhieNwUBX1LdC4M8PM" type="signed"/>
        <correspContext corresp="i-GRRpkhieNwUBX1LdC4M8PM">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-AyN7HRP1y38PeQoLunJifb"/>
        </correspContext>
        <correspAction type="numbering" xml:id="i-TuUot6G3wfGhHFEZCxQ7io">
          <date when="2009-10-01"/>
        </correspAction>
        <correspAction type="submission" xml:id="i-WGpwSAwS2RfpBXQqhDun76">
          <date when="2009-09-30"/>
        </correspAction>
        <correspAction type="transfer" xml:id="i-UzjexYjs1HDNjPhss6621q">
          <date when="2009-09-28"/>
        </correspAction>
        <correspAction type="assigned" xml:id="i-Xs4aet7dPwXBRWiqCuguoP"/>
        <correspContext corresp="i-Xs4aet7dPwXBRWiqCuguoP">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Vhrqkb8R3GFW67K9MXUdrh">
            Förslag till riksdagsbeslut
          </head>
          <p xml:id="i-WtjDehGY9A3J25Dt5CaniX">
            Riksdagen tillkännager för regeringen som sin mening vad som
            anförs i motionen om att göra en översyn av den svenska förvaltningsmodellen
            med oberoende myndigheter.
          </p>
        </div>
        <div type="motContent">
          <head type="h1" xml:id="i-WvYYBmBcBuC723F6xq72TS">
            Motivering
          </head>
          <p xml:id="i-DcxD8SWJKrQ7CMgu55zmmw">
            Vi föreslog förra året att regeringen borde göra en översyn av
            grundprincipen i det svenska förvaltningssystemet, med förment
            oberoende myndigheter under regeringen. Även året dessförinnan,
            2007, föreslog vi detta.
          </p>
          <p xml:id="i-Hggc4NyVKEm3aLz2t3Hi1U">
            Många av de utredningar som gjorts genom åren har visat på att
            en starkare styrning av myndighetssfären från regeringen egentligen
            kunde vara rimligt. Det finns ofta en gråzon mellan regeringen
            och myndigheterna där oklarheter råder om vem som egentligen drivit
            fram besluten och har ansvaret. Just detta att ansvaret kan hamna
            mellan stolarna och skjutas fram och tillbaka mellan regeringen
            eller ansvarig minister och myndigheten är inte bra.
          </p>
          <p xml:id="i-6hz1HMYpq32WnDksYNRow8">
            Den svenska modellen bygger på att det går att dra en gräns mellan
            politiska beslut och förvaltningsbeslut. Myndigheterna följer
            givetvis gällande lagar men får också sina förordningar, sina
            pengaanslag och olika direktiv från regeringen, som också utser
            generaldirektör.
          </p>
          <p xml:id="i-7R6Qr3yyWZYhVA7hYn7gEa">
            De olika departementen har utöver de långt gående styrningsinstrumenten
            enligt ovan också ständigt löpande kontakter på alla nivåer med
            myndigheterna, dagligen och stundligen.
          </p>
          <p xml:id="i-EbmpESYD9becd6rxaXBHgN">
            Myndigheterna och generaldirektören befinner sig således i en
            stark beroendeställning till regeringen i en rad viktiga avseenden.
          </p>
          <p xml:id="i-8KwWAtkZeuYe8pVMPzTngV">
            Den vanliga alternativa förvaltningsmodellen i Europa och sannolikt
            världen är att departement och myndigheter finns i samlade ministerier,
            med ansvarig minister som chef och med ett tydligt och klart ansvar
            för hela verksamheten.
          </p>
          <p xml:id="i-XD7JZKa8pKem9mGskFCXN5">
            Utöver den oklara ansvarsfördelningen som kan uppstå i den svenska
            modellen är det därtill så att myndigheterna besitter en mycket
            stor kunskap i sakfrågorna samtidigt som myndigheternas ledning
            ofta har väsentligt längre tjänstgöringstider än ministrarna.
            Detta gör att tjänstemannainflytandet över hur politiken och dess
            tillämpning utformas ofta kan vara mycket starkt, samtidigt som
            det formellt är regeringen som har det övergripande ansvaret.
          </p>
          <p xml:id="i-8kFS9yhyLjPMCiLePB9KeF">
            Vi redovisade i vår motion år 2007 hur denna fråga utretts och
            diskuterats under 1800- och 1900-talen. Förvaltningsutredningen
            i början av 1980-talet ansåg att det egentligen inte fanns så
            starkt stöd för tudelningen mellan regering och myndigheter i
            vare sig den gamla eller nya regeringsformen. Man ansåg att den
            uppdelning som förstärktes under 1800-talet inte var ett resultat
            av någon i grundlagen förankrad strävan efter maktdelning utan
            snarare en följd av det vankelmod som präglade seklets förvaltningsreformer.
          </p>
          <p xml:id="i-TCpGHK4BTULp7XATVXPVu4">
            Och vi redovisade även hur Sveriges EU-medlemskap har inneburit
            mycket samarbete och gemensamma beslut på olika nivåer inom EU,
            där det nödvändiga samarbetet mellan regering och myndigheter
            kan ge upphov till dubbelarbete, oklara handlingslinjer vid vissa
            tillfällen och långsamma beslutsvägar. Andra länder med starkare
            och tydligare samordning inom sina ministerier kan här ha ett
            försteg, och någon stor förståelse för den svenska modellens funktionssätt
            finns inte.
          </p>
          <p xml:id="i-K3HjcvqXMMj5ZbxNWS9kvP">
            Konstitutionsutskottet avstyrkte i fjol vår motion med hänvisning
            till olika utredningar som behandlar dessa frågor. Ingen av dessa
            analyserar dock den grundläggande ansvarsuppdelningen mellan regeringen
            och myndigheterna som vi menar bör ifrågasättas utifrån dagens
            verklighet och Sveriges internationella samarbeten. Vi menar att
            det har ett värde att regeringen vidgar sina analyser i sitt pågående
            beredningsarbete och önskar att riksdagen ger regeringen detta
            till känna.
          </p>
          <p xml:id="i-G7g5N868tWd5qBonTXWgsc">
            I sin behandling av vår motion under förra riksdagsåret vägrade
            återigen konstitutionsutskottet att ta upp den till sakbehandling
            och avstyrkte den i klump med helt andra motioner i ett s.k. förenklat
            förfarande.
          </p>
          <p xml:id="i-KTB5EpfvooNJn52EvZ8oUU">
            Vi menar att KU inte visar vår mycket allvarligt menade motion
            någon respekt. Riksdagens motionsinstitut är ett mycket viktigt
            redskap för riksdagsledamöternas inflytande och påverkan, och
            det ifrågasätts ibland.
          </p>
          <p xml:id="i-WaF2wQYFfAevJdnQLWyj8p">
            Det är uppenbart att våra förslag till en genomgripande genomlysning
            av den svenska modellen på detta område inte behandlas i de olika
            utredningar som KU hänvisar till. Därför är avslagsyrkandet slentrianmässigt
            och felaktigt, enligt vår uppfattning, och inte ägnat att stärka
            respekten för riksdagens sätt att behandla motioner.
          </p>
          <p xml:id="i-Hsot959QhjNAej7aNGEU2Y">
            Vi, som ju inte vet om vi finns kvar i riksdagen om ett år, väcker
            därför återigen denna mycket allvarligt menade motion, och vi
            hoppas att konstitutionsutskottet analyserar vår motion och förhoppningsvis
            ansluter sig till vårt yrkande!
          </p>
        </div>
        <div type="motSignatures">
          <list>
            <item xml:id="i-Qe84dgxnyoGhBXG8sk9QZT">
              Staffan Danielsson (c)
            </item>
            <item xml:id="i-9XzpkMZvzzj3AGoQTrfDb8">
              Jörgen Johansson (c)
            </item>
          </list>
        </div>
      </div>
    </body>
  </text>
</TEI>
