<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__317/mot_1957__fk__317-001.pdf"/>
      <fw xml:id="i-59faG5KHihJMWEY9ERxQEy">
        14 Motioner i Första kammaren, nr 317 år 1957
      </fw>
      <div type="motHeader" xml:id="i-8WWNJzsyx6cCts5QMJUXTB">
        <div type="motTitle" xml:id="i-PzwYYQRY1rvxxUhKQ4Wue8"/>
        <div type="motSubmissionInfo" xml:id="i-GA261SYgtmM7TMNCtNJFY8"/>
      </div>
      <div type="motBody" xml:id="i-9n7LXnVV2FyYCAwLXqP3Pg">
        <div xml:id="i-MVZ4f5bjxzp8cnUpw79wEJ">
          <p xml:id="i-PpfmiTBzrtVuRcQ5Feyk7v">
            Nr 317
          </p>
          <p xml:id="i-2aPZ59BBaHkA3NC7NrLTSN">
            Av herr Lodenius m. fl., om pension åt förste stenografen hos
            första kammaren Erik Elfner.
          </p>
          <p xml:id="i-YB4EZmYyvU9TwCFvZgoaNq">
            Frågan om införande av pensionsbestämmelser för hos riksdagen
            anställda tjänstemän har länge varit på tal men ännu ej vunnit
            sin lösning; se härom bankoutskottets utlåtande 1954:41. I avbidan
            på införandet av en reglerad pen- sionsrätt för dessa tjänstemän
            har ansetts, att uppkommande pensionsfrågor bör, liksom hittills,
            lösas genom prövning av riksdagen från fall till fall. Så skedde
            senast vid 1956 års riksdags höstsession, då pension beviljades
            kanslisten, tillika registratorn, hos första kammaren T. Vide
            (se bankoutskottets utlåtande 1956 :40). Nu föreligger åter ett
            snart aktuellt pensioneringsfall, nämligen beträffande förste
            stenografen hos första kammaren Erik Elfner. Elfner, som är född
            den 7 november 1888, blev efter stenografprov anställd hos andra
            kammaren som kanslist år 1911 och befordrades till stenograf hos
            kammaren år 1912. Han övergick år 1918 i första kammarens tjänst,
            där han åren 1919—1922 tjänstgjorde såsom stenograf. Redan år
            1923 blev han förste stenograf, och han har alltsedan dess upprätthållit
            en av kammarens tre förste stenografbefattningar. Han har även
            tjänstgjort som stenograf vid samtliga de tretton allmänna kyrkomöten,
            som hållits alltsedan år 1920. Med hänsyn till denna långa tjänstgöring,
            som omfattar ej mindre än 46 år eller 50 lagtima och urtima riksdagar,
            frånsett den nyss påbegynta, tillhör Elf- ner riksdagens allra
            äldsta trotjänare. Vi vill därför föreslå, att riksdagen giver
            uttryck åt sin erkänsla för hans så långvariga och allmänt erkända
            arbete i riks- dagens tjänst genom att redan nu tillförsäkra honom
            en årlig pension att utgå från den tid, då hans tjänstgöring hos
            riksdagen må komma att upphöra. Enligt den mellan riksdagens kanslideputerade
            och Riksdagstjänstemännens förening den 10 november 1954 ingångna,
            av 1954 års riksdag godkända över- enskommelsen angående pensionsförhållandena
            för de hos riksdagen anställda tjänstemännen skulle, på sätt en
            inom riksdagens ekonomibyrå verkställd beräk- ning utvisar, ålderspension
            från riksdagen till en förste stenograf med Elfners ålder och
            anställningstid kunna utgå med ett grundbelopp av 6 072 kr. för
            år, vartill kommer rörligt tillägg av kr. 4 426:32, så att hel
            riksdagspension bleve kr. 10 498:32. I egenskap av f. d. timlärare
            vid Stockholms stads handelsgymnasium uppbär Elfner en av stadens
            lönenämnd honom tillförsäkrad ålderspension, som allt- sedan den
            1 november 1955 utgår med ett grundbelopp av 3 168 kr., jämte
            rör- ligt tillägg, för närvarande kr. 2329:92 eller tillhopa kr.
            5497:92. Denna pension kan emellertid icke anses som en kommunal
            pension i vanlig mening,
          </p>
          <pb facs="riksdagen-motions-pdf/data/1957/mot_1957__fk__317/mot_1957__fk__317-002.pdf"/>
          <fw xml:id="i-EPEJRY7TfLyUmAa1J5nRJN">
            Motioner i Första kammaren, nr 317 år 1957 15
          </fw>
          <p xml:id="i-4Tj36aFwfVACmk2Fzg6QeF">
            ity att den så gott som helt intjänats i enskild tjänst, nämligen
            vid det av Gross- handelssocieteten tidigare ägda Frans Schartaus
            handelsinstitut (Stockholms handelsgymnasium), innan detta övertogs
            av Stockholms stad den 1 juli 1952, vid vilken tidpunkt Elfner
            redan uppnått 40 anställningsår och nära 64 levnads- år. Pensionen
            har även till viss del finansierats med ett av Grosshandelssocie-
            teten till staden överlämnat belopp av 13 000 kronor, utgörande
            en gratifikation till Elfner. Elfner bestred all stenografiundervisning
            vid handelsgymnasiet, innan detta övertogs av Stockholms stad,
            men med hänsyn till sin riksdagstjänst kunde Elf- ner icke få
            ordinarie tjänst, och vid kommunaliseringen av gymnasiet var hans
            anställnings- och pensionsförhållanden oreglerade. Det har ifrågasatts
            att trots angivna förhållanden den för Elfner uträknade riksdagspensionens
            grundbelopp, 6 072 kr., skulle minskas med den från staden utgående
            pensionens grundbelopp 3 168 kr., så att han skulle från riksdagen
            ut- bekomma en tilläggspension med ett grundbelopp av 2904 kr.
            för år jämte rörligt tillägg. Sådant tillägg enligt nu gällande
            grunder utgör kr. 2096 :40, och tilläggspensionen i sin helhet
            skulle alltså uppgå till endast kr. 5 000:40. Även om i vanliga
            fall en sådan reducering av riksdagspensionen skulle kunna anses
            riktig, synes dock starka skäl tala för att riksdagen intager
            en mera gene- rös inställning i förevarande fall, då det gäller
            en trotjänare, som ej blott till tjänsteåren har en särställning
            utan som även inlagt enastående förtjänster i fråga om stenografien
            inom riksdagen. Vi vill erinra, att riksdagen även tidigare i
            enskilda fall beviljat pension såsom erkänsla för betydelsefulla
            insatser i riks- dagens tjänst. Att Elfner tillhör den kategori
            av tjänstemän, som gjort sådana insatser, torde framgå av följande.
            Elfner avancerade mycket snabbt till förste stenograf och har
            alltsedan dess vid sidan av sin egentliga uppgift nedlagt ett
            utomordentligt förtjänstfullt arbete på såväl rekryteringens av
            riksdagens stenografbefattningar som debatt- protokollens kvalitet.
            Vad angår rekryteringen av riksdagsstenografer, har ju denna i
            Sverige grundats på spontan tillströmning av sökande, men i själva
            verket har — på senare tid i allt högre grad — möjligheterna att
            besätta de ledigblivna steno- grafbefattningarna varit beroende
            av enskild påverkan av tänkbara krafter. I detta avseende har
            Elfner kanske mer än någon annan av sina kolleger varit framgångsrikt
            verksam. Han har personligen tagit hand om lovande stenograf-
            adepter och givit dem råd för fortsatt träning, och vid flera
            tillfällen har han på eget initiativ och utan ersättning anordnat
            kurser för aspiranter. Vid sidan av sin befattning såsom förste
            stenograf har han medverkat vid anordnandet av prov för sökande
            till riksdagsstenograftjänster, och på hans ini- tiativ har dessa
            prov gjorts mera omfattande och bättre ägnade att utröna de sökandes
            allmänna kvalifikationer. Förste stenografen har ett direkt inflytande
            på den formella språkliga kvali- teten i de utskrifter av anföranden
            som blir föremål för hans granskning.
          </p>
          <pb facs="riksdagen-motions-pdf/data/1957/mot_1957__fk__317/mot_1957__fk__317-003.pdf"/>
          <fw xml:id="i-2GZJ6ekyMhA4yjh92VQYVa">
            16 Motioner i Första kammaren, nr 317 år 1957
          </fw>
          <p xml:id="i-8ZmGKT5BN7jqsEHYqh83og">
            Elfners kapacitet på detta område är allmänt omvittnad såsom
            synnerligen be- tydande. Han har emellertid icke inskränkt sitt
            inflytande till den ämbetsmässi- ga granskningen av inlämnade
            utskrifter. Med sitt starka språkintresse och sin utpräglat pedagogiska
            inriktning har han oavlåtligt verkat för att största upp- märksamhet
            skulle ägnas utskrifternas formella gestaltning. Såsom framstående
            " stenografipraktiker har Elfner även i stor utsträckning påverkat
            utformandet av riksdagsstenografernas debattskrift. Elfner tog
            mycket aktiv del i 1938 års utredning om snabbare publicering
            av riksdagens protokoll och omläggning av stenografernas arbete,
            och han med- verkade vid införandet år 1952 av de s.k. snabbprotokollen.
            Han har även del- tagit i utarbetandet av ”Anvisningar för riksdagstrycket”.
            Ytterligare må erinras, att Elfner tjänstgjort såsom stenograf
            hos den svenska gruppen av interparlamentariska unionen alltsedan
            år 1913 samt vid de fyra nordiska rådsmöten, som avhållits efter
            rådets tillkomst år 1953. Det kan vidare nämnas att Elfner varit
            en av de ledande krafterna i arbetet på ideell grund med att utveckla
            och stabilisera det Melinska stenografisystemet — som numera praktiskt
            taget är det i Sverige allenarådande. Denna insats har omfattat
            såväl den grundläggande undervisningsmaterielen som den påbyggnad
            på systemet som debattskriften utgör. I detta sammanhang kan framhållas
            att Elfner varit ledare av de kurser för stenografilärare som
            alltsedan 1943 varje år anordnats av den Melinska steno- graforganisationen.
            För dessa kurser — som varit de enda i sitt slag i landet — utgår
            numera statsbidrag. Elfners insats även på detta område torde
            få anses förtjänt av statsmakternas uppskattning. Sammanfattningsvis
            kan sägas att kanske ingen annan nu levande svensk gjort en mer
            omfattande och betydelsefull insats till den stenografiska utveck-
            lingens befrämjande i vårt land än Elfner. Hans verksamhet har
            därvid om- fattat praktiskt taget alla stenografiska områden och
            varit djupt ingripande. Med beaktande av allt detta kan vi ej
            finna annat än billigt och rättvist, att Elfner, när han lämnar
            den tjänst hos riksdagen, som han på ett så förtjänstfullt och
            framgångsrikt sätt bestritt under nära ett halvt sekel, kommer
            i åtnjutande av oavkortad riksdagspension, uträknad enligt de
            i ovannämnda, år 1954 träf- fade, överenskommelse angivna grunderna.
            Vi hemställer därför, att riksdagen måtte bevilja förste stenografen
            hos första kammaren Erik Elfner en årlig pension enligt nyss berörda
            grunder att utgå från och med månaden näst efter den, var- under
            han sista gången tjänstgör hos riksdagen.
          </p>
          <p xml:id="i-MLMCaFvUY7SeJbE9rA2w9m" type="date">
            Stockholm den 23 januari 1957 Gunnar Lodenius Ragnar Bergh E.
            A. Lindblom
          </p>
          <p xml:id="i-BgXg7bGvFHYhqckSTbTtub">
            Sven Em. Ohlon Per Bergman Ebon Andersson
          </p>
          <p xml:id="i-CJGquw64MXydzSjgnx3W5C">
            'Tryckeriaktiebolaget Tiden, Stockholm 1957
          </p>
        </div>
      </div>
    </body>
  </text>
</TEI>
