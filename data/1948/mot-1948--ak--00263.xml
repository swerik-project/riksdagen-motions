<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__263/mot_1948__ak__263-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 263.
          </p>
          <p>
            Nr 263.
          </p>
          <p>
            Av herr Skantze m. fl., om anslag till påbörjande av ett fartygs-
            tunnelsystem.
          </p>
          <p>
            Vid föregående riksdag var frågan om byggande av fartygstunnlar
            i berg för flottans räkning i viss mån föremål för behandling
            med anledning av mo- tioner om anslag till en ubåtstunnelanläggning
            i Stockholms skärgård. Sedan statsutskottet avstyrkt under hänvisning
            till den begränsning av investerings- verksamheten, som ansetts
            nödvändig på grund av konjunkturläget, avslogos motionerna. Frågans
            stora vikt har sedan dess ytterligare belysts av 1945 års försvars-
            kommitté. I sitt betänkande framhåller kommittén vikten av att
            flottan har en i olika avseenden fullgod basorganisation till
            sitt förfogande. Det påpekas också, att »anfallsmöjligheterna
            från luften liksom tillkomsten av olika slag av fjärrverkande
            vapen ha medfört ett ökat behov av effektiva skyddsanord- ningar
            för basanläggningarna». Beträffande denna fråga säger försvarskom-
            mittén uttryckligen: »Bland de åtgärder, som böra vidtagas för
            att bereda skydd mot flyganfall och mot fjärrverkande vapen, äro
            enligt krigserfarenheterna de viktigaste anordnande av i berg
            insprängda fullträffsäkra fartygstunnlar.» Numera föreligger en
            inom marinen uppgjord plan för utbyggande av ett system av fartygstunnlar,
            vars genomförande under en längre period skulle medföra i första
            etappen en kostnad av omkring 15 miljoner kronor. För inne- varande
            budgetår har beräknats och begärts ett anslag på 1000 000 kronor.
            Något anslag för ändamålet har emellertid icke upptagits i årets
            statsverks- proposition. Vi finna detta synnerligen beklagligt,
            eftersom det här tydligen är fråga om åtgärder, på vilkas genomförande
            flottans krigsduglighet i hög grad är beroende. Även om det är
            obestridligt, att man i nuvarande konjunkturläge måste iakttaga
            återhållsamhet i fråga om investeringar, förefaller det uppen-
            bart, att frågan är av den angelägenhetsgrad, att dylika ekonomiska
            betänk- ligheter böra falla. Även andra och mera speciella faktorer
            synas böra till- mätas betydelse. Det är angeläget att själva
            sprängningsarbetet på tunnlarna snarast på- börjas, då dessa arbeten
            utgöra ett stadium i anläggandet, som blott i mindre mån kan förkortas
            genom en forcering, därest läget skulle kräva snabb upp- rustning.
            Ur investeringssynpunkt sett representera de dessutom framför
            allt en förbrukning av sprängämnen, eftersom behovet av arbetskraft
            är förhållan- devis ringa.
          </p>
          <pb facs="riksdagen-motions-pdf/data/1948/mot_1948__ak__263/mot_1948__ak__263-002.pdf"/>
          <p>
            Motioner i Andra kammaren, nr 263. 11
          </p>
          <p>
            Viktigt är också, att man snarast möjligt får tillfälle att förvärva
            praktiska erfarenheter i fråga om dylika för vårt försvar helt
            nya anläggningar, där särskilt konstruktionen av portarna erbjuder
            många svåra problem. Endast på grundval av sådana erfarenheter
            kunna anläggningarna, vars nödvändighet synes stå utom diskussion,
            i fortsättningen utformas fullt ändamålsenligt, sam- tidigt som
            de göras så billiga, som hänsynen till deras effektivitet kan
            medgiva.
          </p>
          <p>
            Under åberopande av det ovan anförda få vi hemställa, att riksdagen
            ville för budgetåret 1948/49 bevilja ett anslag av 1 miljon kronor
            att av marinförvaltningen användas till på- börjande av ett planerat
            fartygstunnelsystem. Stockholm den 24 januari 1948.
          </p>
          <p>
            L. 0. Skantze. Torsten Henriksson. Gust. Svedman.
          </p>
          <p>
            G. Ljungqvist. Ragnar Svenningsson. E. Thorell.
          </p>
        </div>
      </div>
    </body>
  </text>
</TEI>
