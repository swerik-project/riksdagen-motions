<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00325">
  <teiHeader>
    <fileDesc>
      <titleStmt>
        <title>Stöd till personer som lämnat manipulativa rörelser</title>
        <author corresp="i-BijAhigzcR1MHdRoo4YtH5">av Liselott Hagberg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till personer som lämnat manipulativa rörelser</title>
          <idno type="rdwebb">GU02So325</idno>
          <rs type="number">So325</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So325/text</ref>
          <ref type="dokument_url_html">http://data.riksdagen.se/dokument/GU02So325</ref>
          <ref type="dokumentstatus_url_xml">http://data.riksdagen.se/dokumentstatus/GU02So325</ref>
          <ref type="doc">http://data.riksdagen.se/fil/185456D1-F8A8-434B-B8BE-967881367856</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GVh2w99rNdAXjhsS9q9Cqa" type="signed"/>
        <correspContext corresp="i-GVh2w99rNdAXjhsS9q9Cqa">
          <note type="signatory" corresp="i-BijAhigzcR1MHdRoo4YtH5"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-EVCfyotvT6y8A11e2boUj2" type="referral">
          <date when="2006-11-07"/>
        </correspAction>
        <correspAction xml:id="i-N3eYNmyVQ6CvCqfYRBufGz" type="dismissal">
          <date when="2006-11-07"/>
        </correspAction>
        <correspAction xml:id="i-CH6nHAm5RKCbYAkewEGUdB" type="numbering">
          <date when="2006-11-01"/>
        </correspAction>
        <correspAction xml:id="i-PY2uHJxkjsAsPu6RWbQp5u" type="submission">
          <date when="2006-10-31"/>
        </correspAction>
        <correspAction xml:id="i-UF7FnbjNZ61qHmYA78GtUy" type="transfer">
          <date when="2006-10-30"/>
        </correspAction>
        <correspAction xml:id="i-14La8ecnmpf7L4xj51cHKH" type="assigned"/>
        <correspContext corresp="i-14La8ecnmpf7L4xj51cHKH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SxVNwqPCknGHHEMjUYGjLB" type="motBody">
        <div xml:id="i-9ooEraVk2Dwen2PpJy1BVZ" type="motProposal" subtype="förslag">
          <head xml:id="i-LCnAV6zjEknS8cWjs1ZheQ">
            Förslag till riksdagsbeslut
          </head>
          <p xml:id="i-VVmXt9vWiWD6dPE2wzN7M5">
            Riksdagen tillkännager för regeringen som sin mening vad i motionen
            anförs om ett rikscentrum med uppgift att samla och bygga upp
            kompetens för behandling och rehabilitering av patienter som lämnat
            manipulativa rörelser.
          </p>
        </div>
        <div xml:id="i-TStKTZgo9TbH8pGDycD59x" type="motContent">
          <head xml:id="i-CTLm4UcgYCo3qfQL8h2J5y" type="h1">
            Stöd till personer som lämnat manipulativa rörelser
          </head>
          <head xml:id="i-NR7uAHaywuXAVnkrRyA9et" type="h1">
            Motivering
          </head>
          <p xml:id="i-24owYjcqWwXF7Km947Qco6">
            I motion till riksdagen 2005/06:So245 av Liselott Hagberg och
            Lars Tysklind (fp) framfördes behov av psykiskt stöd och vård
            till människor som lämnat manipulativa rörelser eller manipulativt
            ledarskap. Bakom vårdbehoven ligger symtom som ensamhetskänsla
            och depression, existentiell tomhet och känsla av identitetsförlust.
            Ångest, särskilt panikångest, mardrömmar, självmordstankar och
            psykosomatiska problem är vanligt förekommande. Självmordshandlingar
            och självmord förekommer. Det är således allvarliga tillstånd
            det handlar om. Det manipulativa ledarskap som är den utlösande
            orsaken till hälsoproblemen återfinns i en del rörelser som står
            för ett religiöst innehåll samt i vissa politiska rörelser, motorcykelrörelser,
            kurser i marknadsföring och kurser i personlig utveckling. Kännetecknande
            för rörelserna är att de utövar ett auktoritärt ledarskap som
            inte får ifrågasättas eller kritiseras. Här lyckas ledare, genom
            sin manipulativa förmåga, skaffa sig en stark kontroll över medlemmarna
            och få dessa att omfatta rörelsens (ledarens) ideologi. Medlemmarna
            lär sig att utplåna sin egen identitet, bryta ned tidigare sociala
            kontakter och leva för rörelsens överordnade mål. Även om inträdet
            i rörelsen är frivilligt för vuxna (myndiga) personer innebär
            den hierarkiska uppbyggnaden med starka krav på lydnad att det
            i praktiken är svårt att lämna rörelsen. Människor utsätts för
            övertalning och bibringas uppfattningen att livet utanför rörelsens
            beskydd är farligt. Barn och ungdomar utgör en särskilt utsatt
            grupp. De har inte själva valt rörelsen och kan börja tvivla på
            läran. Svåra konflikter och psykiska reaktioner uppstår lätt om
            de försöker lämna rörelsen, särskilt om den ena eller båda föräldrarna
            stannar kvar i rörelsen.
          </p>
          <p xml:id="i-4cuo1vWPuU396NNVk7yrYZ">
            Många människor som lämnar ett manipulativt ledarskap kan klara
            detta utan att få svåra psykiska besvär medan andra, som ovan
            nämnts, behöver få hjälp. Här har det visat sig att sedvanlig
            psykiatrisk behandling med samtal och medicinering inte är tillräcklig.
            I enstaka fall har hjälp kunnat fås på frivillig väg av tidigare
            medlemmar från olika manipulativa rörelser. Andra har fått hjälp
            genom att på egen bekostnad resa till Wellsprings rehabiliteringscenter
            i USA där spetskompetens finns om deras tillstånd.
          </p>
          <p xml:id="i-GkQMt225QyGpAZdTZFZ415">
            Liselott Hagberg ställde den 20 september 2005 en fråga till
            statsrådet Ylva Johansson om tillgång till kompetent vård för
            människor som lämnat manipulativa rörelser. Svaret blev (2005-09-28)
            att statsrådet inte var beredd att vidta några särskilda åtgärder
            för denna patientgrupp. Hon förutsatte att de 200 miljoner som
            2006 skulle satsas på psykiatrivården skulle leda till förbättringar
            som också skulle kunna komma människor som lämnat manipulativa
            rörelser till del.
          </p>
          <p xml:id="i-BkQUguZHWvYXZyPCFdMXTh">
            I den ovan nämnda motionen 2005/06:So245 föreslog Liselott Hagberg
            och Lars Tysklind att någon klinik i Sverige skulle bygga upp
            sådan kompetens att patienter från hela landet som har psykiska
            besvär efter avhopp från manipulativa rörelser/ manipulativt ledarskap
            skulle dels kunna få akut psykiatrisk vård som tillgodoser deras
            speciella behov, dels kunna få fortsatt rehabilitering enligt
            de erfarenheter som finns t.ex. i USA. Den psykiatriska kliniken
            skulle utöver vård av vanliga psykiatriska patienter ha en beredskap
            att ta emot den speciella grupp psykiskt störda patienter som
            insjuknat i anslutning till kontakt med en manipulativ rörelse.
            En sådan klinik skulle kunna utveckla metoder med hjälp av den
            erfarenhet som finns hos frivilliga organisationer och f.d. medlemmar
            från manipulativa rörelser i Sverige och utlandet och kunna bli
            ett stöd för andra psykiatriska kliniker i dessa frågor. En annan
            viktig uppgift för ett sådant vårdcentrum vore att bedriva forskning
            och utbildning med avsikt att förstärka kunskaperna hos vårdpersonalen
            i fråga om vård av människor som lämnar manipulativa rörelser
            och manipulativt ledarskap.
          </p>
          <p xml:id="i-E9kZqFfQWyyEEZsjdCfuKe">
            I betänkande 2005/06:SoU17 Hälso- och sjukvård, avstyrktes motionen
            med hänvisning till gällande ansvarsfördelning mellan stat, landsting
            och kommun på hälso- och sjukvårdsområdet.
          </p>
          <p xml:id="i-DZVyzDVj7emPd3g9LQB1Zz">
            Därmed lämnas patienter som hoppat av manipulativa rörelser/mani­pulativt
            ledarskap och som har behov av psykiatriskt stöd åt sitt öde.
            Landstingen ser det nämligen inte som sitt ansvar att tillgodose
            de särskilda behov som dessa patienter har. Som exempel kan nämnas
            att Stockholms läns landstings Psykiatriråd inom Medicinskt Programområde
            har avslagit förslag om att utveckla vårdprogram för människor
            med sektanknutna psykiska problem. Här avses problem förorsakade
            av exponering för manipulativt ledarskap. Vårdprogrammet var tänkt
            att utgöra en resurs även för andra landsting. Skälen till avslaget
            var resursbrist samt att Psykiatrirådet bedömer att området främst
            bör vara av nationellt intresse. Vi står alltså inför en situation
            där varken staten eller landstingen vill tillgodose de aktuella
            patienternas behov.
          </p>
          <p xml:id="i-FF9zz8Sq8vU34zA9eZ98Ar">
            Behovet av samlad obunden kunskap om effekterna av manipulativt
            ledarskap och tillhörighet i manipulativa rörelser är mycket större
            i dag än för ett par årtionden sedan. Professor Jan-Otto Ottosson
            i Göteborg är den inom svensk psykiatri som i många år uppmärksammat
            denna fråga. Sektionen och Föreningen för Medicinsk Psykologi
            inom Svenska Läkaresällskapet har rekommenderat inrättandet av
            ett obundet kunskapscentrum i dessa frågor. Ett sådant forum måste
            vara akademiskt förankrat och tvärvetenskapligt, bl.a. juridisk,
            religionspsykologisk och teologisk kunskap måste finnas liksom
            specifik kunskap om manipulativa rörelser. Den psykiatriska kompetensen
            och den psykoterapeutiska kompetensen på individ-, familje- och
            gruppnivå måste vara väl företrädd. Ett sådant centrum skulle
            vara ett nationellt stöd och en nationell resurs till landstingen
            och utvecklingen av vårdprogram för de drabbade individerna.
          </p>
          <p xml:id="i-3C2goVvouZqW3rQo8nEoG9">
            Vi anser att staten måste ta ett ansvar för att denna utsatta
            patientgrupp ska få den hjälp och det stöd den behöver. Ett sätt
            att lösa frågan på kunde vara att efter modell Rikskvinnocentrum
            i Uppsala inrätta ett nationellt centrum vid någon universitetsklinik.
            Rikskvinnocentrum, numera Nationellt kunskapscentrum för mäns
            våld mot kvinnor, inrättades 1994 som ett gemensamt åtagande av
            regeringen och landstinget i Uppsala län. Verksamheten visade
            sig vara utomordentligt värdefull genom att den bedrev patientverksamhet,
            gav stöd till våldsutsatta kvinnor och deras närstående, spred
            kunskap och bedrev utbildning och forskning inom området och utgjorde
            stöd för myndigheter och organisationer i frågor om mäns våld
            mot kvinnor. Efter utvärdering och utredning beslöt regeringen
            den 3 augusti 2006 att omvandla Rikskvinnocentrum till ett Nationellt
            kunskapscentrum som är en del av Uppsala universitet men ligger
            kvar vid Akademiska sjukhuset. En liknande lösning anser vi skulle
            kunna komma till stånd för de människor som efter att ha lämnat
            manipulativa rörelser och manipulativt ledarskap behöver psykiatrisk
            och annan hjälp.
          </p>
        </div>
        <div xml:id="i-2BRTnsEW8d3LfWyWBddKxq" type="signatureBlock">
          <list xml:id="i-UYo4CaJs5JyKxEyjA4BWh8">
            <item xml:id="i-LwiKL6X84tXbHnTq2oCsop" who="i-BijAhigzcR1MHdRoo4YtH5" type="signature">
              Liselott Hagberg (fp)
            </item>
            <item xml:id="i-VjUSSpZvmy8k5Jzqn8CxJn" who="i-RDeqY3mXLBtUS9bixjvHS" type="signature">
              Lars Tysklind (fp)
            </item>
            <item xml:id="i-VAoDH4dQpGsRnHkPFz8jHE" who="i-L3xspgThUxUN1YtSDqcmk8" type="signature">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
