<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-NU-02140">
  <teiHeader>
    <fileDesc>
      <titleStmt>
        <title>Innovation och samverkan för fler jobb i Västsverige</title>
        <author corresp="i-6Y7QyEzZ7gFrVaMjjyMzXk">av Gunilla Svantorp m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2140 av Gunilla Svantorp m.fl. (S)</title>
          <idno type="rdwebb">H2022140</idno>
          <rs type="number">2140</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H2022140/text</ref>
          <ref type="dokument_url_html">http://data.riksdagen.se/dokument/H2022140</ref>
          <ref type="dokumentstatus_url_xml">http://data.riksdagen.se/dokumentstatus/H2022140</ref>
          <ref type="docx">http://data.riksdagen.se/fil/B3700004-3FA0-4871-AEBD-D4797028B0E2</ref>
          <ref type="pdf">http://data.riksdagen.se/fil/73983C2B-EE65-4DD7-9549-54F00E059940</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NJZoKqxvbBjg3XW7WXGhgL</idno>
            <name>Erik Ezelius</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CgxWR9gyfWyeQsT9gkD4BJ" type="signed"/>
        <correspContext corresp="i-CgxWR9gyfWyeQsT9gkD4BJ">
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-NJZoKqxvbBjg3XW7WXGhgL"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-4LKTA9z8sbBuJRYc3JmusK"/>
        </correspContext>
        <correspAction xml:id="i-To9f6vrZCfLEWcsCvK4nbK" type="submitted">
          <date when="2014-11-10"/>
          <time when="14:07:40"/>
        </correspAction>
        <correspAction xml:id="i-VzfKGGetMULKsdWVd2JQJM" type="referred">
          <date when="2014-11-12"/>
        </correspAction>
        <correspAction xml:id="i-MVGJN72yZRqqFYbCqMMXKL" type="assigned">
          <date when="2016-04-27"/>
          <time when="14:36:15"/>
        </correspAction>
        <correspContext corresp="i-MVGJN72yZRqqFYbCqMMXKL">
          <ref type="assignedTo">Näringsutskottet</ref>
        </correspContext>
        <correspAction xml:id="i-6qQxCcYSpd2Gtef3bjkSWH" type="behandlas_i"/>
        <correspContext corresp="i-6qQxCcYSpd2Gtef3bjkSWH">
          <ref type="uppgift">2014/15:NU7</ref>
          <ref type="ref_dok_id">H201NU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU7</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XEbKR5HMQkK1NJf2Ejh28t" type="motHeader">
        <div xml:id="i-CdiNqrBsV3T7NGwsVNtqKm" type="motTitle">
          Motion till riksdagen 2014/15:2140 av Gunilla Svantorp m.fl.
          (S) Innovation och samverkan för fler jobb i Västsverige
        </div>
      </div>
      <div xml:id="i-KzvC6NNgvVM8q4drBH3drL" type="motBody">
        <div xml:id="i-HJcZn2tjiCGs2cMCMukBwL" type="motProposal" subtype="förslag">
          <head xml:id="i-PNTcTQYWeobq6v3jLqz3Qb">
            Förslag till riksdagsbeslut
          </head>
          <list xml:id="i-JFy11q4PJ25CJ7x3K3KL82" style="ol">
            <item xml:id="i-UrPxnj7E5quKZyUXNFDuR3">
              Riksdagen tillkännager för regeringen som sin mening vad som
              anförs i motionen om behovet av en aktiv näringspolitik för full
              sysselsättning i Västsverige.
            </item>
          </list>
        </div>
        <div xml:id="i-TFRrnTZDU4fEj678Q6tne6" type="motContent">
          <head xml:id="i-CXi7oZ6ePMZVTxuTmA9kbF" type="h1">
            Motivering
          </head>
          <p xml:id="i-JjpzrYSE4mt7wQjXaygGJw">
            Västsverige står inför stora utmaningar. Med hög arbetslöshet
            och sjunkande skolresultat, behövs en effektiv arbetsmarknadspolitik
            samt en större samverkan för att gemensamt ta oss an framtidens
            utmaningar. Innovation och företagens villkor är här avgörande
            om vi ska kunna få ner arbetslösheten och ge fler människor möjligheten
            att få ett jobb. Tillsammans med investeringar i aktiv näringspolitik
            och framtidsreformer för fler jobb, fungerande infrastruktur och
            en bättre skola kan vi nå lägst arbetslöshet i EU år 2020. Det
            är en politisk inriktning som Västsverige behöver för att stå
            starkt även i framtiden.
          </p>
          <head xml:id="i-9kn8mNhQoCxs6goY92aywW" type="h1">
            En aktiv näringspolitik är grunden för fler jobb
          </head>
          <p xml:id="i-CHy3kizhoYdXydZRrVJGov">
            För att öka efterfrågan på arbetskraft krävs en aktiv näringspolitik
            och samverkan mellan politik, näringsliv, akademi och arbetsmarknadens
            parter. Därutöver behöver hela innovationskedjan stärkas så att
            fler företag, innovatörer och entreprenörer lyckas utveckla sina
            idéer till framgångsrika produkter och tjänster. Västsverige spelar
            idag en viktig roll för Sverige och rymmer en bredd och olika
            former av näringar, men har fortfarande stor utvecklingspotential.
            Tyvärr har den potentialen under de senaste åren inte bemötts
            av en fungerande nationell näringspolitik. Det behövs en ny politik
            som gör det möjligt för näringslivet att fortsätta utvecklas för
            att komma tillrätta med den höga arbetslösheten.
          </p>
          <p xml:id="i-XWbvJVptBYT7DUsK1WhMp">
            Västsverige behöver en näringspolitik som fortsätter utveckla
            produktionen av varor och tjänster, förbättrar företagens förutsättningar
            att växa samt som möter omvärldsförändringar. Det förutsätter
            ett bättre innovationsklimat, mer strategisk samverkan och aktiva
            insatser för att stimulera företagens växtkraft. Därutöver behövs
            investeringar i infrastruktur och innovationssystem liksom riskkapitalförsörjning
            för att förbättra företagens möjligheter. Om full sysselsättning
            ska uppnås måste också rekryteringsgapet stängas, något som kräver
            en aktiv arbetsmarknadspolitik och ett utbildningssystem som rustar
            människor med de kompetenser som efterfrågas.
          </p>
          <head xml:id="i-SBSfDt7qV83soF7x3sTFQ7" type="h1">
            Innovation och kapitalförsörjning
          </head>
          <p xml:id="i-Sg2TZfc9aces63waxacSub">
            Först och främst kan det konstateras att politiken i sig inte
            kan fatta beslut om nya jobb i den privata sektorn, det kan bara
            framgångsrika företag göra. Men politiken kan bidra till att nya
            jobb skapas, genom att investera klokt, stötta och underlätta
            för företag att växa.
          </p>
          <p xml:id="i-891HB2PeJP1CNfw3j8mRZ5">
            Viktigt är att näringspolitiken ligger i linje med de utmaningar
            vi står inför. Världen står inför stora provningar, vilket i allra
            högsta grad även gäller Västsverige. Klimatförändringar riskerar
            att drabba vårt djur- och naturliv, men också arbetstillfällen
            och boendemiljö. Sverige och Västsverige behöver en politik som
            tar miljöfrågan på allvar. Företag och industrin måste ges långsiktiga
            spelregler för att delta i klimatarbetet. Därför bör regeringen
            överväga möjligheten att tillsammans med branscherna och industrin
            utveckla ett system för energieffektivisering, teknikutveckling
            och nya affärsmodeller. Även vikten av stöd för att stimulera
            klimat- och energiinnovationer bör beaktas – exempelvis genom
            pilotprojekt, som ger svenska företag möjlighet att pröva ny teknik
            i full skala. Ett ytterligare viktigt instrument som bör övervägas
            är att inrätta en nationell strategi för innovationsupphandling.
          </p>
          <p xml:id="i-L6Jw8Hvg6uD85jLnS6Hf8Y">
            För att klara framtiden och vända utvecklingen behöver Västsverige
            fler gemensamma arenor som tillvaratar utvecklingskraften inom
            företag, vilket i sin tur skulle kunna leda till företags- och
            produktutveckling. Produktion i Väst är ett exempel på en sådan
            plattform för forskning, utveckling och utbildning för industriell
            produktion. I plattformen ingår Chalmers tekniska högskola, Ingenjörsskolan
            i Jönköping, Högskolan i Halmstad, Högskolan i Skövde samt Högskolan
            Väst. Innovatum i Trollhättan, Lindholmen Science Park i Göteborg
            och Gothia Science Park i Skövde är andra exempel på samarbeten
            som bidrar till att främja näringslivets utveckling, inte minst
            för små och medelstora företag.
          </p>
          <p xml:id="i-C5QPbxBjb9R27oUKdCdwAW">
            I norra Dalsland, Värmland och Örebro län samarbetar företag
            inom det massa- och pappersteknologiska näringslivet i klusterbildningen
            The Paper Province. Det är ett exempel på hur klusterbildning
            ytterligare kan förstärka de förutsättningar som redan finns vad
            gäller råmaterial, modern infrastruktur och geografiskt läge.
            Närheten till Karlstads universitet ger ytterligare konkurrensfördelar
            med möjligheten till samverkan av forsknings- och utvecklingsprojekt.
          </p>
          <p xml:id="i-RhPrpwLDCdxnDAcufwdaiD">
            Vad som behövs är ett nationellt innovationsråd under ledning
            av statsministern. Innovationer och deras utveckling är så viktiga
            att den prioriteringen är nödvändig. Också ett strategiskt samverkansprogram
            mellan arbetsmarknadens parter, akademin och offentliga beslutsfattare
            behövs i syfte att effektivisera forskningsinsatser, riskkapital-
            och kompetensförsörjning. Lika viktigt är att exportfrågorna prioriteras.
            Sverige är ett exportberoende land och är därför i stor grad beroende
            av Europas utveckling. Det behövs en ökad riskminimering, där
            politik och näringsliv behöver ta fram resurser och kompetens
            som gör det möjligt för fler företag att få tillgång till kunskap
            och hjälp att hitta nya exportmarknader.
          </p>
          <p xml:id="i-P9BGzde3ssQgqrtjhc9gVF">
            Hela innovationskedjan behöver stärkas. Förutom ändrade villkor
            och tillgången på kompetent arbetskraft, behövs en översyn för
            riskkapitalförsörjning som gör det möjligt för företag att utvecklas.
            Idag har framför allt små och nystartade företag mer eller mindre
            svårt att hitta finansiering för nya idéer och innovationer. Bland
            annat finns svårigheter i ekonomiska säkerheter och överbrygga
            perioder med dålig likviditet. Detta utgör ett allvarligt hinder
            för företagens växtkraft.
          </p>
          <p xml:id="i-Girr6CZTFUGchnBio5Grac">
            Här behövs en översyn för hur finansiering av framtidsinriktade
            idéer ska kunna ske. I Västsverige finns det flera åtgärder som
            behöver göras. En av dem är att se över kapitalförsörjningen och
            vikten av inkubatorer att verka och medverka i näringslivets utveckling.
            Bland annat finns Inova i Värmland som utvecklar människor och
            affärsidéer till växande företag. Ytterligare en åtgärd som skulle
            gagna företag i Västsverige är att se över behovet av en statlig
            riskkapitalfond med särskilt fokus på innovativa små och medelstora
            företag.
          </p>
          <p xml:id="i-NsQFamQ9Cb7zMg3G1Lx2at">
            Sverige är ett litet exportberoende land som är helt beroende
            av vår konkurrenskraft. Svenska företag ska konkurrera med kompetens,
            innovationer och produktivitet, inte med låga löner. Därför behövs
            en nyindustrialisering och att politiken tillsammans med näringslivet
            säkrar tillgången på kapital. Mot denna bakgrund välkomnar vi
            att regeringen avser att se över systemet för statliga riskkapitalbolag
            i syfte att stötta tidiga faser i utvecklingsprojekt. Vidare är
            det bra för Västsverige att regeringen vill förbättra små och
            medelstora företags möjligheter till rådgivning, lån och riskkapital
            samt föreslår en särskild satsning på ungas företagande.
          </p>
          <head xml:id="i-KYTh54ZppH6xVasEBzWzNQ" type="h1">
            Utbildning – en förutsättning för ökat näringsliv
          </head>
          <p xml:id="i-3rLEhtqwPKncKQZrGv4chx">
            Förändringarna i ekonomin och arbetslivet visar på kontinuerliga
            behov av kompetensutveckling. Att arbetsgivare inte hittar den
            kompetens de efterfrågar idag, trots att arbetslösheten är hög,
            visar på ett behov av bättre matchning. Samtidigt innebär de stora
            pensionsavgångarna att fler nu kommer att lämna arbetsmarknaden,
            vilket kan leda till kompetensbrist i framtiden.
          </p>
          <p xml:id="i-Tu2MPmpEKM3diKWmRKgKt8">
            Förskjutning från varu- till tjänstebranscher fortsätter. Allt
            fler verksamheter inom industrin outsourcas till tjänstesektorn.
            Efterfrågan ökar nu på personer med både kortare och längre högskoleutbildning,
            men också på personer med yrkesinriktad gymnasieutbildning.
          </p>
          <p xml:id="i-33n9b1m63PFkenympiGgNi">
            För att möta framtidens behov krävs en ansvarsfull politik med
            fokus på skolan och ungas kunskapsresultat. Redan idag har unga
            vuxna utan gymnasieutbildning svårt att få jobb. En situation
            som tyvärr inte kommer att bli bättre i framtiden. Därför behövs
            en politik som inte låter unga hoppa av sin utbildning, utan en
            politik som tillgodoser de utmaningar våra barn och ungdomar står
            inför. Ett lyckat exempel är college-konceptet där utbildningen
            på ett naturligt sätt kopplas till arbetslivet.
          </p>
          <p xml:id="i-7E6XvuQsgvtNP8kVqkq5c8">
            Det behövs en utökad samverkan mellan utbildning och näringsliv.
            Att tillsätta regionala utvecklingsråd med en tydlig roll kan
            vara ett viktigt led i detta. Kopplingen mellan utbildning och
            arbetsliv bör intensifieras, vilket kräver hög kvalitet och praktikmöjligheter,
            samt att arbetslivserfarenhet värdesätts inom utbildningen. Om
            näringslivet ska kunna utvecklas och om kunskap ska kunna vara
            Sveriges främsta konkurrensfördel krävs en fungerande högre utbildning.
            Det gäller både yrkeshögskola, universitet och högskolor. Därför
            välkomnar vi regeringens aviserade satsningar inom dessa områden.
          </p>
          <p xml:id="i-D57CqQbKdTi4NNkrefzYXB">
            Västsverige inrymmer idag en rad universitet och högskolor som
            Göteborgs universitet, Chalmers tekniska högskola, Karlstads universitet
            och högskolorna i Skövde, Borås, Halmstad och Högskolan Väst.
            Under de senaste åtta åren har utbildningspolitiken centraliserats,
            vilket har inneburit att de mindre universiteten och högskolorna
            har missgynnats av den förda politiken. För Västsveriges del är
            det oerhört viktigt att möjligheten till utbildning inte ska knytas
            till storstäderna. Hela Sverige måste kunna leva, vilket kräver
            att företag även på landsbygden kan få möjlighet till kompetensutveckling
            och möjligheten till att hitta högutbildad arbetskraft. En viktig
            faktor är även att utbildning inte bara är nyckeln till framtidens
            jobb och konkurrenskraft, utan också till människors frihet att
            forma sina egna liv. Det är en viktig parameter i talet om rätten
            till utbildning.
          </p>
          <p xml:id="i-TMPB6kj7g3Zjk3ChswtMyP">
            Tillsammans med den ständigt föränderliga omvärld med nya arbeten
            som kommer till medan andra faller bort, blir ett livslångt lärande
            också en förutsättning för att möta näringslivets ständiga utveckling.
            De regionala universiteten och högskolorna fyller därför en viktig
            funktion och måste också ges möjlighet att utvecklas både i kvalitet
            och tillgänglighet. Västsverige behöver utbildningar som matchar
            såväl de kompetensbehov som finns idag, som de behov som kommer
            att finnas i framtiden och som driver utvecklingen framåt.
          </p>
          <head xml:id="i-FYpqUqyuMgbcE2yWsWrgXq" type="h1">
            Infrastruktur som katalysator för fler jobb
          </head>
          <p xml:id="i-AuYM2Rvars9GR91oynAw6b">
            Västsverige har en unik ställning inom svenskt näringsliv och
            är en region som präglas av nytänkande och starka företag inom
            många olika branscher. Tillsammans är Västsverige en region där
            över 2 miljoner människor verkar och bor. Närheten till Norge
            och nodpunkten mellan Nordens huvudstäder gör att regionen har
            en stor utvecklingspotential. Men för att nyttja möjligheterna
            och närheten till Norge behövs en nystart och en ny viljeriktning.
          </p>
          <p xml:id="i-5e6ahabjpEsWheWfhkkXSq">
            Arbetspendlingen och handeln med Norge blir allt mer intensiv,
            och ytterligare sammanflätningar av svenska och norska storstadsregioner
            rymmer stora möjligheter i framtiden. De senaste decennierna har
            utbytet mellan Sverige och Norge vuxit kraftigt. Bara i Värmland
            innebär den ökande arbetspendlingen 2,2 miljarder kronor i utbetalda
            löner till personer som bor i Värmland men jobbar i Norge. Det
            motsvarar var tjugonde intjänad lönekrona i Värmland.
          </p>
          <p xml:id="i-BwiftSfdJSgu18UZU5Y1o9">
            Både en exportberoende industri och möjligheten för människor
            att utvecklas i arbetsmarknadsregionen är beroende av en väl fungerande
            infrastruktur. För att nå upp till lägst arbetslöshet 2020 måste
            människor kunna ta de jobb som finns, både på landsbygd och i
            andra städer.
          </p>
          <p xml:id="i-FokEoTb1AHGCgM4NYzWT3X">
            Likaså behöver förutsättningarna för människor att bedriva företag
            i olika delar av Västsverige stärkas. Därför bör behovet av en
            utbyggd it-infrastruktur ses över och satsningar på järnväg, vägar
            och Vänersjöfart övervägas.
          </p>
          <p xml:id="i-77Ga2z2BnQ4S8me4pTDMn9">
            På längre sikt underlättar också investeringar i infrastruktur
            regionförstoring och skapar förutsättningar för ett mer varierat
            näringsliv samt arbets- och studiependling.
          </p>
          <p xml:id="i-MyPEGwHvTFCtHw7WKCr2Dy">
            En viktigt och växande bransch är besöksnäringen. Sverige blir
            allt mer ett populärt besöksmål och den trenden måste tas tillvara.
            År 2012 besökte närmare 16 miljoner Sverige, varav 25 procent
            valde att besöka Västsverige (Västra Götalands och Hallands län)
            enligt Tillväxtverket. Siffran över antalet besök har ökat och
            det är framför allt besöksnäringen från Norge som är av särskilt
            stor betydelse i Västsverige. Besöksnäringen genererar varje år
            stora inkomster och många arbetstillfällen men positionerar också
            Sverige internationellt. Återigen är infrastrukturen avgörande
            för framtida och växande näringar. Besöksnäringen är beroende
            av en väl fungerande infrastruktur och därför behöver planeringen
            av kollektivtrafik beakta turismen och besöksnäringens utvecklingspotential.
          </p>
        </div>
        <div xml:id="i-Ck9zKfMRvi4JxsW6XPSee7" type="motSignatures">
          <list xml:id="i-BRSFhbAxTvE4i7aV68DnkB">
            <item xml:id="i-FgeBHUYxNC5pWEMhxkgzTt" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-BXuf9p875yjyH1qSNxxS3w" who="i-FrC3WwfjWAuoWu4BnbedDa">
              Jan-Olof Larsson (S)
            </item>
            <item xml:id="i-4NAVH1GsFNctt78ND93Rpa" who="i-NJZoKqxvbBjg3XW7WXGhgL">
              Erik Ezelius (S)
            </item>
            <item xml:id="i-229k3PyjZe7HjJdd3iAPVj" who="i-3hmS3YtKuXCDu8pntcLAdc">
              Hans Hoff (S)
            </item>
            <item xml:id="i-BLeFwuUZQDcbzACgw6dLfy" who="i-XbuULEUsCsZ36bYqq75hFV">
              Jörgen Hellman (S)
            </item>
            <item xml:id="i-DG41qe9FhUxEuc8p16m3SY" who="i-YP25iT3t9zdY2dpPgshs5z">
              Phia Andersson (S)
            </item>
            <item xml:id="i-TW1GYSgrLx3WAS2HkbgNng" who="i-4LKTA9z8sbBuJRYc3JmusK">
              Shadiye Heydari (S)
            </item>
          </list>
        </div>
      </div>
    </body>
  </text>
</TEI>
