<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_b_ak__276/mot_1958_b_ak__276-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr B 276—B 277 Motioner i Andra kammaren, nr B 276 år 1958 1
          </p>
          <p>
            Nr B 276
          </p>
          <p>
            Av herr Björkänge, i anledning av Kungl. Maj:ts proposition,
            nr B 54, angående förbättrade inkomstförhållanden för distriktsveterinärer
            m. m.
          </p>
          <p>
            I Kungl. Maj:ts proposition nr B 54 föreslås att distriktsveterinärerna
            fr. o. m. den 1 januari 1959 skall erhålla förbättrade inkomster
            dels genom ny praktiktaxa, dels genom höjning av löneplanslönerna.
            Härigenom skall dessa tjänstemän genomsnittligt erhålla en sammanlagd
            inkomst av sin tjänst, som överensstämmer med det relativa löneläge,
            som blev följden av 1952 års reglering av distriktsveterinärernas
            inkomstförhållanden. Den nya praktiktaxan beräknas medföra en
            årlig inkomstökning för distriktsveteri- närerna om inemot 500
            000 kronor och höjningen av löneplanslönerna en ökning om inemot
            200 000 kronor. Det är givetvis riktigt och rimligt att distriktsveterinärerna
            nu får en inkomstförbättring upp till den nivå som åsyftades vid
            regleringen år 1952. Men härvid måste man uppmärksamma, att den
            nya praktiktaxan kommer att bli synnerligen betungande för mera
            avlägset boende djurägare. För varje av veterinären företaget
            förrättningsbesök skall enligt taxan utgå ett inställelsearvode
            av 7 kronor. Är avståndet från veterinärens bostad eller annat
            ställe inom distriktet, där veterinären i tjänsten uppehåller
            sig, till platsen för besöket mer än 10 kilometer, skall vid framresan
            för varje där- efter påbörjad sträcka av 10 kilometer av väglängden
            t. o. m. 50 kilometer utgå ett ytterligare arvode av 2 kronor
            samt för varje därefter påbörjad sträcka av 10 kilometer ett ytterligare
            arvode av 1 krona. Om veterinären vid resa för förrättningsbesök
            begagnar annat färdsätt än resa med bil, skall han i stället beräkna
            ett ytterligare inställelsearvode efter den tid som åtgått för
            färden, sålunda att arvodet för en tid utöver 1 timme utgår med
            3 kronor för varje påbörjad halvtimme. De avlägset boende rekvirenterna
            har ju också att betala högre resekostnadsersättningar. För närvarande
            är distriktsveterinärerna berättigade till en ersättning vid färd
            med egen bil av 30 öre per kilometer, om bilens tjänstevikt understiger
            1100 kilogram, och eljest med 35 öre per kilometer. De djurägare,
            som är bosatta på veteri- närens stationeringsort, skulle alltså
            få betala ett inställelsearvode av 7 kronor, medan exempelvis
            de som bor på ett avstånd av 5 mil från statio- neringsorten skulle
            få betala 30 kronor eller något mer i inställelsearvode och resekostnadsersättning.
            I stora delar av vårt land är veterinärdistriktsorganisationen
            sådan, att avstånden och därmed också inställelse- och resekostnaderna
            för veteri-
          </p>
          <p>
            Bihang till riksdagens protokoll 1958. + saml. Nr B 276—B 277
          </p>
          <pb facs="riksdagen-motions-pdf/data/1958/mot_1958_b_ak__276/mot_1958_b_ak__276-002.pdf"/>
          <p>
            2 Motioner i Andra kammaren, nr B 276 år 1958
          </p>
          <p>
            nären blir mycket betungande för djurägarna. I den s. k. jourtjänsten,
            som innebär att närboende distriktsveterinärer vikarierar för
            varandra i den utsträckning så behövs för att de skall kunna komma
            i åtnjutande av den ledighet minst varannan sön- och helgdag som
            de enligt bestämmelse i sta- tens allmänna avlöningsreglemente
            är berättigade till, kommer denna olä- genhet att framträda än
            mera. Om, såsom i många fall inträffar, en distriktsveterinär
            vid jourtjänst får svara för tre olika distrikt, blir resorna
            långa och kostsamma. Sammalunda blir förhållandet ofta under semester-
            tider, då en distriktsveterinär till följd av bristen på vikarier
            får uppehålla tjänsten i två olika distrikt. De ökade kostnader,
            som följer av de stora avstånden från veterinärens stationeringsort,
            medför ofta, att djurägarna i sådana trakter drager sig för att
            anlita veterinärhjälp även i fall där sådan uppenbarligen hade
            varit påkallad. Frågan om en lindring i dessa kostnader för mera
            avlägset boende djurägare har tidigare varit föremål för riksdagens
            uppmärksamhet. Så- lunda hemställde riksdagen 1952 och 1954, att
            dessa problem skulle bli före- mål för utredning. Veterinärtaxeutredningen
            har vid prövning av frågorna funnit starka skäl för att avlägset
            boende djurägare, oavsett sin ekonomiska ställning, av staten
            beredes viss hjälp till bestridande av veterinärens rese- kostnader.
            Något förslag i det syftet har emellertid icke framlagts av Kungl.
            Maj:t. Då den nya praktiktaxan medför ökade kostnader för djur-
            ägarna, synes det önskvärt, att samtidigt en lindring genomföres
            av de mer- kostnader, som de avlägset boende djurägarna åsamkas.
            En lämplig lösning synes härvid vara, att staten svarar för merkostnader-
            na för veterinärens inställelse och resa till den del som avser
            avstånd ut- över 3 mil från veterinärens stationeringsort. Inställelsearvodet
            skulle här- igenom maximeras till 11 kronor och resekostnadsersättningen
            till cirka 10 kronor. I de fall då det ytterligare inställelsearvodet
            beräknas efter den tid som åtgått för färden, bör givetvis statsbidraget
            beräknas på sådant sätt, att rekvirentens eget utlägg blir av
            motsvarande storlek. Det bör an- komma på vederbörande utskott
            att närmare pröva vilket belopp som er- fordras vid bifall till
            vad här förordats. Det bör vidare ankomma på ut- skottet att utarbeta
            förslag till härför erforderliga författningsändringar. Med stöd
            av vad ovan anförts hemställes, att riksdagen vid behandling av
            propositionen nr B 54 måtte dels besluta att kostnaderna för veterinärs
            inställelse och resa till den del de avser avstånd utöver 3 mil
            från statio- neringsorten eller motsvarande plats må betalas av
            stats- verket i enlighet med vad i motionen anförts; dels anvisa
            på tilläggsstat härför erforderligt anslag för innevarande budgetår,
            samt
          </p>
          <pb facs="riksdagen-motions-pdf/data/1958/mot_1958_b_ak__276/mot_1958_b_ak__276-003.pdf"/>
          <p>
            Motioner i Andra kammaren, nr B 276 år 1958 3 att vederbörande
            utskott måtte utarbeta förslag till här- för erforderliga författningsändringar
            och medelsanvis- ningar.
          </p>
          <p>
            Stockholm den 25 november 1958
          </p>
          <p>
            Karl Björkänge
          </p>
        </div>
      </div>
    </body>
  </text>
</TEI>
