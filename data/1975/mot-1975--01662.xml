<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01662">
  <teiHeader>
    <fileDesc>
      <titleStmt>
        <title>om främjande av löntagarägda företag.</title>
        <author>av herrar Olsson i Kil och Hörberg </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om främjande av löntagarägda företag.</title>
          <idno type="rdwebb">FY021662</idno>
          <rs type="number">1662</rs>
          <ref type="dokument_url_text">http://data.riksdagen.se/dokument/FY021662/text</ref>
          <ref type="dokument_url_html">http://data.riksdagen.se/dokument/FY021662</ref>
          <ref type="dokumentstatus_url_xml">http://data.riksdagen.se/dokumentstatus/FY021662</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TqZW9GQHzT6qXhSiMgXu7E" type="signed"/>
        <correspContext corresp="i-TqZW9GQHzT6qXhSiMgXu7E">
          <note type="signatory" corresp="i-XGgCQfA3Kci4uNfiMH5wvj"/>
          <note type="signatory" corresp="i-PMHdnyf7B6baPyjrwkYv5e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1662/mot_1975__1662-001.pdf"/>
      <fw xml:id="i-87fXynK7TB57z8tuTFxHXm">
        Mot. 1975:1662 10
      </fw>
      <div type="motHeader" xml:id="i-GjMBjX28QQizqak9p4igMQ">
        <div type="motTitle" xml:id="i-PN4iHRywx6Q7Uos1tgizeg"/>
        <div type="motSubmissionInfo" xml:id="i-SgUaX5jz3LccWjs8xkd5Br"/>
      </div>
      <div type="motBody" xml:id="i-RaEjrmJmccEFowxJxMXYsK">
        <div xml:id="i-5utRtVfrGh6TQavBWUi4vF">
          <p xml:id="i-VmHjJ1bCmJjAWgyhHyg9E3">
            Nr 1662
          </p>
          <p xml:id="i-5a97PErPJ5NS3V6PcEqGaF">
            av herrar Olsson i Kil och Hörberg om främjande av löntagarägda
            företag.
          </p>
          <p xml:id="i-Lv4rd9J1EJi5NYqYL3USJ2">
            Inom arbetslivet har det skett viktiga förändringar under senare
            år som gett de anställda ökat medinflytande och i vissa fall också
            medbestäm- manderätt. Företagsnämndernas arbete, den utvidgade
            försöksverksam- heten med olika former för bättre arbetsdemokrati,
            lagstiftningen om styrelserepresentation för de anställda, den
            nya arbetsmiljölagen etc. är viktiga steg på vägen mot en demokratisering
            av arbetslivet. En rad ytterligare åtgärder som kommer att leda
            i samma riktning är aktuella. Det gäller t. ex. förslaget om samrådsskyldighet
            med de anställda vid företagsfusioner, avskaffandet av $ 32-principen
            samt andel för de anställda i företagens kapitalbildning. Sammantaget
            innebär genomförda och kommande reformer en avsevärd förstärkning
            av de anställdas ställning i förhållande till ägare och företagsledning.
            Ytterligare steg på den vägen är önskvärda, så att målet — lika
            ställning mellan kapital och arbete — kan nås. Hittills har intresset
            i Sverige för löntagarägda företag varit svagt. Det kan bero på
            rädsla från de anställdas sida att själva överta ansvaret och
            på att de flesta företagare vid en eventuell försäljning av företaget
            i första hand söker kontakt med utomstående intressenter. Det
            finns dock en rad exempel på företag som övertagits av de anställda
            och vilkas verksamhet blomstrar. Särskilt slående är att de anställda
            gemensamt vid flera tillfällen övertagit nedläggningshotade företag
            och tillsammans lyckats vrida utvecklingen rätt. Enligt vår mening
            finns det starka skäl att mera målmedvetet än hittills stimulera
            tillkomsten av löntagarägda företag. I ett företag där de anställda
            ensamma är ägare behöver det aldrig uppstå konflikter av samma
            slag som i vanliga aktiebolag. Arbetsdemokratin är s. a. s. inbyggd
            i själva ägarstrukturen. Ett annat skäl är att en utveckling mot
            löntagarägda företag kan vara ett sätt att motverka den snabba
            koncentrationsutvecklingen inom svenskt näringsliv. Sedan slutet
            av 1960-talet har det skett en veritabel utförsäljning av familjeföretag.
            De bakomliggande faktorerna är många. Svårigheter att klara kapitalförsörj-
            ning o.d. vid en snabb expansion, svårigheter att finna lämpliga
            efterträdare inom familjen, ägarsplittringen vid arvsskiften,
            de höga räntabilitetskraven till följd av kapitalbeskattningen
            etc. Oavsett vad som legat bakom har resultatet blivit att det
            svenska näringslivet snabbt håller på att få en s. k. timglasstruktur.
            De medelstora företagen, som är de som brukar vara en konkurrensfaktor,
            försvinner genom nedläggningar och uppköp och kvar finns snart
            bara en grupp
          </p>
          <pb facs="riksdagen-motions-pdf/data/1975/mot_1975__1662/mot_1975__1662-002.pdf"/>
          <fw xml:id="i-J9AaJ2np7Q2bUbyi2RVEdH">
            Mot. 1975:1662 11
          </fw>
          <p xml:id="i-GFSB1yqxmerzL3TN1hvSRG">
            storföretag och en grupp mindre företag. Det är ett oroväckande
            perspektiv. Ett sätt att motverka denna utveckling är att stimulera
            och underlätta för de anställda att överta företag. Vi vill peka
            på några åtgärder som skulle kunna bidra till det. O Förköpsrätt
            för de anställda. I dag ställs de anställda ofta inför fullbordat
            faktum vid en försäljning av företaget. Samrådsskyldigheten i
            företagsnämndsavtalet respekteras alltför sällan, Det innebär
            att de anställda varken ges möjlighet att själva bedöma olika
            tänkbara köpare eller att ta ställning till om de själva vill
            överta företaget. Detta är inte rimligt. Det är ju de anställdas
            sysselsättningsmöjligheter som ytterst står på spel. Då är det
            också rimligt att de får vara med och påverka företagets framtid.
            En lagstadgad förköpsrätt för de anställda, motsvarande den som
            kommunerna har när det gäller mark, vore därför bra. O Medel från
            AP-fonderna. En förköpsrätt för de anställda blir emellertid tämligen
            illusorisk om de anställda inte har möjlighet att på rimliga villkor
            få tillgång till det riskkapital som är nödvändigt för att ta
            över företaget. Vi vill därför föreslå att det i anslutning till
            fjärde AP-fonden upprättas ett särskilt mellanhandsinstitut med
            uppgift att ställa kapital till förfogande för grupper av anställda
            som vill överta ett företag. Den utlåning som sker via företagarföreningarna
            bör också kunna användas för det här ändamålet. O Reduktion av
            arvsskatten. De problem som uppstår vid ägarens frånfälle leder
            ofta till att företaget säljs. En bidragande orsak är svårigheterna
            med arvsskatterna. En modell med delägarskap för de anställda
            i utbyte mot en reducering av arvsskatterna är därför ett bra
            sätt att möjliggöra för företaget att leva vidare som självständig
            enhet. Vi vill föreslå att man närmare prövar möjligheten att
            staten avstår från arvsskatten på den del av förmögenheten som
            företaget utgör under förutsättning att de anställda som grupp
            erhåller aktier eller andelar i företaget till samma belopp som
            normalt skulle ha betalts in i skatt. O Befrielse från arvsskatt
            för löntagarstiftelser. I några uppmärksammade fall har familjeföretag
            donerats till de anställda, och möjligheterna att göra det bör
            naturligtvis underlättas. Eftersom syftet med en donation är att
            hålla samman företag ägarmässigt sker den ofta till de anställda
            som grupp. Stiftelseformen erbjuder många möjligheter att uppnå
            de resultat man Önskar, då stadgarna kan formuleras av stiftaren
            efter hans önskemål och sedan i princip inte kan ändras. Stiftelseformen
            är också ganska bra ur inkomstskatterättslig synvinkel. Från arvsskattesynpunkt
            har dock stiftelsekonstruktionen avsevärda nackdelar. Nackdelen
            är framför allt att hela donationen kommer att mottagas av en
            skattskyldig, dvs. stiftelsen. P. g. a. arvsskattens progressivitet
            blir arvsskatten då synnerligen stor. En väg för att undvika denna
            svårighet är att hänföra en löntagarstiftelse till den kategori
            av stiftelser och sammanslutningar som är helt befriad från arvs-
            och gåvoskatt. Det är uppenbart att en sådan åtgärd avsevärt skulle
            underlätta överförandet av familjebolag till löntagarägo. Frågan
            är snarast vilka ytterligare verkningar en sådan lagstiftning
            skulle få. — Ses lagstiftningsändringen ur löntagarsynvinkel måste
            den bedömas positivt.
          </p>
          <pb facs="riksdagen-motions-pdf/data/1975/mot_1975__1662/mot_1975__1662-003.pdf"/>
          <fw xml:id="i-Tg4NTanFx7iatTuk86MFim">
            Mot. 1975:1662 12
          </fw>
          <p xml:id="i-NrihfCNVTebMVUn5NT2CRC">
            Ovan presenterade förslag är bara några av de åtgärder som är
            tänkbara för att stimulera en utveckling mot ökad andel löntagarägda
            företag i den svenska ekonomin och för att bromsa koncentrationsutvecklingen.
            Det finns också andra. Vi föreslår emellertid att en särskild
            utredning tillsätts med uppgift att undersöka de problem som är
            förenade med löntagarägda företag och att föreslå åtgärder för
            att stimulera en utveckling i ovan angiven riktning. Med hänvisning
            till vad ovan anförts hemställer vi att riksdagen begär att en
            utredning om åtgärder för att stimulera och underlätta tillkomsten
            av löntagarägda företag tillsätts.
          </p>
          <p xml:id="i-KedZ35jNWjPbK8CX93RNbp" type="date">
            Stockholm den 25 januari 1975
          </p>
          <p xml:id="i-Wa9DTncK87RkpF8gKThF7z">
            BILLY OLSSON (fp) NILS HÖRBERG (fp) i Kil
          </p>
        </div>
      </div>
    </body>
  </text>
</TEI>
