<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00007">
  <teiHeader>
    <fileDesc>
      <titleStmt>
        <title>med anledning av prop. 2009/10:49 Förändringar i arbetslöshetsförsäkringen – stöd till personer som varit långvarigt sjukfrånvarande och familjehemsföräldrar</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:49 Förändringar i arbetslöshetsförsäkringen – stöd till personer som varit långvarigt sjukfrånvarande och familjehemsföräldrar</title>
          <idno type="rdwebb">GX02A7</idno>
          <rs type="number">A7</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A7/text</ref>
          <ref type="dokument_url_html">http://data.riksdagen.se/dokument/GX02A7</ref>
          <ref type="dokumentstatus_url_xml">http://data.riksdagen.se/dokumentstatus/GX02A7</ref>
          <ref type="doc">http://data.riksdagen.se/fil/66C224E8-2C05-440E-8925-D9CA15FB6BAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-XF73NBxcDBNGZRT2ubxgG9"/>
        <correspContext corresp="i-XF73NBxcDBNGZRT2ubxgG9">
          <ref>Proposition 2009/10:49</ref>
        </correspContext>
        <correspAction xml:id="i-BSpBRHnx9VhKw9J47MeVJy" type="signed"/>
        <correspContext corresp="i-BSpBRHnx9VhKw9J47MeVJy">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-A5qkNrQ6qssrwwvhz7yvJr">
          <date when="2009-12-03"/>
        </correspAction>
        <correspAction type="referral" xml:id="i-UjTgmzz53RvxiHkfqNbcuJ">
          <date when="2009-12-03"/>
        </correspAction>
        <correspAction type="dismissal" xml:id="i-Xjth5tFUy436VzgQhFtKD4">
          <date when="2009-12-02"/>
        </correspAction>
        <correspAction type="dismissal" xml:id="i-NvrCjcQLZVHPb15EHGVpsV">
          <date when="2009-12-02"/>
        </correspAction>
        <correspAction type="transfer" xml:id="i-NAYKgJHKXaEGdCdbVbr9H1">
          <date when="2009-12-01"/>
        </correspAction>
        <correspAction type="submission" xml:id="i-ABF99gsKxAbXWq9auLo24y">
          <date when="2009-12-01"/>
        </correspAction>
        <correspAction type="assigned" xml:id="i-FAJFT5DoRLZAQ67sJX49rn"/>
        <correspContext corresp="i-FAJFT5DoRLZAQ67sJX49rn">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KjKznsZ12M72TFyfNiJynE">
            Förslag till riksdagsbeslut
          </head>
          <list style="ol">
            <item xml:id="i-6Ug3h1fqDA86dvCc3sH6L4">
              Riksdagen tillkännager för regeringen som sin mening vad som
              anförs i motionen om att regeringen bör tydliggöra vad som gäller
              kring problematiken med arbetsgivarintyg.
            </item>
            <item xml:id="i-LNB7vW7UCy49ki1BKMuATW">
              Riksdagen tillkännager för regeringen som sin mening vad som
              anförs i motionen om livsinriktad rehabilitering.
            </item>
          </list>
        </div>
        <div type="motContent">
          <head type="h1" xml:id="i-F35QEgWVr3hdbcG6sZ7QXZ">
            Motivering
          </head>
          <p xml:id="i-LctR7Ss1vtMs54YMjoTr1z">
            Miljöpartiet har tillsammans med Socialdemokraterna och Vänsterpartiet
            i motion 2009/10:Sf8, med anledning av prop. 2009/10:45, klargjort
            sin grundinställning till de förändringar som från årsskiftet
            genomförs när det gäller den stora grupp människor som vid årsskiftet
            kommer att utförsäkras till följd av införda regeländringar i
            sjukförsäkringen. Vi följde upp denna följdmotion med en gemensam
            reservation som innebar ett avslag på hela propositionen. I denna
            proposition behandlas följdändringar i a-kassan då regeringens
            proposition 2009/10:45 kommer att bifallas av den borgerliga riksdagsmajoriteten.
          </p>
          <p xml:id="i-6QHHXc1xKUNqUsrfdr5ypZ">
            Regeringen har i grunden förändrat och försämrat sjukförsäkringen.
            Det har skett i snabb takt och utan att man lyssnat på de personer
            som drabbas, på arbetsmarknadens parter eller ens de egna myndigheterna.
            Redan från början präglades förändringarna av hafs och slarv,
            dåligt underbyggda förslag och brist på konsekvensanalys. Detta
            har inneburit att sjukförsäkringen, men också a-kassan, nu är
            ett sådant lappverk att varken de försäkrade eller de som ska
            tillämpa reglerna längre har en rimlig chans att kunna överblicka,
            förstå och tolka reglerna. Rättssäkerheten är därmed hotad.
          </p>
          <p xml:id="i-V7eNckyY9Ljb5Y4dYJUHDH">
            Vi sade redan från början nej till de tidsgränser riktade mot
            enskilda som regeringen kallar rehabiliteringskedjan, trots avsaknad
            av just rehabilitering. Utsorteringskedjan är ett mer passande
            namn. Vi säger också nej till sänkta ersättningsnivåer och till
            stupstocken i sjukpenningen. Den som är sjuk och inte kan arbeta
            ska ha rätt till sjukpenning, även om han eller hon är sjuk en
            längre tid.
          </p>
          <p xml:id="i-TxzPxzjqhgG6rzHUdc1xaL">
            Miljöpartiet har uppfattningen att mer måste göras för att alla
            i arbetskraften ska ha en chans till ett jobb på arbetsmarknaden.
            Vi vill ha en flexibel arbetsmarknad som är utformad och organiserad
            på ett sätt som tar till vara allas möjlighet att delta utifrån
            sina förutsättningar. Mot den bakgrunden har Miljöpartiet ställt
            sig positivt till att man nu kan pröva att arbeta utan att förlora
            sin beviljade sjukersättning.
          </p>
          <p xml:id="i-BH8B9de3tU6zRXHnWjZSWF">
            Andra förändringar är vi kritiska till. Till exempel har en rehabiliteringskedja
            med fasta tidsgränser för prövning av arbetsförmågan införts.
            Miljöpartiet är särskilt kritiskt mot att prövningen av arbetsförmågan
            ska ske mot hela arbetsmarknaden redan efter sex månader. Det
            riskerar att skapa fler och mer omfattande problem snarare än
            att människor med nedsatt och begränsad arbetsförmåga får hjälp.
          </p>
          <p xml:id="i-EQaAiQmzpprfcJsQAvcdRC">
            Nu har regeringen upptäckt det som även de egna myndigheterna
            tidigt varnade för. Människor håller på att bli utan försäkring.
            Redan till årsskiftet står ca 15 000 personer på Arbetsförmedlingens
            tröskel, mitt under lågkonjunkturen, med risk att hamna i ett
            reellt utanförskap. Totalt handlar det enbart under nästa år om
            54 000 personer. Regeringen tvingas nu i stor hast lägga fram
            förslag om hur dessa människor ska tas om hand.
          </p>
          <p xml:id="i-MdmiTizhhjioL98LkbFo71">
            Vi noterar också att regeringen backar i fråga om regler som
            man tidigare har infört. Det gäller t.ex. den s.k. överhoppningsbara
            tiden som tidigare sänkts till fem år men som nu utökas till tio
            år. Man återinför också rätten för en försäkrad att återfå tidigare
            sjukpenninggrundande inkomst efter en period med sjukersättning
            eller aktivitets­ersättning. Denna rätt tog regeringen bort den
            1 juli 2008. Den hårdföra linjen fick uppenbarligen inte de effekter
            regeringen tänkt sig.
          </p>
          <p xml:id="i-Kw64t5WDVuD48gCwAvgWLU">
            Förändringar och tillfälliga bestämmelser innebär att förtroendet
            för arbetslöshets­försäkringen skadas. Det gäller även om vissa
            av förändringarna, i jämförelse med det nuvarande regelverket,
            ändå ger rimligare förutsättningar att erhålla arbetslöshets­ersättning.
            Förslagen innebär också att reglerna inte kommer att gälla lika
            för alla. Med det finns en uppenbar risk att arbetslöshetsförsäkringen
            kommer att upplevas som orättvis.
          </p>
          <p xml:id="i-3gonLocGKQbHtAuZf1PJCJ">
            Arbetslöshetskassornas samorganisation påtalar i sitt remissvar
            att de nya reglerna är svåra att förstå och att det innebär att
            den praktiska hanteringen inte kan genomföras på ett rättssäkert
            sätt. Detta kommer att drabba såväl sjuka och arbetslösa som a-kassornas
            personal. Det är mycket olyckligt.
          </p>
          <p xml:id="i-Q5BhFFm3p7fT6NUWLHZJoB">
            För många av dem som kommer att ansöka om ersättning från arbetslöshets­försäkringen
            blir det mycket svårt att få fram intyg från arbetsgivare som
            de var anställda hos för upp till tio år sedan. Det är inte ens
            säkert att arbetsgivaren i fråga finns kvar, och i andra fall
            kan det helt enkelt saknas dokumentation. Mot den bakgrunden anser
            vi att det krävs ett förtydligande från regeringens sida hur a-kassorna
            ska hantera problematiken med arbetsgivarintygen.
          </p>
          <p xml:id="i-Jy7nzAApgTdMiGZpZjeJit">
            I propositionen finns ingen skrivning om vad som kommer att hända
            med personer som varit partiellt sjukskrivna. Däremot verkar det
            tämligen klart att de som kombinerat sjukersättning på deltid
            med deltidsarbete ej kommer i fråga för arbetslöshetsersättning,
            eftersom sjukersättning inte finns med som beräkningsunderlag
            för arbetslöshetsersättning.
          </p>
          <p xml:id="i-FapgKjMWe3N7kxAPGy9hJH">
            Det är anmärkningsvärt att regeringen hanterar försäkringssystemet
            som en experimentverkstad där man försöker åtgärda de värsta problemen
            efter hand. Det är människor och familjer som drabbas.
          </p>
          <p xml:id="i-B7rxNEfGMMFJSWABjUyshF">
            Miljöpartiet anser att 80-procentsnivån i sjukförsäkringen ska
            gälla under hela ersättningsperioden och att den så kallade bortre
            gränsen för ersättning avskaffas. Det innebär att färre personer
            blir utförsäkrade från Försäkringskassan och får till följd att
            färre behöver aktivitetsstöd inom arbetsmarknadspolitiken. Mot
            den bakgrunden har Miljöpartiet i sin senaste budgetmotion föreslagit
            att medel återförs till Försäkringskassan för att motverka utförsäkringen.
          </p>
          <p xml:id="i-4CJFgzPuPXj5NMjzznR9fv">
            Regeringen har sent omsider fattat beslut om vad som fortsättningsvis
            ska hända med den stora grupp människor som vid årsskiftet kommer
            att utförsäkras till följd av införda regeländringar. Trots att
            personerna kanske själva inte bedömer sig vara friska och arbetsföra
            kommer de nu att anses vara det och ska skriva in sig på arbetsförmedlingen.
            Där ska de ingå i det så kallade lyftet, det vill säga särskilda
            insatser med introduktion, och därefter få tillgång till de arbetsmarknadsåtgärder
            som står till buds. Vi önskar att hanteringen hade gått annorlunda
            till, och ser en risk för att en del av dessa är människor egentligen
            är i behov av ett annat slags rehabilitering än den som ryms i
            Arbetsförmedlingens uppdrag. Av detta skäl avsätter Miljöpartiet
            i sin senaste budgetmotion 500 miljoner kronor per år till så
            kallad livsinriktad rehabilitering. Syftet är att förstärka insatserna
            för människor som varit sjuka så att de kan komma tillbaka till
            arbetslivet.
          </p>
          <p xml:id="i-XZcDyJaENYd5kz1emoGPU9">
            Miljöpartiet föreslår att riksdagen tillkännager för regeringen
            som sin mening vad som ovan anförs om livsinriktad rehabilitering.
          </p>
        </div>
        <div type="motSignatures">
          <list>
            <item xml:id="i-GPK8Qh3KRHwzyUEDXrSKMf" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-7XTRPjqeK3MEzBK6vcYx69" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-681eBgju6WFdPwgrBGFWFN" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
