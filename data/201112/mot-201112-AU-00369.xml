<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00369">
  <teiHeader>
    <fileDesc>
      <titleStmt>
        <title>Strukturell diskriminering av utstationerade arbetstagare</title>
        <author corresp="i-3S4u3rsmsb3bjgrsrZUU6Q">av Anders Karlsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strukturell diskriminering av utstationerade arbetstagare</title>
          <idno type="rdwebb">GZ02A369</idno>
          <rs type="number">A369</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A369/text</ref>
          <ref type="dokument_url_html">http://data.riksdagen.se/dokument/GZ02A369</ref>
          <ref type="dokumentstatus_url_xml">http://data.riksdagen.se/dokumentstatus/GZ02A369</ref>
          <ref type="doc">http://data.riksdagen.se/fil/FEA14C0A-C5C6-4EFA-AE37-C1B483C8F3D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-135Lpd4rhWxhNtSwsrWfR7" type="signed"/>
        <correspContext corresp="i-135Lpd4rhWxhNtSwsrWfR7">
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-76ETKL7PQscJy3dmshR8mr"/>
        </correspContext>
        <correspAction xml:id="i-77QivyKkYJeSs7PpwzniBu" type="numbering">
          <date when="2011-10-10"/>
        </correspAction>
        <correspAction xml:id="i-Tq3Gc1V3P8GdLTkKVRyBxw" type="submission">
          <date when="2011-10-05"/>
        </correspAction>
        <correspAction xml:id="i-Ksp4ytZVzSJjHWzwNNf5EP" type="transfer">
          <date when="2011-10-04"/>
        </correspAction>
        <correspAction xml:id="i-2GzYi3vqfaJMnX71rxAiuZ" type="assigned"/>
        <correspContext corresp="i-2GzYi3vqfaJMnX71rxAiuZ">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LPdje72YmCJoTbTt1oiKP7" type="motBody">
        <div xml:id="i-BX9Qbnfct1NCzFTPvREgr" type="motProposal" subtype="förslag">
          <head xml:id="i-H9nodGXfE9g3ogHTcDcSzH">
            Förslag till riksdagsbeslut
          </head>
          <p xml:id="i-8AFCXQcCtJrmrurRkMhgU8">
            Riksdagen tillkännager för regeringen som sin mening vad som
            anförs i motionen om att göra en översyn, på både nationell och
            europeisk nivå, av den lagstiftning som reglerar situationen för
            utstationerade arbetstagare.
          </p>
        </div>
        <div xml:id="i-hS6EWDwxSncJPHrSvHAQt" type="motContent">
          <head xml:id="i-UnAzYNX5NXmvvHRFZg2cK5" type="h1">
            Motivering
          </head>
          <p xml:id="i-PDBNq6d6DwBpuY32iUWqpQ">
            Grundläggande för EU-samarbetets sociala dimension är principerna
            om lika lön för lika arbete och icke-diskriminering. Europas arbetstagare
            ska inte tvingas konkurrera med varandra genom försämrade anställningsvillkor
            och genom avsteg från den grundläggande principen om lika lön
            för lika arbete. Redan i de hörnstenar som EU:s sociala dimension
            vilar på Spaak- och Ohlin-rapporterna från år 1956 slogs det fast
            att strukturell lönekonkurrens ska vara utesluten i Europa, antingen
            genom nationell lagstiftning eller genom stridsåtgärder vidtagna
            av fackliga organisationer.
          </p>
          <p xml:id="i-DzXxmjZtSmiNsVVgLBkAps">
            Förbudet mot diskriminering på grundval av nationalitet medför
            att medborgare från andra medlemsstater har lika möjligheter till
            anställning i alla stater. Som EU-domstolen slagit fast, säkerställer
            även icke-diskriminerings-principen att de egna medborgarna inte
            drabbas av de negativa konsekvenser som kan följa av att medborgare
            i de andra medlemsstaterna erbjuder eller godtar arbets- eller
            anställningsvillkor eller lön som är mindre förmånliga än vad
            som gäller enligt nationell rätt (mål 167/73 kommissionen mot
            Frankrike).
          </p>
          <p xml:id="i-K8eDNUz9P7SDSGR2cZpz5R">
            Principerna om lika lön för lika arbete och om icke-diskriminering
            är viktiga och bygger på rättvisa. Det är orättvist att någon
            får sämre betalt än någon annan för att göra samma arbete. Det
            är också orättvist att någons kön eller bakgrund ska spela någon
            roll för lönen, när det är samma arbete som har utförts. Lika
            orättvist är det när någon får en sämre lön på grund av sin nationalitet.
          </p>
          <p xml:id="i-KtZn7kMrg8xT3McKohW98f">
            Men samtidigt som vi i Sverige har ett förbud mot lönediskriminering
            på grund av kön och etnisk bakgrund, tillåter svensk lag att polska
            byggnadsarbetare som arbetar i Sverige får mindre i lönekuvertet,
            enbart på grund av att de är utländska medborgare.
          </p>
          <p xml:id="i-VfNRUJoFwkQp2JSMzqMm53">
            I detta sammanhang ska det särskilt observeras att då exempelvis
            de polska bolagen utnyttjar möjligheten enligt polsk rätt att
            övervältra de i Polen erlagda socialavgifterna på arbetstagarna
            erhåller dessa företag en konkurrensfördel genom att erhålla lägre
            lönekostnader i förhållande till motsvarande svenska företag som
            har tecknat kollektivavtal. Detta får till effekt att svenska
            bolag samt de bolag som kommer ifrån EU-länder där dessa egenavgifter
            ej erläggs av arbetstagaren själv får en stor konkurrensnackdel
            när de tävlar om offentliga upphandlingar, vare sig det är stora
            infrastrukturprojekt eller andra investeringar som är föremål
            för upphandling. Om detta får fortsätta uppkommer följande problem.
          </p>
          <list xml:id="i-VG62FafSMQsKQjbsL7yUZz" style="ul">
            <item xml:id="i-8HrfYoMmQx16xvfUyPbGAH">
              Små och medelstora företag slås ut då de ej kan konkurrera på
              lika villkor, vilket leder till att
            </item>
            <item xml:id="i-EbBZpryAFrkEStMaA9PxYY">
              en stor informell ekonomi etableras där de företag som utsätts
              för denna till synes legala otillbörliga konkurrens inte har något
              annat val än att ägna sig åt svartarbete, dessutom
            </item>
            <item xml:id="i-NRzpH683hBmLPG8WZQBogQ">
              kommer de stora aktörerna att söka arbetskraft från förmånliga
              länder ur ett kostnadshänseende vilket resulterar i en
            </item>
            <item xml:id="i-ERMFD5o3H6PUuar72R2ti5">
              inhemsk hög arbetslöshet samt att fackföreningsanslutningen blir
              än mindre och i längden
            </item>
            <item xml:id="i-5Ab1cizZcFkjXzTm99AMAw">
              en fara för den svenska modellen med starka fack och arbetsgivarparter.
            </item>
          </list>
          <p xml:id="i-PAPf9AbrrvEFo6UyYKBBWo">
            Vid en genomlysning av tre stora infrastrukturprojekt, Norra
            länken och Citybanan i Stockholm samt Citytunneln i Malmö där
            beställaren var Vägverket samt Banverket kunde det konstateras
            att 45 procent av arbetskraften var skattskyldig/avgiftsskyldig
            i annat land än Sverige, företrädesvis Polen. Den sammanlagda
            kostnaden av dessa upphandlingar uppgick till 36 miljarder SEK
            (se LO:s rapport När arbetskraftskostnaderna pressar priset).
          </p>
          <p xml:id="i-EmNiYc3n7P7a34JUXBYhze">
            Genom lex Laval är det i princip fritt fram för utländska företag
            att konkurrera med låga löner och dåliga arbetsvillkor. De justeringar
            som gjordes i arbetsrättslagstiftningen med anledning av EU-domstolens
            dom i Lavalmålet var mer långtgående än vad som var motiverat
            av domen, och frågan om huruvida det var möjligt att utnyttja
            det nationella handlingsutrymme som finns inom ramen för EU-rätten
            prövades inte.
          </p>
          <p xml:id="i-FgpdQrt4tmMpAAcsebztmH">
            Enligt 5 a § första stycket 1 och 2 lagen (1999:678) om utstationering
            av arbetstagare får fackföreningar endast vidta stridsåtgärder
            mot en arbetsgivare rörande krav som motsvarar de så kallade minimivillkoren
            i ett centralt kollektivavtal som tillämpas i hela Sverige. Eftersom
            de bruttolönenivåer som fastställs i sådana kollektivavtal beräknas
            utifrån svenska förhållanden, utan hänsyn till sociala avgifter,
            drabbar det polska utstationerade arbetstagare negativt.
          </p>
          <p xml:id="i-Zz5briqQv41mbqfT5cJT1">
            Det polska och det svenska systemet för arbetsgivaravgifter skiljer
            sig på så sätt att svenska sociala avgifter erläggs av arbetsgivarna
            ovanpå lönen, medan merparten av de polska sociala avgifterna
            istället dras av från arbetstagarens lön.
          </p>
          <p xml:id="i-QU4bWLXGkFDgsAxFUMng6N">
            Kollektivavtalsreglerade löner beräknas i Sverige utifrån förutsättningen
            att sociala avgifter kommer att erläggas av arbetsgivaren ovanpå
            bruttolönen. Fastställandet av lönenivåerna kan alltså sägas ske
            utan hänsyn till sociala avgifter. Om man vid dessa beräkningar
            istället hade att utgå från att sociala avgifter skulle dras från
            arbetstagarnas bruttolön, skulle naturligtvis bruttolönenivåerna
            i landet generellt sett vara betydligt högre.
          </p>
          <p xml:id="i-EEzYNnKJj1QUc8XbWnh4qn">
            En rent lagteknisk skillnad mellan två system medför alltså att
            en utstationerad polsk arbetstagare per automatik får ytterligare
            cirka 20 procent lägre bruttolön än en svensk arbetstagare med
            samma avtalade lön. Detta leder förstås också till stora skillnader
            i lönekostnader och medför påtagliga konkurrensfördelar för den
            som anställer utstationerad polsk arbetskraft istället för svensk.
          </p>
          <p xml:id="i-FvKVxGPuWZcvz6PdLzptKQ">
            Vid ett första påseende verkar denna lönediskriminering vara
            tillåten eller till och med påbjuden av EU:s sekundärrätt. Artikel
            12.1 i EU-förordningen 883/2004 om samordning av de sociala trygghetssystemen
            föreskriver att utstationerade arbetstagare ska omfattas av socialförsäkringslagstiftningen
            i sitt hemland, under förutsättning att vistelsen inte förväntas
            vara längre än 24 månader. I svensk lagstiftning har en särskild
            bestämmelse antagits i 6 kap. 4 § andra stycket socialförsäkringsbalken
            med innebörden att arbete som en utstationerad utför i landet
            inte ska anses som arbete i landet om arbetet kan antas vara längst
            ett år. De diskriminerande effekterna framstår därmed som en direkt
            konsekvens av en EU-rättslig sekundärrätt.
          </p>
          <p xml:id="i-3D3JAs18CJzdYF7K1GoZiW">
            Då detta synes vara fallet, bör givetvis de orimliga konsekvenserna
            av EU-samordningen av de nationella systemen fo¨r social trygghet
            ses över. Denna samordning faller inom ramen fo¨r den fria ro¨rligheten
            fo¨r personer och ska därmed bidra till att fo¨rba¨ttra och inte
            försämra ma¨nniskors levnadsstandard och arbetsvillkor. Eftersom
            det a¨r no¨dva¨ndigt att respektera sa¨rdragen i nationell lagstiftning
            om social trygghet, ma°ste EU-förordningen 883/2004 ändras så
            att möjligheterna till likabehandling sa¨kersta¨lls fo¨r utstationerade
            arbetstagare vid samordningen av de olika nationella lagstiftningarna.
          </p>
          <p xml:id="i-NiAQ9xJuN2tBcxgxjvj4Yv">
            Riksdagen ska därför tillkännage för regeringen att denna snarast
            ska agera för att initiativ tas på EU-nivå för att förändra EU-förordningen
            883/2004 om samordning av de sociala trygghetssystemen.
          </p>
          <p xml:id="i-VK1YAhNoupWFQWa16i4M9e">
            Regeringen ska även agera för att initiativ tas på EU-nivå för
            att förändra delar av utstationeringsdirektivet i syfte att återställa
            möjligheterna att likabehandla arbetstagare. Detta skulle lämpligen
            kunna ske inom ramen för den av EU-kommissionen utlovade kommande
            EU-lagstiftning som syftar till att fo¨rba¨ttra och sta¨rka genomfo¨randet,
            tilla¨mpningen och den praktiska efterlevnaden av direktivet om
            utstationering av arbetstagare (KOM(2011) 206 slutlig).
          </p>
          <p xml:id="i-PVZH9tbzNnGR8c6kKgHuqi">
            Regeringen ska även agera för att ändra 6 kap. 4 § andra stycket
            socialförsäkringsbalken, med innebörden att arbete som en utstationerad
            utför i Sverige kan anses som arbete i landet även om arbetet
            kan antas vara längst ett år, och en tillämpning av socialförsäkringslagstiftningen
            i arbetstagarens hemland är mer ofördelaktig för denne.
          </p>
          <p xml:id="i-Vkf56otVGedULKGm8wFo5h">
            En pragmatisk lösning på det uppkomna problemet vore att överlåta
            till arbetsmarknadens parter att kräva likabehandling av svenska
            arbetstagare och arbetstagare från andra EU-länder. Fackföreningar
            skulle till exempel kunna kräva en lönenivå i det enskilda fallet
            som tar hänsyn till om socialavgifterna erläggs ovanpå eller dras
            från lönen.
          </p>
          <p xml:id="i-A2WuQ7hdftMjkNTMSER6Xw">
            Ett klargörande från lagstiftaren i detta avseende behövs dock
            för att fackföreningarna ska kunna vidta stridsåtgärder för att
            i praktiken säkerställa att de utstationerade arbetstagarna likabehandlas.
            Eftersom det efter Arbetsdomstolens dom i Lavalmålet numera finns
            en skadeståndssanktion för fackföreningar som vidtar stridsåtgärder
            i strid med EU-rätten, är det av yttersta vikt att det finns en
            förutsebarhet i de berörda avseendena. En sådan förutsebarhet
            kan endast åstadkommas genom lagstiftning eller tydliga förarbetsuttalanden.
          </p>
          <p xml:id="i-MV61sqiSe3c4D2FDXYX14X">
            Mot denna bakgrund skulle riksdagen i utstationeringslagen eller
            på annat sätt genom förarbetsuttalanden klargöra att lönenivåerna
            för svenska och utstationerade arbetstagare i vissa fall måste
            få beräknas på olika sätt med hänsyn till samordningen och tillämpningen
            av socialförsäkringslagstiftningen inom EU.
          </p>
        </div>
        <div xml:id="i-2MeLfxTFaUjS8RuTTWNqHd" type="signatureBlock">
          <list xml:id="i-6DTsWKvD8k32ch5jDZiXZi">
            <item xml:id="i-DNBcrLau3v3uNbMVT8SeYQ" who="i-3S4u3rsmsb3bjgrsrZUU6Q" type="signature">
              Anders Karlsson (S)
            </item>
            <item xml:id="i-QdMvKQRnLDifVpsjXandR8" who="i-8gcKLg8FFeh9DR71R7zcMv" type="signature">
              Gunnar Sandberg (S)
            </item>
            <item xml:id="i-4onPcFgxbsUtTn8fWKoevi" who="i-76ETKL7PQscJy3dmshR8mr" type="signature">
              Lars Mejern Larsson (S)
            </item>
          </list>
        </div>
      </div>
    </body>
  </text>
</TEI>
