<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00465">
  <teiHeader>
    <fileDesc>
      <titleStmt>
        <title>om anpassning till en ny ekonomisk världsordning</title>
        <author>av herr Kallehagen</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om anpassning till en ny ekonomisk världsordning</title>
          <idno type="rdwebb">FZ02465</idno>
          <rs type="number">465</rs>
          <ref type="dokument_url_text">http://data.riksdagen.se/dokument/FZ02465/text</ref>
          <ref type="dokument_url_html">http://data.riksdagen.se/dokument/FZ02465</ref>
          <ref type="dokumentstatus_url_xml">http://data.riksdagen.se/dokumentstatus/FZ02465</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ti6geSUX9zUGUzgJd8LoeA</idno>
            <name>SIGVARD KARLEHAGEN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hd5iV4KHNz9wQXvpEBEdS5" type="signed"/>
        <correspContext corresp="i-Hd5iV4KHNz9wQXvpEBEdS5">
          <note type="signatory" corresp="i-Ti6geSUX9zUGUzgJd8LoeA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__465/mot_197576__465-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76: 465
          </p>
          <p>
            av herr Karlehagen om anpassning till en ny ekonomisk världsordning
          </p>
          <p>
            Sverige har i FN givit sitt stöd åt u-ländernas krav på en ny
            ekonomisk världsordning. Bakgrunden till kravet från u-länderna
            på en ny internationell ekonomisk ordning är välkänd. De två senaste
            åren har för vissa u-länder inneburit en stagnation eller t. o.
            m. minskning i nationalinkomsten. Detta medför att klyftan mellan
            i- och u-länder blir allt större. De rika ländernas bistånd till
            de fattiga länderna visar en tendens att minska. Den beredvillighet
            att gå u-länderna till mötes som Sverige visat vid olika internationella
            konferenser behöver nu komma till uttryck i praktisk handling.
            Det behövs konkreta uttryck för vår vilja att nå en mer jämlik
            fördelning av världens tillgångar. Den nya ekonomiska världsordningen
            innebär stora krav på förändringar i världsekonomin. I-länderna
            måste anpassa sig till en situation som innebär mer jämbördiga
            relationer med u-länderna. Varje förändring av någon be- tydelse
            i den ekonomiska världsordningen kommer att få återverkningar
            på de interna förhållandena i varje rikt land. Detta kommer att
            få kon- sekvenser för utrikeshandel, arbetsmarknad, näringsliv
            och konsumtions- mönster. Det är alltså nödvändigt att ytterligare
            analysera innebörden av kravet på en ny ekonomisk världsordning
            samt söka klarlägga i vilka av- seenden en anpassning till en
            ny internationell ordning kräver förändringar i den ekonomiska
            politiken i ett i-land. Bl. a. följande frågeställningar behöver
            belysas: Vilka nya mål för över- föring av reala resurser till
            u-länderna behöver uppställas? På vilket sätt kan man via förändring
            av politiken i ett rikt land medverka till en utbyggnad av u-ländernas
            näringsliv? Vilka konkreta insatser på kort eller längre sikt
            kan Sverige göra för att medverka till att förverkliga u-ländernas
            krav på att i ökad utsträckning själva förädla sina råvaror? I
            vilken utsträckning kan Sverige genom näringspolitiska och handelspolitiska
            åtgärder medverka till att öka avsättningsmöjligheterna för u-ländernas
            industriproduktion? I vilken utsträckning kommer en ny ekonomisk
            världsordning att innebära en omstrukturering i i-ländernas näringsliv?
            Det kan nämnas att Holland beslutat att anslå ca 100 milj. kr.
            för att stödja en omstrukturering av det holländska näringslivet
            för att om möjligt överföra viss produktion till u- länderna.
            Om de rika länderna, som har en betydande ekonomisk tillväxt,
            fortsätter att som hittills endast anslå en del av den ökade inkomsten
            till den tredje världen, kan ingen internationell utjämning uppnås.
            En minskning av den ekonomiska tillväxten eller en nolltillväxt
            i vårt
          </p>
          <pb facs="riksdagen-motions-pdf/data/197576/mot_197576__465/mot_197576__465-002.pdf"/>
          <p>
            Mot. 1975/76:465 16
          </p>
          <p>
            land skulle säkerligen inte förbättra våra möjligheter att främja
            utvecklingen i de fattiga länderna. Däremot bör frågan om hur
            våra ökade resurser skall användas diskuteras mot bakgrund av
            kravet på en ny ekonomisk världs- ordning. Våra kalkyler angående
            möjligheterna till en fortsatt ökning av tillväxt och välstånd
            får inte vara baserade på antagandet att de ekonomiska resurserna
            även fortsättningsvis kommer att vara orättvist fördelade mellan
            världens länder. Vi bör således inte bestämma nivån på vår egen
            konsumtion utan hänsyn till de krav på anpassning som följer av
            vår solidaritet med de fattiga länderna. Om utvecklingen i Sverige
            ses i ett globalt perspektiv framstår det som självklart att de
            fattigas behov av livets nödtorft måste prioriteras framför de
            redan privilegierades krav på en ständig stegring av den materiella
            stan- darden. En generell ökning av den privata konsumtionen i
            vårt land kan inte vara ett angeläget mål för den ekonomiska politiken.
            Den del av den ekonomiska tillväxten som kan tas i anspråk för
            en ökning av privat kon- sumtion bör i sin helhet styras över
            till eftersatta grupper. En politik för anpassning till en ny
            ekonomisk världsordning måste innefatta åtgärder för att uppnå
            en större ekonomisk jämlikhet inom vårt land. För att inom svensk
            opinion skapa underlag för de förändringar inom politiken som
            blir nödvändiga måste informationen om de fattiga ländernas situation
            bedrivas målmedvetet och systematiskt. Den erfarenhet och kun-
            skap som vunnits genom SIDA:s verksamhet måste på lämpligt sätt
            för- medlas till svensk allmänhet. De organisationer som sysslar
            med interna- tionellt arbete måste stödjas, särskilt i sina strävanden
            att skapa opinion för internationell solidaritet. För att ytterligare
            aktualisera frågan om de fattiga ländernas situation och för att
            öka vår beredskap inför de förändringar som kan bli nödvändiga
            inom svensk politik borde regeringen ansvara för en årligen återkommande
            genomgång av de frågeställningar och problem som berörts ovan.
            Inrikt- ningen av den ekonomiska politiken i Sverige bör därvid
            diskuteras även mot bakgrund av kravet på en ny ekonomisk världsordning.
            Med hänvisning till det anförda hemställs att riksdagen hos regeringen
            begär att regeringen årligen i anslut- ning till budgetpropositionen
            för riksdagen presenterar alter- nativa modeller för det svenska
            samhällets utveckling på lång sikt och att därvid särskild hänsyn
            tas till behovet av anpassning till en ny ekonomisk världsordning.
          </p>
          <p>
            Stockholm den 21 januari 1976 SIGVARD KARLEHAGEN (c)
          </p>
          <p>
            GOTAB 51018 Stockholm 1976
          </p>
        </div>
      </div>
    </body>
  </text>
</TEI>
