<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-00857">
  <teiHeader>
    <fileDesc>
      <titleStmt>
        <title>Vård och omsorg i fråga om äldre</title>
        <author corresp="i-6CDBu9cGS7gf8ZVfBc8qEk">av Ann-Christine From Utterstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:857 av Ann-Christine From Utterstedt m.fl. (SD)</title>
          <idno type="rdwebb">H602857</idno>
          <rs type="number">857</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H602857/text</ref>
          <ref type="dokument_url_html">http://data.riksdagen.se/dokument/H602857</ref>
          <ref type="dokumentstatus_url_xml">http://data.riksdagen.se/dokumentstatus/H602857</ref>
          <ref type="docx">http://data.riksdagen.se/fil/2479DC45-F98A-4A1F-B43E-F0CABC4A773C</ref>
          <ref type="pdf">http://data.riksdagen.se/fil/732A55F8-5383-451D-8F2D-825F563DB605</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DrxiWKiHm7wYwoszZnsNyB" type="signed"/>
        <correspContext corresp="i-DrxiWKiHm7wYwoszZnsNyB">
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-YMY1gwKfUakvKPP3ogvT7m"/>
          <note type="signatory" corresp="i-6ceKG6oPX1kT6SHqK6JSnq"/>
        </correspContext>
        <correspAction xml:id="i-AVYz6pcWfqb82JWDD85WoJ" type="submitted">
          <date when="2018-11-26"/>
          <time when="11:52:37"/>
        </correspAction>
        <correspAction xml:id="i-KeXKYtdedatFzCq8PbxGWA" type="reviewed">
          <date when="2018-11-26"/>
          <time when="13:11:05"/>
        </correspAction>
        <correspAction xml:id="i-1MWLBXo1a2i3Dt6w6nq2w" type="referred">
          <date when="2018-12-05"/>
        </correspAction>
        <correspAction xml:id="i-KuWD6yzmzSEXhDcs64eh8c" type="assigned">
          <date when="2019-05-16"/>
          <time when="16:26:10"/>
        </correspAction>
        <correspContext corresp="i-KuWD6yzmzSEXhDcs64eh8c">
          <ref type="assignedTo">Socialutskottet</ref>
        </correspContext>
        <correspAction xml:id="i-6bYEmMDErKS9kGUXiSAXus" type="behandlas_i"/>
        <correspContext corresp="i-6bYEmMDErKS9kGUXiSAXus">
          <ref type="uppgift">2018/19:SoU1</ref>
          <ref type="ref_dok_id">H601SoU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VYsXdQzDw8Lc6sLDcfixXp" type="behandlas_i"/>
        <correspContext corresp="i-VYsXdQzDw8Lc6sLDcfixXp">
          <ref type="uppgift">2018/19:SoU13</ref>
          <ref type="ref_dok_id">H601SoU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU13</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KN2y2WaMadesbztMjuUCyj" type="behandlas_i"/>
        <correspContext corresp="i-KN2y2WaMadesbztMjuUCyj">
          <ref type="uppgift">2018/19:SkU10</ref>
          <ref type="ref_dok_id">H601SkU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU10</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XzLQzQXKx8RtLQHURCWou2" type="behandlas_i"/>
        <correspContext corresp="i-XzLQzQXKx8RtLQHURCWou2">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SjfvNtyVXEVXSQU3D38jtN" type="motHeader">
        <div xml:id="i-MVyVZ3jEM1PqisqPM9AFJJ" type="motTitle">
          Motion till riksdagen 2018/19:857 av Ann-Christine From Utterstedt
          m.fl. (SD) Vård och omsorg i fråga om äldre
        </div>
      </div>
      <div xml:id="i-NYQu3uHrrBrE2hSDWyxwda" type="motBody">
        <div xml:id="i-LseAUamYXfFh3zBWDJ1pWn" type="motProposal" subtype="förslag">
          <head xml:id="i-BwjRARiLgV7qdFRakra4bD">
            Förslag till riksdagsbeslut
          </head>
          <list xml:id="i-UqqvUUYgV4uVH6LtjsjMfE" style="ol">
            <item xml:id="i-C4hHpjjWWmcC2T9fpLWSTu">
              Riksdagen ställer sig bakom det som anförs i motionen om att
              tillsätta en utredning som ser över hur en ny rättighetslag för
              äldreomsorgen kan se ut och tillkännager detta för regeringen.
            </item>
            <item xml:id="i-B3PmAbjVGq6RxGWFFTQ9pD">
              Riksdagen ställer sig bakom det som anförs i motionen om att
              verka för att lagen om valfrihet görs obligatorisk för äldre i
              alla landets kommuner och tillkännager detta för regeringen.
            </item>
            <item xml:id="i-HUEi4VQi6LrWKEmTK5nVaf">
              Riksdagen ställer sig bakom det som anförs i motionen om att
              ge lämplig myndighet i uppdrag att kartlägga skillnader mellan
              kommunerna vad gäller riktlinjer och tillämpning för att bevilja
              bistånd till särskilt boende och tillkännager detta för regeringen.
            </item>
            <item xml:id="i-XU9kwqs4fanhiVUpq72ocK">
              Riksdagen ställer sig bakom det som anförs i motionen om att
              se över möjligheten att ekonomiskt kompensera den som inte får
              plats på ett särskilt boende i tid, och detta tillkännager riksdagen
              för regeringen.
            </item>
            <item xml:id="i-PZss1GaLayxroTGg6Yvpoz">
              Riksdagen ställer sig bakom det som anförs i motionen om att
              utforma incitament så att kommunerna påskyndar tillgången till
              platser på särskilt boende för äldre och tillkännager detta för
              regeringen.
            </item>
            <item xml:id="i-cMLptS4pPXceqoXdcd7Mg">
              Riksdagen ställer sig bakom det som anförs i motionen om att
              införa bindande krav på bemanning dygnet runt på särskilda boenden
              och tillkännager detta för regeringen.
            </item>
            <item xml:id="i-K2W6FWe5GU2CPrAH532W9L">
              Riksdagen ställer sig bakom det som anförs i motionen om att
              verka för att fler kategoriboenden med husdjursprofil inrättas
              och tillkännager detta för regeringen.
            </item>
            <item xml:id="i-8FjQGMPoAzmGwhdPshb4n9">
              Riksdagen ställer sig bakom det som anförs i motionen om att
              utreda möjligheten att stimulera kommunerna att införa nyckelfri
              hemtjänst och tillkännager detta för regeringen.
            </item>
            <item xml:id="i-4zDph5XQ2WfhDneK2jFixC">
              Riksdagen ställer sig bakom det som anförs i motionen om att
              säkerställa att de äldres mat uppfyller vissa grundkrav gällande
              näringsinnehåll och kvalitet och tillkännager detta för regeringen.
            </item>
            <item xml:id="i-Dh7ag2Ero1RTZkNiDWFcSb">
              Riksdagen ställer sig bakom det som anförs i motionen om att
              införa ett statligt stimulansbidrag så att de äldres mat uppfyller
              vissa grundkrav gällande näringsinnehåll och kvalitet och tillkännager
              detta för regeringen.
            </item>
            <item xml:id="i-V11dJNL15gp8LmKvYtdqnv">
              Riksdagen ställer sig bakom det som anförs i motionen om att
              undantaget för skattepliktig kostförmån även ska omfatta den vårdpersonal
              som arbetar på somatisk avdelning inom äldreomsorgen, och detta
              tillkännager riksdagen för regeringen.
            </item>
            <item xml:id="i-U2Yzcq6BtK1HTYyHfBriB5">
              Riksdagen ställer sig bakom det som anförs i motionen om att
              ge lämplig myndighet i uppdrag att följa upp i vilken utsträckning
              kommunernas stöd i form av dagverksamhet och sociala mötesplatser
              kan minska äldre personers ensamhet samt utifrån denna uppföljning
              utforma vägledning för kommunerna i arbetet med att minska äldre
              personers ensamhet och tillkännager detta för regeringen.
            </item>
            <item xml:id="i-AZibLPH3C1FaQgJw3EaPpb">
              Riksdagen ställer sig bakom det som anförs i motionen om att
              utveckla det psykiatriska stödet till äldre personer med psykisk
              ohälsa och tillkännager detta för regeringen.
            </item>
            <item xml:id="i-hiRHS2QMctvQ54D3wqyTC">
              Riksdagen ställer sig bakom det som anförs i motionen om att
              verka för att primärvården har tillgång till specialistpsykiatrins
              kompetens och tillkännager detta för regeringen.
            </item>
            <item xml:id="i-4ftq2BZoUhbjDiSVwJmRua">
              Riksdagen ställer sig bakom det som anförs i motionen om att
              äldrevårdscentraler bör inrättas och tillkännager detta för regeringen.
            </item>
            <item xml:id="i-RiQRiecKpUXYNQArEsPG2G">
              Riksdagen ställer sig bakom det som anförs i motionen om att
              inrätta ett särskilt snabbspår på akuten för äldre och tillkännager
              detta för regeringen.
            </item>
            <item xml:id="i-WEBQCcZH5hykhrrcEpzQV4">
              Riksdagen ställer sig bakom det som anförs i motionen om att
              utreda och forma ett nationellt och mer likvärdigt ramverk för
              anhörigstöd och tillkännager detta för regeringen.
            </item>
            <item xml:id="i-QhJL3hiv3ekHMtjj3VPfng">
              Riksdagen ställer sig bakom det som anförs i motionen om att
              ta fram en nationell strategi för att upptäcka och hantera våld
              mot äldre och tillkännager detta för regeringen.
            </item>
            <item xml:id="i-Cd3iLKnYwZ85qVtwU2jcq3">
              Riksdagen ställer sig bakom det som anförs i motionen om att
              utöka kraven på kontroll i belastningsregistret av personer som
              arbetar med äldre till att omfatta anställda, praktiserande samt
              studerande inom äldreomsorg och tillkännager detta för regeringen.
            </item>
            <item xml:id="i-AR7xGfPzeTLFDUWzQ6DiqK">
              Riksdagen ställer sig bakom det som anförs i motionen om att
              staten och huvudmännen, samt privata utförare, i samverkan måste
              vidta långsiktigt hållbara åtgärder för att främja kompetensförsörjningen
              inom äldreomsorgen och tillkännager detta för regeringen.
            </item>
            <item xml:id="i-Tu4BRW5xBE6J4vffyuW4mN">
              Riksdagen ställer sig bakom det som anförs i motionen om att
              landsting, kommuner och privata utförare ska ge personalen inom
              äldreomsorgen goda förutsättningar att delta i vidare- och specialistutbildning
              och tillkännager detta för regeringen.
            </item>
            <item xml:id="i-W951zFU8HC8HJhfEmWHia8">
              Riksdagen ställer sig bakom det som anförs i motionen om att
              grundläggande kunskaper i svenska ska vara ett krav vid nyanställningar
              för personal inom äldreomsorg och hemtjänst och tillkännager detta
              för regeringen.
            </item>
            <item xml:id="i-Kk2JEqfyzminNduBWxGVp">
              Riksdagen ställer sig bakom det som anförs i motionen om vidareutbildning
              inom palliativ vård och tillkännager detta för regeringen.
            </item>
            <item xml:id="i-4gc7bfhH6kpjd4814Ff2hC">
              Riksdagen ställer sig bakom det som anförs i motionen om att
              snarast möjligt vidta åtgärder för att avveckla de ofrivilliga
              delade turerna och tillkännager detta för regeringen.
            </item>
          </list>
        </div>
        <div xml:id="i-2nrE65yrkqAv4UQ8qR8itG" type="motContent">
          <head xml:id="i-Wj6zofThyFg55VyPYMf5JF" type="h1">
            Motivering
          </head>
          <p xml:id="i-TnBqRNfbkrHMBv1wU1Yepp">
            Många svenska äldre har fått uppleva en stadig försämring av
            sina levnadsvillkor. Hundratusentals svenska pensionärer tvingas
            leva på en månadsinkomst som ligger på eller strax över existensminimum.
            Alldeles för många svenskar drabbas av våld, övergrepp eller försummelser
            efter sin 65-årsdag. Därtill är det alltför svårt för de äldre,
            som är i behov av samhällets insatser, att få tillgång till adekvat
            vård och omsorg. Denna utveckling måste därför vändas så snart
            som det är möjligt, varför vi föreslår en rad åtgärder för att
            underlätta livet och vardagen för våra äldre. Sverigedemokraternas
            uppfattning är att välfärden ska sträcka sig genom livets alla
            skeden.
          </p>
          <head xml:id="i-AFkdRSo2cm8UDzjVuRjPLB" type="h2">
            Ny äldreomsorgslag
          </head>
          <p xml:id="i-W7URXgTWKxSuc3q2YCKm1g">
            Sverigedemokraterna anser att det behövs en ny lag, som ger vård-
            och omsorgsbehövande äldre en starkare ställning. Begreppet ”skälig
            levnadsnivå”, som inte är gott nog, ska fasas ut och ersättas
            av ”goda levnadsvillkor”. Det är hög tid att de rättigheter som
            anses självklara för andra grupper i samhället även blir självklara
            för omsorgsbehövande äldre. Vi vill därför tillsätta en utredning
            som får i uppdrag att ta fram ett förslag på hur en ny rättighetslag
            för äldreomsorgen kan se ut. Utredningen ska omfatta alla frågor
            som berör äldres rättigheter inom äldreomsorgen.
          </p>
          <head xml:id="i-22bUA3iUpEFZ3JYtv1T9bx" type="h2">
            Lagen om valfrihet (LOV)
          </head>
          <p xml:id="i-DjiHeo4hZwQQBT98gKdpKn">
            Sverigedemokraterna ser positivt på valfrihet och privata vårdformer
            så länge de privata vårdgivarna lever upp till samtliga ställda
            kvalitetskrav. LOV innebär att kommunen genom konkurrensutsättning
            kan tillåta andra utförare av omsorgstjänster och liknande än
            bara den kommunala. Det sker genom en upphandling inom ramen för
            LOV – kommunen specificerar de villkor som utförarna ska uppfylla.
            Vid upphandling på entreprenad inom äldreomsorgen ska kvalitet
            alltid gå före pris. Lagen om valfrihet möjliggör, i de kommuner
            där den tillämpas, att den äldre och dennes anhöriga kan välja
            den utförare av hemtjänst som passar den enskilde. Det är den
            enskilde och dennes närmsta som vet bäst vilken omsorg som passar
            och vilka behov och önskningar den äldre har. Oavsett ålder ska
            man kunna påverka den vård och omsorg man är i behov av, vare
            sig det handlar om val av boende, hemtjänst eller vårdcentral.
            Lagen om valfrihet stärker äldres självbestämmande. I längden
            innebär LOV ökad valfrihet för äldre men också att verksamheter
            som inte är tillräckligt bra väljs bort.
          </p>
          <head xml:id="i-P1wFSKKwfAP2YuULpdmnKV" type="h2">
            Likvärdig möjlighet till äldreboende
          </head>
          <p xml:id="i-Hx1WT8ErRCpnAfZi9tDBnJ">
            Äldre personer som på grund av oro, ångest, ensamhet eller liknande
            skäl har svårt att bo kvar i sin bostad bör erbjudas ett batteri
            av insatser. Kommunerna kan i samverkan med landstingets hälso-
            och sjukvård och civilsamhället erbjuda psykiatriskt stöd, dagverksamheter,
            träffpunkter, väntjänst och boendeformer som kan underlätta gemenskap.
            Tillgången till platser i särskilt boende för äldre personer varierar
            mellan kommuner, men antalet platser totalt har minskat under
            2000-talet. I vissa kommuner har det samtidigt skett en ökning
            av andel äldre personer som har hemtjänst. Möjlighet att få flytta
            in på ett äldreboende varierar beroende på var i landet man bor.
            Det finns skillnader mellan kommuner när det gäller vilka behov
            som ska tillgodoses och vilka personer som ska få flytta in på
            äldreboende. Därför bör lämplig myndighet få i uppdrag att kartlägga
            skillnader mellan kommunerna vad gäller riktlinjer och tillämpning
            för att bevilja bistånd till särskilt boende och vilka orsaker
            som i så fall kan förklara dessa skillnader. I uppdraget bör vidare
            ingå att kartlägga om det finns skillnader i möjlighet att få
            plats i särskilt boende mellan kvinnor och män. Kartläggningen
            bör också innefatta om kommunernas ekonomi har någon betydelse.
          </p>
          <head xml:id="i-MQoQSXGfpuYdfqRJV9wgBq" type="h2">
            Särskilda boendeplatser
          </head>
          <p xml:id="i-LYKY71QzRthrfTTJQibCoS">
            Det finns brister i kommunernas uppfyllelse att verkställa ett
            beviljat beslut om plats på särskilt boende inom tre månader.
            Under 2017 fakturerade IVO kommunerna cirka 46 miljoner kronor
            fördelat på 100 kommuner för uteblivna insatser. Många av dessa
            kommuner erbjuder istället platserna till nyanlända pensionärer,
            något som ger större statlig ersättning än det vite kommuner tvingas
            betala till IVO. Sverigedemokraterna anser att det inte är försvarbart
            att äldre tvingas vänta på plats i särskilt boende medan nyanlända
            får plats utan dröjsmål. Vi menar att ett vite för kommunen inte
            förbättrar för den enskilde. Därför vill vi se över möjligheten
            att ekonomiskt kompensera de äldre som inte får plats på ett särskilt
            boende på utsatt tid. Totalt 125 kommuner bedömer i 2017 års bostadsmarknadsenkät
            att de har ett underskott på särskilda boendeformer för äldre.
            Det är 16 kommuner fler än året innan, då 109 kommuner uppgav
            att de hade underskott på den här formen av bostäder. Enligt socialtjänstlagen
            är det kommunen som har ansvar för att det ska finnas särskilda
            boendeformer för äldre i behov av vård och omsorg. Det är därför
            angeläget att utforma incitament så att kommunerna ska skynda
            på inrättandet av särskilda boendeformer för äldre. Med fördel
            bör trygghetsboenden placeras i närheten av förskolor, skolor
            eller andra sammanhang, där barn finns närvarande. Barn och äldre
            har ofta ett positivt utbyte av varandra och skulle kunna höja
            de äldres känsla av att tillvaron är meningsfull, samtidigt som
            de äldres närhet och erfarenheter skulle kunna vara viktiga i
            barnens vardag.
          </p>
          <head xml:id="i-QoRvgtQG2g7JkBrxtHUsRT" type="h2">
            Nattbemanning på särskilt boende
          </head>
          <p xml:id="i-EZq6WhGi6Q7f8y8uD9mz3u">
            Regeringen beslutade den 15 april 2016 att införa en ny bestämmelse
            i socialtjänstförordningen om bemanning av särskilt boende för
            äldre. De nya reglerna anger att personal ska finnas tillgänglig
            utan dröjsmål dygnet runt. Detta innebär att särskilda boenden
            inte behöver vara bemannade med personal dygnet runt utan endast
            att personal finns ”tillgänglig”. Att en person finns tillgänglig
            ger inte samma trygghet och möjlighet att få hjälp direkt. Som
            man kunde befara visar det sig nu, tyvärr, att trots skärpta krav
            på nattbemanningen, är den fortfarande låg på många äldreboenden
            i landet. Enligt IVO:s oanmälda inspektioner blir de boende, bland
            dem många med demens, fortfarande inlåsta. Det är oacceptabelt
            och det visar att de skärpta kraven ej fått önskad effekt. Vi
            anser att särskilda boenden ska vara bemannade dygnet runt så
            att personal kan ge nödvändig hjälp utan dröjsmål. Det är viktigt
            att de omsorgsbehövande äldre känner sig trygga. Kommunerna ansvarar
            för hur nattpersonalen organiseras varför bemanningen också kan
            se olika ut i olika kommuner. Vi menar att man ska kunna vara
            säker på att det finns personal till hands då man behöver den,
            oavsett i vilken kommun man bor. Därför behövs det bindande krav
            på bemanning av särskilda boenden dygnet runt.
          </p>
          <head xml:id="i-Gr7Z3zWoy431XQU2sPEbEt" type="h2">
            Kategoriboende
          </head>
          <p xml:id="i-E3ivyw36CKCJvkBSrriX33">
            Det finns mycket forskning som visar att djur kan medföra positiva
            hälsoeffekter och öka de äldres livskvalitet. Det har visat sig
            att djurens närhet påverkar både psykiska, fysiska och sociala
            funktioner positivt. Undersökningar visar också att äldre personer
            som har djur äter färre läkemedel samt har en bättre egenvård.
            Trots kunskapen om att äldre människor mår bättre av att umgås
            med djur är det oftast inte tillåtet att ta med sitt sällskapsdjur
            vid flytt till ett äldreboende. Endast ett fåtal äldreboenden
            i landet erbjuder denna möjlighet vilket inte är tillfredställande.
            Vi vill därför öka tillgången till kategoriboende med husdjursprofil.
          </p>
          <head xml:id="i-UrPBpAtfifiysn3P2oRxeB" type="h2">
            Nyckelfri hemtjänst
          </head>
          <p xml:id="i-QCANqD3sqGH7vaJ4EovVpC">
            Allt fler rapporter angående äldre som råkat ut för stölder,
            rån och överfall i sina egna hem presenteras. För att säkerställa
            äldres trygghet bör regeringen genom införandet av ett statligt
            öronmärkt bidrag stimulera kommuner att snarast installera någon
            form av nyckelfria lås. Nyckelfri hemtjänst fungerar så att vid
            ankomst till brukaren verifierar hemtjänstpersonalen sin identitet
            över blåtand mellan mobiltelefonen och låsenheten, vilket låser
            upp låset. Administrationen av behörigheter och uppdatering av
            programvaran hanteras centralt till alla mobila enheter.
          </p>
          <p xml:id="i-NyMLNWb5UpiE6Lm8NH1ekH">
            Inloggning i mobiltelefonen sker med användarnamn och personlig
            kod. Det som avgör vilka dörrar personalen är behörig att öppna
            styrs av de personliga inloggningsuppgifterna. Samma mobiltelefon
            kan därför användas av olika personer under olika arbetspass.
            Ett sådant system förhindrar att obehöriga kan ta sig in i lägenheten
            genom att falskt utge sig för att vara anställda i hemtjänsten.
            Digitala nycklar medför en enkel hantering för personalen, hög
            säkerhet och ökad trygghet för brukaren då vanliga låsnycklar
            ej kan komma i oönskad cirkulation. Nyckelfri hemtjänst är ett
            steg mot en professionell och trygg hemtjänst. Initialt är installation
            av systemet en relativt stor kostnad för kommunerna. Därför vill
            vi utreda möjligheten att införa någon form av stimulansbidrag
            till de kommuner som väljer att införa detta system.
          </p>
          <head xml:id="i-HQfnwCXTWeVibDBycj8QvN" type="h2">
            Måltider
          </head>
          <p xml:id="i-Q96r8bCTQA2MGUpWi98CGw">
            Det bör vara en självklarhet att även på äldre dagar ha möjligheten
            att få avnjuta nylagad, välsmakande och näringsrik mat. Smak och
            lukt är ofta de sista sinnena som bevaras intakta. Matens kvalitet
            och tillagningssätt har därför stor betydelse för de äldres aptit,
            välbefinnande och hälsa. Doften av mat som tillagas eller bröd
            som bakas, i matsalen på äldreboendet, i köket på ett särskilt
            boende eller i det egna hemmet, väcker aptit inför måltiden och
            risken för undernäring kan därigenom minskas. Personalen på särskilda
            boenden är redan stressade och bör lägga sin arbetstid på omsorg
            av de boende. Därför bör utbildade kockar och kokerskor med rätt
            kunskap om livsmedel ansvara för inköp av råvaror och tillagning
            av maten på äldreboenden. För att infria detta vill Sverigedemokraterna
            införa ett statligt stimulansbidrag. Vi vill genom denna matreform
            säkerställa att de äldres mat i likhet med skolbarnens mat skall
            uppfylla vissa grundkrav gällande näringsinnehåll och kvalitet.
          </p>
          <head xml:id="i-VdMd69F1WibxjuoPi8GAHT" type="h2">
            Pedagogiska måltider
          </head>
          <p xml:id="i-HX5AYxiiNuv21BLRHr3kv3">
            Idag erbjuds pedagogiska måltider på de avdelningar i kommunernas
            äldreomsorg som är demensboenden. Detta för att stimulera och
            motivera brukare med demenssjukdomar med risk för undernäring.
            Det är dock inte bara de demenssjuka som ligger i riskzonen för
            undernäring, utan även brukare på somatisk avdelning som av olika
            orsaker, t.ex. en pågående medicinering, åldersrelaterade orsaker
            eller stillasittande vardag, har smakbortfall eller minskad aptit.
            Vi anser att pedagogiska måltider även skulle vara gynnsamt för
            denna grupp brukare. Enligt Skatteverkets regler är personal som
            arbetar med ett tillsynsansvar för demenssjuka inom äldreomsorgen
            samt vårdpersonal som arbetar med personer som har psykiska funktionshinder,
            om de intar sina måltider tillsammans med och vid samma bord som
            patienterna, undantagna från regeln om skattepliktig kostförmån.
            Personal som däremot arbetar på somatisk avdelning ingår inte
            i detta undantag från skattepliktig kostförmån samtidigt som brukare
            på dessa avdelningar ändå av uppenbara anledningar har ett behov
            av pedagogiska måltider. Detta försvårar införandet av pedagogiska
            måltider eftersom det skulle innebära en extra kostnad för arbetsgivaren
            eller så drabbar kostnaden arbetstagaren, som redan arbetar inom
            en sektor där lönen är alldeles för låg. Vi vill se över möjligheten
            att undantag för skattepliktig kostförmån även ska omfatta den
            vårdpersonal som arbetar på somatisk avdelning inom äldreomsorgen.
          </p>
          <head xml:id="i-VyC3cViCqJ4ondnZskhvkb" type="h2">
            Vikten av social samvaro på ålderns höst
          </head>
          <p xml:id="i-TLm8TTS1Uda4otgMsRQoQX">
            Det handlar om att skapa förutsättningar för det som ger livsmod,
            livsglädje och en känsla av sammanhang. Äldre som besväras av
            ensamhet känner sig sjukare, tröttare och äter fler mediciner
            vilket leder till ett ökat vårdbehov. Socialstyrelsens uppskattning
            är att 93 700 äldre med äldreomsorg ibland besväras av ensamhet
            och att 32 700 ofta besväras av ensamhet. Äldres sociala behov
            behöver därför uppmärksammas i större utsträckning, då samvaro
            med andra höjer livskvaliteten. Vi anser att lämplig myndighet
            bör få i uppdrag att följa upp i vilken utsträckning kommunernas
            stöd i form av dagverksamhet och sociala mötesplatser kan minska
            äldre personers ensamhet och utforma vägledning för kommunerna
            i arbetet att minska äldre personers ensamhet.
          </p>
          <head xml:id="i-SNN2971zZ1QQiTbQ5zZbkm" type="h2">
            Psykisk ohälsa bland äldre
          </head>
          <p xml:id="i-3JDubvd1BQLHpf6VqqhNZD">
            Idag lider cirka 20 procent av alla äldre personer av psykisk
            ohälsa. Inom en snar framtid är 25 procent av alla svenskar 65
            år eller äldre, vilket gör psykisk ohälsa till en av våra största
            folksjukdomar. I dag finns äldre personer som lider av psykisk
            ohälsa inom framför allt primärvården och äldreomsorgen, ofta
            utan tillgång till specialistpsykiatrins kompetens. Det kan vara
            svårt att uppmärksamma symtom på psykisk ohälsa hos äldre personer
            som inte sällan har flera andra sjukdomar samtidigt. Sjukdomsbilden
            hos äldre är ofta annorlunda än hos yngre, äldre har mer diffusa
            symtom och risken är därför större att en psykiatrisk diagnos
            förbises. Bland äldre personer som begått självmord har åtminstone
            70 procent sökt sjukvård en månad före dödsfallet och mer än var
            tredje den senaste veckan innan. För att utveckla det psykiatriska
            stödet till äldre personer med psykisk ohälsa är det viktigt att
            primärvården har tillgång till specialistpsykiatrins kompetens.
          </p>
          <head xml:id="i-VCXLiUWg4GEtH3qJCkhJnX" type="h2">
            Äldrevårdscentraler
          </head>
          <p xml:id="i-MD8JaLgQ12zNq4iBUKZnwx">
            Vi har i Sverige en mycket väl fungerande och förebyggande verksamhet
            när det gäller mödra- och barnhälsovård. Detta har inneburit att
            hälsan förbättrats för småbarn och deras mödrar och det har gett
            oss världens lägsta mödra- och spädbarnsdödlighet. När det gäller
            de äldre ser vi ofta exempel på problem som hade kunnat förhindras
            om det förebyggande arbetet hade varit effektivare. Sverigedemokraterna
            anser därför att ett system liknande mödra- och barnavårdscentralerna
            – äldrevårdscentraler – skulle kunna leda till en effektivisering
            av vården som därefter kan ge stora hälsovinster för en stor del
            av befolkningen.
          </p>
          <head xml:id="i-AbyG7KuN37SkWz24jB9BKQ" type="h2">
            Snabbspår för att minska belastningen på akuten
          </head>
          <p xml:id="i-4AXjSFoTBuTMaWDLr4vXXB">
            Enligt Socialstyrelsens mätning, som gjordes under perioden juni
            2016–maj 2017, fortsätter akutväntetiderna att öka. Enligt denna
            undersökning vistas hälften av patienterna tre och en halv timma,
            eller mer, på akutmottagningen. Den tid patienten fick vänta på
            att få träffa en läkare på akuten varierar också stort över landet,
            där rikets medianväntetid ligger på 61 minuter. All forskning
            visar på att akuten är det absolut sämsta stället för äldre multisjuka
            att vara på – de behöver lugn och ro och få vård snabbt. Därför
            måste det akuta omhändertagandet av äldre personer förändras och
            förbättras. Genom att inrätta ett särskilt snabbspår på akuten
            får de äldre patienterna rätt specialistvård snabbare, samtidigt
            som trycket på akutmottagningen minskar.
          </p>
          <head xml:id="i-5nPJBzuKC8YyRN3UxfEyrM" type="h2">
            Likvärdiga möjligheter till anhörigstöd
          </head>
          <p xml:id="i-NhQtfbXYCTioWDZ1CswxSk">
            Idag finns det hjälp och stöd att erhålla då man vårdar en anhörig.
            Anhörigstödet kan dock se väldigt olika ut beroende på kommun,
            även om kommunerna tillhör samma landsting. Enligt 5 kap. 10 §
            socialtjänstlagen, ”Socialnämnden ska erbjuda stöd för att underlätta
            för de personer som vårdar en närstående som är långvarigt sjuk
            eller äldre eller som stödjer en närstående som har funktionshinder”,
            preciseras det inte hur det ska gå till. Det finns hemvårdsbidrag
            och anhöriganställning, såväl som vårdbidrag och närståendepenning.
            Det finns även olika möjligheter till avlösning, anhöriggrupper
            och föreläsningar såväl som möjligheter till korttidsboende m.m.
            Socialstyrelsen har tagit fram en handbok som heter ”Stöd till
            anhöriga – vägledning till kommunerna för tillämpning av 5:e kapitlet
            10 § i SoL”. Trots detta visar Socialstyrelsens rapport ”Stöd
            till personer som vårdar eller stödjer närstående” på slående
            skillnader mellan kommunerna. Mot bakgrund av ovanstående menar
            vi att riksdagen bör ålägga regeringen att forma ett likvärdigt
            ramverk så att samma möjligheter finns oavsett kommun.
          </p>
          <head xml:id="i-QQQ8QzcdoaR9PBRFPW3xkP" type="h2">
            Insatser för våld mot äldre
          </head>
          <p xml:id="i-2vbWK4bJBNypho9iRF4zRs">
            Att äldre utsätts för våld och övergrepp inom äldreomsorgen är
            inte acceptabelt och ska förhindras. Våld mot äldre kan förebyggas
            genom en rad olika åtgärder. Ett sätt är att ge information till
            äldre personer om deras rätt till olika former av stöd och hjälp.
            Ett annat sätt är att öka kunskapen om våldsbrott mot äldre genom
            riktade utbildningar i ämnet. Tyvärr inträffar det att personal
            utövar olika typer av våld mot äldre människor som befinner sig
            i en utsatt situation. Vi ser därför att det ligger stor vikt
            i att utöka kraven på kontroll ur belastningsregistret, så att
            den sker kontinuerligt och omfattar anställda, praktiserande och
            studerande inom äldreomsorgen. Detta för att i så stor utsträckning
            som möjligt förhindra att personer dömda för våldsbrott arbetar
            inom äldreomsorgen. Sverigedemokraterna anser att en nationell
            strategi bör tas fram för att i högre grad öka tryggheten samt
            förebygga, upptäcka och hantera våld mot äldre.
          </p>
          <head xml:id="i-41CMpuHWnHLMrsrXY6Z3jP" type="h2">
            Kompetensförsörjning
          </head>
          <p xml:id="i-VkMrhXres4axKocrzXpGpk">
            För närvarande råder brist på yrkesutbildad personal inom flertalet
            yrken inom vård och omsorg av äldre personer. Denna brist förväntas
            öka de kommande åren då den demografiskt betingade efterfrågan
            på arbetskraft ökar kraftigt. Tillgången till sådan personal måste
            därför utökas påtagligt. Staten och huvudmännen, samt privata
            utförare, måste i samverkan vidta långsiktigt hållbara åtgärder
            för att främja kompetensförsörjningen. Landsting, kommuner och
            privata utförare bör ge medarbetare goda förutsättningar att delta
            i vidare- och specialistutbildning. Vi vill också att undersköterska
            ska bli ett legitimationsyrke.
          </p>
          <head xml:id="i-QVBU4egtkwyNW5gEcFT6Qv" type="h2">
            Språkkrav för personal
          </head>
          <p xml:id="i-8B8P2C2zuhKGrhpFoRkVNV">
            Den statliga myndigheten IVO har pekat ut dåliga svenskkunskaper
            hos hemtjänstpersonal som ett ”riskområde”, som kan leda till
            kvalitetsproblem, felaktigt utförd omsorg och rena vårdskador.
            Att personalen kan förstå svenska och göra sig förstådd är särskilt
            viktigt för äldre med demenssjukdomar eller nedsatt hörsel. Även
            anhöriga måste känna sig trygga med att kommunikationen fungerar.
            Vi anser att personal inom äldreomsorg och hemtjänst ska behärska
            grundläggande svenska, vilket ska vara ett krav vid nyanställningar.
          </p>
          <head xml:id="i-VNHZGSKpBtrd39vKUsRbk" type="h2">
            Vidareutbildning inom palliativ vård
          </head>
          <p xml:id="i-DRxAz4HhC35Ph1hf8YWjGa">
            Varje år avlider mellan 90 000 och 100 000 personer i Sverige
            och de flesta behöver palliativ vård före döden. Tillgången till
            vård i livets slutskede är dock ojämlik över landet. Kunskapen
            om palliativ vård är ofta koncentrerad till specialiserade grupper
            inom vården. För att alla ska kunna få god vård vid livets slut,
            oavsett medicinsk diagnos och bostadsort, krävs att fler personalkategorier
            inom vården har grundläggande kompetens inom området. Därför är
            det viktigt att vården och omsorgen erbjuder all personal, såväl
            på sjukhus som på särskilda boenden för äldre, vidareutbildning
            inom palliativ vård.
          </p>
          <p xml:id="i-9FMFkABZ4dyyprED55hHLg">
            Sverigedemokraterna vill därför se över om mer utbildning i palliativ
            vård kan föras in i all typ av vårdutbildning.
          </p>
          <head xml:id="i-TtjyqwGbwuYNoPp6jYV1x6" type="h2">
            Avveckling av de ofrivilliga delade turerna
          </head>
          <p xml:id="i-MHWUzBe1u2zXY68wK3wfZx">
            Personal inom vård och omsorg önskar i allmänhet sammanhängande
            arbetstider och vi vill att personalen ska ha större inflytande
            över sina arbetstider. En övervägande andel av kommunerna använder
            sig av delade turer och i det stora flertalet kommuner tycks förekomsten
            ha ökat på senare år. Det är därför många kommunalarbetare som
            arbetar delade turer med ofrivilliga och obetalda håltimmar mitt
            på dagen. Cirka 10 procent av de anställda uppger att de uppskattar
            att arbeta delade turer. För en långt större grupp är de delade
            turerna dock en tvingande plåga och många har svårt att få familjelivet
            att gå ihop. Trots att frågan funnits på dagordningen i många
            år så finns personalens delade turer fortfarande kvar. Den primära
            bakomliggande orsaken är sannolikt neddragningarna på personal
            och resurser. Inom äldreomsorgen har var tionde anställd försvunnit
            sedan 2002, samtidigt som de äldre har blivit fler. Det politiska
            ansvaret för offentliga sektorns personal är stort och personalens
            fysiska och psykiska hälsa bör i högre utsträckning prioriteras.
            Även ur ett långsiktigt, strategiskt perspektiv är det viktigt
            att åtgärder vidtas mot de delade turerna. De dåliga arbetsvillkoren
            är en av huvudanledningarna till bristen på vård- och omsorgspersonal.
            Det är uppenbart att kommunerna inte förmår att lösa det här problemet
            på egen hand och att staten därför måste gå in med styrmedel och
            resurser.
          </p>
        </div>
        <div xml:id="i-AjMWj8sZBzPuuLfXwcdEaT" type="motSignatures">
          <list xml:id="i-5XxvK6CKGgqtzz1Zs8euWY">
            <item xml:id="i-E92RnfbStR4Q7tyWfhvUjR" who="i-6CDBu9cGS7gf8ZVfBc8qEk">
              Ann-Christine From Utterstedt (SD)
            </item>
            <item xml:id="i-JJyaQPovJpL67NFvWRuTMq" who="i-XRXtPdXG8Ahj3n8huVdjCn">
              Per Ramhorn (SD)
            </item>
            <item xml:id="i-26C1UDVZqpwTgXFb2WHTpz" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-7Tr33ma8xx6XpqK6LW2cc5" who="i-YMY1gwKfUakvKPP3ogvT7m">
              Christina Östberg (SD)
            </item>
            <item xml:id="i-PiPfQ93EfRzDGoAy7JJqdd" who="i-6ceKG6oPX1kT6SHqK6JSnq">
              Clara Aranda (SD)
            </item>
          </list>
        </div>
      </div>
    </body>
  </text>
</TEI>
