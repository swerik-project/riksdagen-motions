<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-01310">
  <teiHeader>
    <fileDesc>
      <titleStmt>
        <title>Enskilda vägar</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1310 av Per Åsling (C)</title>
          <idno type="rdwebb">H2021310</idno>
          <rs type="number">1310</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2021310/text</ref>
          <ref type="dokument_url_html">http://data.riksdagen.se/dokument/H2021310</ref>
          <ref type="dokumentstatus_url_xml">http://data.riksdagen.se/dokumentstatus/H2021310</ref>
          <ref type="docx">http://data.riksdagen.se/fil/0859377F-5E15-4D9E-9BF8-A39DD99C0104</ref>
          <ref type="pdf">http://data.riksdagen.se/fil/22FAC245-655C-47BB-B09E-8EF644167859</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Nc5q8z8Y5wwPdSPMqGXq6M" type="signed"/>
        <correspContext corresp="i-Nc5q8z8Y5wwPdSPMqGXq6M">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction type="submitted" xml:id="i-3fuBFZHkjnATFnkUGWN5Hf">
          <date when="2014-11-07"/>
          <time when="11:54:38"/>
        </correspAction>
        <correspAction type="referred" xml:id="i-SfzoxagYRUMki6morg3cyL">
          <date when="2014-11-12"/>
        </correspAction>
        <correspAction type="assigned" xml:id="i-JJvZZysoKGDASJUT1h33ZF">
          <date when="2016-05-09"/>
          <time when="15:45:43"/>
        </correspAction>
        <correspContext corresp="i-JJvZZysoKGDASJUT1h33ZF">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-SS3tbcvd7XGTLBVGwP2GZ2"/>
        <correspContext corresp="i-SS3tbcvd7XGTLBVGwP2GZ2">
          <ref type="uppgift">2014/15:TU10</ref>
          <ref type="ref_dok_id">H201TU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU10</ref>
          <ref type="ref_dok_titel">Fordons- och vägtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JayU1SM7c3B3PmUbwrZMvN"/>
        <correspContext corresp="i-JayU1SM7c3B3PmUbwrZMvN">
          <ref type="uppgift">2014/15:CU12</ref>
          <ref type="ref_dok_id">H201CU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU12</ref>
          <ref type="ref_dok_titel">Förenklingar i anläggningslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1310 av Per Åsling (C) Enskilda vägar</div>
      </div>
      <div type="motBody">
        <div type="motProposal" subtype="förslag">
          <head xml:id="i-H7c2RqCBgaxteyHKoozdnW">
            Förslag till riksdagsbeslut
          </head>
          <list style="ol">
            <item xml:id="i-7dA97re8DnGzeAyQeJDVa4">
              Riksdagen tillkännager för regeringen som sin mening vad som
              anförs i motionen om ett förenklat förfarande för att ändra andelstal
              i samfällighetsföreningar.
            </item>
            <item xml:id="i-Fkbeqy15ke5cjUEgnQmeDE">
              Riksdagen tillkännager för regeringen som sin mening vad som
              anförs i motionen om en översyn av vilka enskilda vägar som bör
              omklassificeras till allmänna vägar.
            </item>
          </list>
        </div>
        <div type="motContent">
          <head type="h1" xml:id="i-WpupHoYBpbFZbyPtrn7Z5R">
            Motivering
          </head>
          <p xml:id="i-J8KLGGhWGbPTMvgddnktvf">
            Anläggningslagen (AL) tillkom 1974, alltså för snart 40 år sedan.
            Dessförinnan gällde 1939 års lag om enskilda vägar (EVL). För
            tätortsvägar kom EVL:s regler att gälla ända till 1998, då det
            genom lagändring blev i huvudsak samma regler för tätortsvägar
            och vägar på landsbygden. De vägsamfälligheter och vägföreningar
            som således bildades enligt EVL är numera samfällighetsföreningar
            och anläggningslagens regler gäller för att ompröva andelstalen.
            Trots att dessa föreningar är mellan 38 och 70 år gamla, och således
            borde ha helt inaktuella andelstal, är det endast cirka 11 procent
            av dem som erhållit nya andelstal genom så kallad omprövningsförrättning
            enligt 35 § anläggningslagen. Detta tyder på att den metod som
            lagstiftaren valt för omprövning av andelstal inte fungerar tillfredsställande.
          </p>
          <p xml:id="i-G3uRZ6FhjD84DyWMr3tys2">
            Riksförbundet Enskilda Vägar (REV) samlar många av de ekonomiska
            föreningar som är samfällighetsföreningar som medlemmar, för närvarande
            ca 10 000 stycken. Deras erfarenhet är att många samfällighetsföreningar
            istället för att välja att söka omprövnings-förrättning enligt
            anläggningslagen väljer att besluta om egna andelstal för de i
            gemensamhetsanläggningen deltagande fastigheterna. Den främsta
            anledningen till denna ordning tycks vara att en lantmäteriförrättning
            upplevs som alltför kostsam och den nödvändiga ändringen av inaktuella
            andelstal sker därför i konsensus i respektive förening, utanför
            det regelverk som lagstiftaren angivit. Problemet med denna ordning
            är att föreningen lever i ovisshet om en beslutad uttaxering kan
            genomföras eller om någon medlem klandrar uttaxeringen till domstol.
            Utan uttaxeringsrätt med stöd av lag, kan föreningens skötsel
            av och investeringar i vägarna och de gemensamma nyttigheterna
            för området äventyras.
          </p>
          <p xml:id="i-ViYZVdSz2nXiJ3QvP3bSWV">
            REV:s bedömning är att det finns behov hos cirka 15–20 000 samfällighetsföreningar
            med otidsenliga andelstal att ompröva sina gemensamhetsanläggningar
            och få aktuella andelstal. Om alla dessa föreningar skulle ansöka
            om lantmäteriförrättning så skulle det behövas i storleksordningen
            100 lantmätare som arbetar heltid i 10 år för att ompröva dessa.
          </p>
          <head type="h2" xml:id="i-MxpDCvmqtrF7g6P81Kw61h">
            Förslag om förenkling: Finlandsmodellen
          </head>
          <p xml:id="i-Q7zkchDkSAiJevkN3ZPest">
            I Finland finns ett annat, enklare sätt, att bestämma andelstal
            i ett väglag, dvs. motsvarigheten till en samfällighetsförening.
            Där är det föreningsstämman som beslutar om ändring av andelstalen.
            Finland och Sverige har snarlik lagstiftning inom fastighetsbildningsområdet,
            eftersom länderna har en gemensam historia. På några punkter skiljer
            sig dock lagstiftningen och en av dessa är hur ändring av andelstalen
            i en samfällighetsförening går till. En samfällighetsförening
            bildas normalt på samma sätt som i Sverige genom en lantmäteriförrättning.
            Där bestäms vägens sträckning och standard samt vilka fastigheter
            som ska ha del i vägens utförande och drift. Däremot registreras
            inte andelstal för utförande och drift. Enligt lagen är det väglagen
            (föreningarna) själva som ska besluta om dessa och ompröva dem
            när behov uppstår och minst vart fjärde år. Därmed är det väglagen
            (föreningarna) själva som också ajourhåller register över andelstalen
            i egna system.
          </p>
          <p xml:id="i-YBU6bsjaDU1eMgJiSPVhvS">
            Enligt uppgift så fungerar det finländska systemet väl. Antalet
            överklaganden, vilka prövas av en kommunal vägnämnd, är inte särskilt
            många. En snabbenkät med svar från 39 kommuner med totalt cirka
            10 000 väglag ger vid handen att endast 200 överklaganden inkommit
            de senaste 2 åren.
          </p>
          <head type="h3" xml:id="i-7FSGVhdjoaZKcEqAjhnP4Y">
            Konsekvenser
          </head>
          <p xml:id="i-RtovPQA5k1dH6LiwpMKRyQ">
            Ett genomförande i Sverige av ett förenklat förfarande vid omprövning
            av andelstal i samfällighetsföreningar liknande det som finns
            i Finland skulle leda till att samtliga gemensamhetsanläggningar
            som förvaltas av en samfällighetsförening inom ett år kan få legala
            andelstal från det att lagändringen genomförs, utan att kostnader
            för förfarandet uppstår.
          </p>
          <p xml:id="i-Xj1UFBepG7wzMT8LFAiUmw">
            Andelstalen i gemensamhetsanläggningarna skulle i framtiden kunna
            anpassas kontinuerligt efter den allt mer föränderliga värld vi
            lever i. De föreningar som levt med gamla inaktuella registrerade
            andelstal, men i praktiken haft en egen frivillig grund för medlemsdebitering,
            skulle genom ändringen få sin ekonomiska hantering in i det gällande
            ramverket för uttaxering. Detta leder till stabilitet och förutsebarhet
            såväl för föreningen som för de enskilda fastighetsägarna. Samfällighetsföreningens
            styrelse skulle själv ansvara för att föra förteckning över andelstalen
            för delägande fastigheter i den gemensamhetsanläggning som föreningen
            förvaltar. I fastighetsregistret skulle de ofta inaktuella andelstalen
            tas bort, vilket indirekt innebär att ett mera tillförlitligt,
            aktuellt och modernt fastighetsregister kommer att finnas.
          </p>
          <p xml:id="i-Dc9U8f4isbSk6HQqws95eu">
            Lantmäteriets arbete med omprövningar av andelstal skulle upphöra
            vad gäller samfällighetsföreningar och den lediga kapaciteten
            kan användas för att pröva de fall då delägare i gemensamhetsanläggning
            är missnöjd med det andelstal som föreningen beslutat (om överprövningsrätten
            skall åligga Lantmäteriet).
          </p>
          <p xml:id="i-YRRCFddoqUmuuSc12T6QaV">
            Den privata marknad som i dag hjälper samfällighetsföreningar
            med beräkningar av andelstal kan fortsätta att tillsammans med
            Lantmäteriet ge föreningar underlag inför beslut om andelstal.
          </p>
          <p xml:id="i-2QZAcG7xSLeoXqegF2m1kf">
            En övergång till en ordning liknande den i Finland skulle samtidigt
            innebära en betydande regelförenkling, för såväl alla samfällighetsföreningar
            som för berörd myndighet. Det blir också avsevärt enklare regler
            för berörda fastighetsägare och företag som ingår i samfällighetsföreningarna.
            Det faller mycket väl inom ramen för regeringens arbete med regelförenkling.
          </p>
          <p xml:id="i-HM8FftnQvWhUQQfdL66RQ5">
            Regeringen bör därför skyndsamt se över anläggningslagens bestämmelser
            i syfte att förenkla förfarandet vid förändring av andelstal i
            samfällighetsföreningar.
          </p>
          <p xml:id="i-nRKjtxQKEsYoFBeLJcE8r">
            I samband med en sådan översyn bör också frågan om omklassificering
            av enskilda vägar till allmänna vägar hanteras. Trafikverket bör
            därför få i uppdrag att utreda vilka enskilda vägar som har funktionen
            som en allmän väg eller nyttjas av andra än andelsägarna i sådan
            omfattning att de bör vara allmänna.
          </p>
        </div>
        <div type="motSignatures">
          <list>
            <item xml:id="i-5RbohuawXkKgNAFn4ahaBs" who="i-Vo3YjbvPDcwbepLXUMMiDZ">
              Per Åsling (C)
            </item>
          </list>
        </div>
      </div>
    </body>
  </text>
</TEI>
