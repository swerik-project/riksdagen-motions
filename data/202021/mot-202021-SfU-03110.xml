<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-03110">
  <teiHeader>
    <fileDesc>
      <titleStmt>
        <title>Utgiftsområde 8 Migration</title>
        <author corresp="i-7H4PDcMCMUzP6iinK28TBh">av Jonas Andersson i Skellefteå m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3110 av Jonas Andersson i Skellefteå m.fl. (SD)</title>
          <idno type="rdwebb">H8023110</idno>
          <rs type="number">3110</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8023110/text</ref>
          <ref type="dokument_url_html">http://data.riksdagen.se/dokument/H8023110</ref>
          <ref type="dokumentstatus_url_xml">http://data.riksdagen.se/dokumentstatus/H8023110</ref>
          <ref type="docx">http://data.riksdagen.se/fil/49964898-49E2-484D-B600-A4D00870666D</ref>
          <ref type="pdf">http://data.riksdagen.se/fil/AB4749CD-3A42-4071-8972-C56A6BBEF34F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q1axdGTTz6U47AxRgLzBTV" type="signed"/>
        <correspContext corresp="i-Q1axdGTTz6U47AxRgLzBTV">
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-Bah2ECzkMJfKjasqyWy8EB" type="submitted">
          <date when="2020-10-06"/>
          <time when="12:36:51"/>
        </correspAction>
        <correspAction xml:id="i-Q4PhsQxMmVA2x9vLN4i5KC" type="reviewed">
          <date when="2020-10-06"/>
          <time when="15:02:36"/>
        </correspAction>
        <correspAction xml:id="i-BVyxiYyHGh2n89gK9CiL2U" type="referred">
          <date when="2020-10-14"/>
        </correspAction>
        <correspAction xml:id="i-BaWU3sALzv35atu3e1RULf" type="assigned">
          <date when="2021-11-19"/>
          <time when="10:55:57"/>
        </correspAction>
        <correspContext corresp="i-BaWU3sALzv35atu3e1RULf">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-69FtjptvKt8aViviocwyQ4" type="behandlas_i"/>
        <correspContext corresp="i-69FtjptvKt8aViviocwyQ4">
          <ref type="uppgift">2020/21:SfU4</ref>
          <ref type="ref_dok_id">H801SfU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H15uWBpZ9MjTXAaFfwJn9Y" type="motHeader">
        <div xml:id="i-YbH1Z3ZvKgNmTsvNxXeao1" type="motTitle">
          Motion till riksdagen 2020/21:3110 av Jonas Andersson i Skellefteå
          m.fl. (SD) Utgiftsområde 8 Migration
        </div>
      </div>
      <div xml:id="i-Sx5oocobydPuRnx1cEbSWX" type="motBody">
        <div xml:id="i-WmnVsfxLTdQmWJ1LuhT76" type="motProposal" subtype="förslag">
          <head xml:id="i-QFgFVc29tdA9LCgdzKHP1D">
            Förslag till riksdagsbeslut
          </head>
          <list xml:id="i-PZvKjcQT8bN3shTjcjVCRy">
            <item xml:id="i-VXwb7FRmM3vomWHMziU9if" sortKey="Yrkande 1">
              Riksdagen anvisar anslagen för 2021 inom utgiftsområde 8 Migration
              enligt förslaget i tabell 1 i motionen.
            </item>
          </list>
        </div>
        <div xml:id="i-XseJdYiBjp6xre93p7douS" type="motContent">
          <head xml:id="i-UUXp5Es42fW1k5m4Hnv5wK" type="h1">
            Bakgrund
          </head>
          <p xml:id="i-4KiS5aqLyfp4K7bEhNuonP">
            Under decennier har svensk migrationspolitik präglats av brist
            på ansvarstagande, förståelse och långsiktighet. Politiska beslut
            har fattats utan ordentliga konsekvens­analyser, i strid mot det
            uppdrag som egentligen finns. I stället har fromma förhopp­ningar
            och naivitet tillåtits vara vägledande då regelverk och mottagningssystem
            utformats. Samtidigt har Migrationsverkets bedömningar i sin tur
            präglats av otydlighet, godtycke och svag kontroll, inte sällan
            kopplat till brister i den politiska styrningen.
          </p>
          <p xml:id="i-7f6mGrpsFKo4znUQQXsDLE">
            Detta har på många sätt lett till en ohållbar situation. Under
            2010-talet har vi sett en dramatisk ökning vad gäller asylsökande,
            trots att Sverige inte utgör närområde till någon krishärd. Kulmen
            kom under 2015 och föranledde den tillfälliga lag som gällt sedan
            juli 2016, och som juli 2019 förlängts i uppluckrad form. Trots
            upprepade löften om ”Europas lägstanivåer” har väldigt lite hänt
            i praktiken. Migrationsverkets prognos för 2020–2023 talar om
            ytterligare 230 000 asyl- och anhörigärenden som ska hanteras
            under en fyraårsperiod, volymmässigt alltså mer än Lund och Västerås
            tillsammans.
          </p>
          <p xml:id="i-Cz2HBshQWqmkEwSxi6J8bF">
            Anhöriginvandringen i sig har fortsatt utgjort nästan hälften
            av all invandring till Sverige, till stor del utan att några krav
            ställts gällande försörjning. Även i de fall det ställts försörjningskrav
            är dessa lågt satta, och många som anhöriginvandrar påbörjar sitt
            liv i Sverige i fattigdom och utanförskap.
          </p>
          <p xml:id="i-S9CC8q8HGQiWgUM21Fb5hv">
            Även i fall som rör studerande och arbetskraftsinvandring har
            problemen vuxit. Antalet beviljade uppehållstillstånd för studerande
            och arbetskraftsinvandrare har visserligen legat på en relativt
            konstant nivå. Bristerna i systemen har dock öppnat upp för oseriösa
            migranter och arbetsgivare. Svartarbetet har blivit allt vanligare,
            och skuggsamhället växer. Samtidigt har det återkommande rapporterats
            om toppstudenter och högkvalificerad arbetskraft med spetskompetens
            som drabbats av orimligt strikta tolkningar av dåligt skrivna
            lagar.
          </p>
          <p xml:id="i-GiBzNViNLzf63TnPRjN7Mb">
            Den stora migrationen till Sverige har inneburit stora påfrestningar
            på samhället i stort och särskilt kommunernas ekonomiska situation.
            Kombinationen av väl tilltagna bidragssystem och svagt ställda
            självförsörjningskrav har resulterat i höga kostnader och en kraftig
            belastning av de offentliga finanserna. Både socialt och ekonomiskt
            är samhället segregerat, med bristande tillit såväl mellan individer
            som till systemen.
          </p>
          <p xml:id="i-ATptYyoYziCPWLaFEAHpxW">
            Den parlamentariska Migrationskommittén arbetade under ett år
            för att lägga fram en ny, hållbar migrationspolitik för Sverige.
            Under sommaren 2020 kollapsade dock förhandlingarna mellan partierna,
            och slutbetänkandet i september samma år blev till en urvattnad
            kompromiss. Det är tydligt att det alltjämt saknas en krisinsikt
            bland de etablerade partierna. Sverigedemokraterna vill ta vår
            tids största utmaning på allvar. Vart försök till lösning måste
            utgå från skärpta krav, och drastiskt minskad invandring.
          </p>
          <head xml:id="i-EZ6SAoiimoiAVgBmjG52no" type="h1">
            Politikens inriktning
          </head>
          <p xml:id="i-AARGYkm1isEbZ1gZDvf9LH">
            Sverigedemokraterna vill vända utvecklingen och ge Sverige en
            fungerande och ansvarstagande migrationspolitik, utan kostsamma
            bidragssatsningar och fruktlösa integrationsprojekt. Migrationen
            ska inte längre vara föremål för dygdsignalering eller missriktad
            idealism, utan klart och tydligt utgå från Sveriges intressen.
          </p>
          <p xml:id="i-6UmUZtYNebWfi58YAeLv48">
            I enlighet med FN:s flyktingkonvention utgår Sverigedemokraternas
            flyktingpolitik från principen att en människa på flykt ska få
            skydd, och vår bestämda uppfattning för att minimera lidande och
            förenkla skyddsprocessen bör det ske i första säkra land.
          </p>
          <p xml:id="i-X1WWk8o8c4EQeQPmYXQSL3">
            Sverige bör verka för en human flyktingpolitik som prioriterar
            de svagaste och mest utsatta grupperna i närområden där de akuta
            skyddsbehoven är som störst, vilket huvudsakligen hanteras under
            utgiftsområde 7.
          </p>
          <p xml:id="i-3LECrE3QFF1PCd2y4pN9jB">
            En förutsättning för detta är ett omedelbart avvecklande av den
            politik som gynnar dem som har fysisk styrka, ekonomi och kontakter
            att ta sig till Sverige. Målsättningen måste vara att antalet
            asylsökande från länder utan geografisk närhet till Sverige går
            mot noll. En positiv sidoeffekt av denna omställning till tidig
            och nära hjälp blir att den svenska staten och våra kommuner får
            en chans till återhämtning.
          </p>
          <p xml:id="i-HpczGP2zzgzQ624N79vTan">
            Det gäller nu att snabbt beta av balanserna i asylsystemet och
            öka takten på besluts­fattande och domstolsprövningar. Asylprocessen
            ska snarare ta veckor än år att genom­föra, förläggas i särskilda
            transitcenter, medan kommunerna ska få ökat självbestämm­ande
            i mottagandet av asylsökande. EU-rättens alla möjligheter till
            ökade kontroller och påskyndade asylförfaranden ska användas.
          </p>
          <p xml:id="i-K4Sr5CXuxcKw2ESBbKffKw">
            Inom anhöriginvandringen ska försörjningskrav skärpas och breddas,
            detta för att så många som möjligt enligt internationell rätt
            omfattas av dem. Ingen ska längre kunna flytta till Sverige efter
            kärleken, och redan vid ankomsten befinna sig i fattigdom och
            utanförskap. Kontroller ska också förbättras, med fokus på vandel,
            och att förebygga våld i relationer.
          </p>
          <p xml:id="i-392XdEwz56NsyBRoUvdBNk">
            Arbetskraftsinvandringen ska reformeras, med fokus på Sveriges
            behov, svenska villkor, och gagn för det svenska samhället snarare
            än belastning. Vidare ska kontroller och olika former av digitala
            system förbättras, för att snabba på processerna, och göra att
            fusk och missförhållanden upptäcks snabbare. Slutligen måste kompetens­utvisningarna
            få ett slut, och båda villkor och rättigheter för arbetskraftsinvandrare
            förbättras, så att Sverige blir ett attraktivt land för internationell
            spjutspetskompetens.
          </p>
          <p xml:id="i-rQ61idwn77cAcd4vJATcd">
            Arbetet mot att städa upp efter de gångna decenniernas migrationskris
            kräver omfattande reformer. Samhället måste på allvar ta upp striden
            mot den illegala migra­tionen, inklusive de personer som vägrar
            lämna vårt land efter beslut i domstol. Skugg­samhället måste
            bekämpas, illegalt arbete beivras, utländska brottslingar utvisas,
            samarbetsavtal med tredjeländer komma på plats, och den starka
            rättsstaten återställas. Möjligheten till samarbete, samverkan
            och öppenhet mellan myndigheter, när det gäller information och
            uppgifter om utlänningars vistelse i Sverige, måste stärkas.
          </p>
          <p xml:id="i-Q5TqBMBX2qVqnPp3jGmoEh">
            Som helhet ska regelverken gällande migration vara tydliga för
            alla som planerar att komma till Sverige. Oavsett om det gäller
            asyl-, anhörig-, arbetskrafts- eller studie­invandring ska villkor
            för vistelsen vara tydliga redan vid gränspassage. Ökat indivi­duellt
            ansvar vid anhöriginvandring är en självklarhet, gällande sådant
            som bostad, försörjning och försäkringar.
          </p>
          <p xml:id="i-YXoDbVd8mRj2d9A8gJdMeP">
            För en långsiktigt hållbar migrationspolitik krävs en stark nationalstat
            med väl­fungerande institutioner och respekt för landets gränser.
            En återupprättad tillit till samhällskontraktet kräver ett stärkt
            medborgarskap med tydlighet rörande såväl rättigheter som skyldigheter
            för alla som vistas på svensk mark. Dagens låga eller obefintliga
            krav för att upptagas till medborgare är inte acceptabelt. Samtidigt
            har en halv miljon redan upptagits till medborgare det gångna
            decenniet. Av detta skäl ska ett moratorium för medborgarskapsärenden
            snarast införas, under vilket sådana ärenden inte får handläggas.
            Detta ska gälla till dess en ny medborgarskapslag finns på plats.
          </p>
          <p xml:id="i-DrgEjYa9mX2LdgyNG7vDRx">
            Målet med Sverigedemokraternas migrationspolitik är en kontrollerad
            och hanterbar invandring, där de som söker sig till landet förväntas
            göra rätt för sig och är villiga att anpassa sig till Sverige.
            Med vår migrationspolitik kommer viktiga steg att tas för att
            åtgärda den situation som råder i dag, samt för att lägga grunden
            för en ansvarsfull politik som är långsiktigt hållbar.
          </p>
          <head xml:id="i-JPbwz89b76USrvCFnBmaG9" type="h1">
            Sverigedemokraternas satsningar
          </head>
          <head xml:id="i-Jc29VrMWbhhKkhvHPLpiYU" type="h2">
            Minskade kostnader för asylprövning
          </head>
          <p xml:id="i-LaWX42z5ge3DKw4uW934Nr">
            Resultatet av sverigedemokratisk politik, både inom migration
            och i andra delar av samhället, kan redan under 2021 antas leda
            till minskade flöden av asylsökande till Sverige. Antalet asylsökande
            som återtar sin ansökan kan väntas öka, liksom antalet tidigare
            skyddsbehövande som väljer att återvända hem i stället för att
            ansöka om förlängning av uppehållstillstånd på grund av skydd.
          </p>
          <p xml:id="i-KrqYZs6HEkQbCM3hChH5Ni">
            Följden av det minskade trycket på Migrationsverkets asylprövningsenheter
            blir minskade ärendemängder, och att gamla balanser kan avarbetas.
            Givet verkets prognoser över produktivitet och tillgängliga resurser,
            är det troligt att balanserna av förstagångsärenden utraderas
            till hösten 2021, varefter balanserna av förlängnings­ärenden
            i stort sett avarbetas till årets slut.
          </p>
          <p xml:id="i-2yvNgDgJrJ8rGrH8HgjrpM">
            Tilläggas bör att förlängningsärenden är avsevärt mycket lättare,
            och därmed billigare i tid och resurser, att avgöra än förstagångsärenden.
            Givet att antalet balanser avarbetas, och antalet nya asylsökande
            minskar mycket drastiskt, kommer det därmed uppstå en överkapacitet
            av asylprövningsresurser, som därmed till stor del kan avvecklas
            under år 2022.
          </p>
          <head xml:id="i-5T9CcnmFhnX82MYCcaEUGB" type="h2">
            Satsning på migrationsdomstolarna
          </head>
          <p xml:id="i-2GiUDNUM2YhDRHEb7W52f9">
            Den allra största delen av alla asylbeslut, och en stor del av
            övriga migrationsbeslut, överklagas efter avslag till migrationsdomstolarna.
            En avarbetning av balanserna hos migrationsverket beräknas därmed
            föranleda ökad belastning för domstolsväsendet.
          </p>
          <p xml:id="i-NbToCr4KmV45iQrkRtnCFb">
            Migrationsverket och domstolsverket har tidigare uttryckt att
            regeringens bespa­ringskrav fått negativa konsekvenser för ärendehandläggningen.
            Kompetens personal har sagts upp, antalet avgjorda ärenden har
            inte ökat som det borde, och handläggnings­tiderna har återigen
            ökat. Senast i vårbudgeten 2020 sköt regeringen därför till resurser
            till migrationsdomstolsväsendet. Migrationsverket och domstolsverket
            har dock sedan dess återigen uttryckt ett behov av ökat anslag
            för domstolsverksamheten.
          </p>
          <p xml:id="i-2AXeXpx8ebpDGb4HRCMcJT">
            Det kan i sammanhanget nämnas att redan i dagsläget väntar uppemot
            en fjärdedel av alla inskrivna hos migrationsverket på beslut
            i överklagandeärende. I längden skulle således kostnaderna för
            mottagningssystemet med råge överskrida de eventuella be­sparingar
            som gjorts inom domstolsväsendet, vilket migrationsverket och
            domstols­verket påtalat vid flera tillfällen.
          </p>
          <p xml:id="i-VB9vgteyXXMUdaLMV915uV">
            I regeringens nuvarande budgetförslag har domstolarna visserligen
            beviljats viss kompensation, men fortfarande finns ett underskott
            sett till det aviserade behovet. Sverigedemokraterna föreslår
            därför ett tillskott för att garantera att domstolarna får alla
            förutsättningar för att genomföra en ordentlig insats och avarbeta
            ingående balanser. Efter 2021 minskar anslaget dock i takt med
            det minskande antalet överprövnings­ärenden.
          </p>
          <head xml:id="i-5jDvYVi1TApG5rxAq8TPcd" type="h2">
            Minskade kostnader för mottagningen inom 1:1
          </head>
          <p xml:id="i-HYk7JZnALx1qLhCcXviz74">
            Med minskade asylflöden, och snabb avarbetning både hos domstolarna
            och hos migrationsverket, kommer antalet inskrivna i migrationsverkets
            mottagningssystem minska redan under 2021, för att nästan helt
            försvinna till början av 2022. Därmed uppstår en arbetsbrist,
            och antalet medarbetare kan minska drastiskt. Därefter fortsätter
            den trend av minskade personalresurser för detta ändamål som pågått
            sedan 2017, och möjliggör omfattande besparingar.
          </p>
          <p xml:id="i-9mfqyEY7kHa8frWiuF7P88">
            Sverigedemokraterna föreslår dock vissa reformer av mottagningssystemet,
            främst genom införandet av transitcenter där asylsökande bor och
            vistas medan deras ärenden handläggs. Detta skulle drastiskt öka
            styckkostnaderna för mottagningen inom ramen för anslag 1:1, främst
            genom ett ökat behov av personal. Givet minskade flöden till Sverige
            minskar de totala kostnaderna för mottagningen likväl.
          </p>
          <head xml:id="i-De2S35zCFjg3p5peKpm58y" type="h2">
            Minskade kostnader för mottagningen inom 1:2
          </head>
          <p xml:id="i-5H8caPw97Les2Ag8XVb2DH">
            Utöver minskade kostnader för mottagningen inom ramen för anslag
            1:1, föreslår Sverigedemokraterna flera åtgärder som leder till
            ökad effektivitet och sparsamhet i mottagningssystemen, med billigare
            lösningar, ökade krav på självförsörjning samt vissa begränsningar
            i välfärdsutbudet till asylsökande. Införandet av transitcentret
            i synnerhet kommer leda till skalfördelar och ökad kostnadskontroll.
            Detta leder i sin tur till ännu större besparingar.
          </p>
          <head xml:id="i-DjjtMxgJhtVEASB2EM6RSo" type="h2">
            Fler verkställda utresor
          </head>
          <p xml:id="i-DVwMCCUmriAz7gnJatJspW">
            Utöver drastiskt minskade inflöden av asylsökande förväntas vår
            politik också leda till fler definitiva avslagsbeslut. Dessutom
            läggs stort fokus på att försvåra möjligheten att leva utan tillstånd
            i landet. Hela det offentliga ska kraftsamla för att motverka
            och slutligen montera ned det skuggsamhället som växt fram, och
            den kriminalitet och det utanförskap som följer med detta. Livstids
            utvisning blir också det normala straffet för grova brott begångna
            av utlänningar. Detta får sammantaget följden att betydligt fler
            personer bedöms lämna landet än tidigare, både av fri vilja och
            med tvång. Särskilda avtal med tredjeländer ska också leda till
            drastiskt ökade möjligheter att verkställa utvisningar. Sverigedemokraterna
            skjuter därför till resurser för att i högre utsträckning möjliggöra
            detta.
          </p>
          <head xml:id="i-CFpWBwZHUWx2odhHCL2Ww3" type="h2">
            Fler förvarsplatser
          </head>
          <p xml:id="i-79x7wmQ3eRxQzfQmwvQj3g">
            Ett led i arbetet med att omöjliggöra för personer att vistas
            illegalt i landet, i synnerhet då dessa personer kan antas utgöra
            en säkerhetsrisk, är utökade möjligheter till förvars-tagande,
            något som i dag begränsas av såväl regelverk som resurser och
            de faktiska förvarsplatserna. Trots att läget varit på detta sätt
            under flera år har regeringen endast genomfört blygsamma satsningar
            på området. Politiken har också helt saknat ett lång-siktigt perspektiv,
            med följden att ansvariga myndigheter haft svårt att planera inför
            framtiden.
          </p>
          <p xml:id="i-T5fyY77erDLwSrwTxiVTRB">
            I Migrationsverkets analys av kommande behov från juli 2020 fastslogs
            att den rådande politiken skulle medföra att Migrationsverket
            skulle tvingas avveckla ett flertal av sina förvarsplatser om
            inte ytterligare medel anslogs. Antalet förvarsplatser skulle
            gå från dagens 528 till omkring 450 år 2021. Mot detta bör ställas
            tidigare beräkningar från Migrationsverket för att utöka antalet
            förvarsplatser. Regeringen har i sitt budgetförslag valt det förra
            alternativet. Vi väljer i stället det senare: att utöka antalet
            försvarsplatser.
          </p>
          <p xml:id="i-K9NgFpMR2MZf36R41hW6b5">
            Vidare anser vi att Migrationsverkets förslag för utökning är
            alltför blygsamt. Även om betydligt fler verkställda utresor förväntas
            ske beräknas behovet av förvarsplatser öka och kvarstå på en hög
            nivå de kommande åren. Därför föreslås det att målet bör vara
            1 000 förvarsplatser år 2023.
          </p>
          <p xml:id="i-55ZMeapuSv3WQ1Xxf2DuJe">
            Samtidigt konstaterar vi att kostnaderna för förvaren tillåtits
            skjuta i höjden på senare år, utan att någon större kvalitetshöjning
            har identifierats. Med vårat budget­förslag får därmed migrationsverket
            till stånd att utöka antalet förvarsplatser samtidigt som driftskostnaden
            per plats återgår till lägre nivåer.
          </p>
          <head xml:id="i-2D4jvgaYh5Nar9wio1JT49" type="h2">
            Utvecklat stöd till återvandring
          </head>
          <p xml:id="i-43enw8GEyhvYTnwzUKzLh3">
            För Sverigedemokraterna är det en självklarhet att all ansvarsfull
            flyktinghjälp också måste möjliggöra en säker och trygg återvandring
            för den som så önskar. Redan i dag erbjuder Sverige ett visst
            återvandringsstöd, men det används i liten skala och är förhållandevis
            begränsat. Med vår politik ges Migrationsverket ett tydligt uppdrag
            att arbeta mer aktivt med återvändandeverksamhet.
          </p>
          <p xml:id="i-LZ4FXSmQVks3i38G9LjxVC">
            Utöver dagens stöd, i utbyggd skala, ingår också proaktivt arbete
            såsom informa­tions- och utbildningsinsatser samt arbete med att
            utreda behov av och förbereda återuppbyggnadssatsningar av särskild
            vikt för återvandring. Därmed övertas och utvecklas delar av den
            verksamhet som i dag ryms inom anslaget 1:3 Migrationspolitiska
            åtgärder.
          </p>
          <p xml:id="i-FwYStSeVF9HWtWoHgtQXbZ">
            Vidare omfördelas 800 miljoner kronor från generell biståndsverksamhet
            till ett nytt och specifikt anslag med särskilt fokus på biståndsverksamhet
            kopplat till återvandring. Häri ingår just återuppbyggnad av hemländer,
            men också återetableringsstöd, för att ge återvändande möjlighet
            att kunna återintegreras i hemlandet och därmed bidra till hemlandets
            tillväxt. Satsningen ska särskilt ses i ljuset av slutet av konflikten
            i Syrien, och det ökande antalet återvändande dit från andra länder.
          </p>
          <head xml:id="i-36QsjK2Dyt3UQRqfjfCqaB" type="h2">
            Minskade kostnader för vidarebosättning
          </head>
          <p xml:id="i-Jnpb1rQatB3UeA2PEdZseq">
            I enlighet med Sverigedemokraternas förslag ska vidarebosättning
            i Sverige bestämmas utifrån den kapacitet som kommunerna anser
            sig kunna ha. Vidarebosättning ska inte kunna ske om inte kommunerna
            är villiga därtill. Därutöver ska regeringen årligen fastslå en
            högsta kvot för vidarebosättningen, som ska gälla hela riket,
            och ska utgå från en helhetssyn för vad samhället och statsbudgeten
            klarar av. Inledningsvis bör denna kvot bestämmas till noll, till
            dess att samhällets förmåga att integrera nödställda, och erbjuda
            dem rimliga framtidsutsikter, förbättrats.
          </p>
          <head xml:id="i-5CzhWr4bo8GrHQjuHFVLGA" type="h2">
            Minskade kostnader för tillståndsprövningen
          </head>
          <p xml:id="i-GmET3QkA8Hq9EVEVEqNFX9">
            Precis som asylflödena väntas minska till följd av vår politik
            väntas också anhörig­invandringen minska, i synnerhet som en följd
            av skärpta försörjningskrav. Även om olika fördröjningseffekter
            och äldre lagstiftning leder till minskad effekt, är det sanno­likt
            att antalet nya anknytningsärenden minskar redan under 2021, och
            än mer 2022. Detta gäller i mindre grad även förlängningsärenden.
            Följden blir, precis som för asyl­verksamheten, att tillståndsprövningsenheterna
            med tiden drabbas av överkapacitet, vilket möjliggör avveckling
            och stora besparingar.
          </p>
          <head xml:id="i-tBEm1Ec1u3wxmAZuw8eWg" type="h2">
            Minskade kostnader för medborgarskap
          </head>
          <p xml:id="i-XwakmZQCkgkvYCsQfCEbe9">
            Sverigedemokraternas förslag om ett moratorium för beviljandet
            av medborgarskap leder i ett slag till att prövningsverksamheten
            i detta ärendeområde blir överflödig. När moratoriet upphör, om
            ett antal år, kommer det återigen finnas behov av prövnings­resurser,
            men i och med förändrad lagstiftning är det sannolikt att behovet
            av prövnings­resurser ändå kommer vara avsevärt mindre än de rekordvolymer
            som migrationsverket i dag registrerar.
          </p>
          <head xml:id="i-EvjiZKaTVniFYDaH7Zoz2H" type="h2">
            Viss omställning av Migrationsverket
          </head>
          <p xml:id="i-CuVZiWXRDiJzjv7E4RbyZ">
            Till följd av de stora förändringar och besparingar som följer
            av allt det ovannämnda uppstår ett visst generellt omställningsbehov
            för Migrationsverket. Här inbegrips även vissa nya satsningar
            på bättre kontroll och öppenhet, både gentemot allmänheten, regeringen,
            och andra myndigheter. Detta medför givetvis ett behov av resurser,
            vilket innebär att besparingarna inte kan räknas in i sin helhet
            redan 2021, utan först senare. Utöver den anslagsminskning som
            sker då politiken når fullt genomslag avseende balanser sker alltså
            en viss minskning år 2022–2023 till följd av att Migrationsverkets
            verksamhet stabiliseras.
          </p>
          <head xml:id="i-7xiUsAsmDRwVRFGSaAMxuR" type="h1">
            Budgetförslag
          </head>
          <p xml:id="i-P3Ld9WQfHiK1sJxVj8wPv1">
            Tabell 1 Anslagsförslag 2021 för utgiftsområde 08 Migration
          </p>
          <p xml:id="i-SopZ96fJCQPdVFqjrY2i2d">
            Tusental kronor
          </p>
          <table xml:id="i-NJiLXX1nHZD1VBALSAFKE">
            <row xml:id="i-PxaXDhVboRQMdXbe9TaSTC" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-Ty5voLm4qjBkB7X121jLyZ">
              <cell>
                1:1
              </cell>
              <cell>
                Migrationsverket
              </cell>
              <cell>
                4 420 863
              </cell>
              <cell>
                −398 000
              </cell>
            </row>
            <row xml:id="i-LyQ7S2Ef9TEQuRJ9uxhvrL">
              <cell>
                1:2
              </cell>
              <cell>
                Ersättningar och bostadskostnader
              </cell>
              <cell>
                2 879 869
              </cell>
              <cell>
                −1 380 000
              </cell>
            </row>
            <row xml:id="i-Bc6rThvLj6LBhdzb3AemA6">
              <cell>
                1:3
              </cell>
              <cell>
                Migrationspolitiska åtgärder
              </cell>
              <cell>
                127 915
              </cell>
              <cell>
                0
              </cell>
            </row>
            <row xml:id="i-KYWETK7hUyZDP8Dep7v3CX">
              <cell>
                1:4
              </cell>
              <cell>
                Domstolsprövning i utlänningsmål
              </cell>
              <cell>
                771 136
              </cell>
              <cell>
                29 000
              </cell>
            </row>
            <row xml:id="i-6RzZW5wPVydditpFdMwhBx">
              <cell>
                1:5
              </cell>
              <cell>
                Rättsliga biträden m.m. vid domstolsprövning i utlänningsmål
              </cell>
              <cell>
                226 800
              </cell>
              <cell>
                ±0
              </cell>
            </row>
            <row xml:id="i-HVTFqExKXKPm6o92rWfiYY">
              <cell>
                1:6
              </cell>
              <cell>
                Offentligt biträde i utlänningsärenden
              </cell>
              <cell>
                362 150
              </cell>
              <cell>
                ±0
              </cell>
            </row>
            <row xml:id="i-EsUtBihJ8vydB1Xp8sG1Cm">
              <cell>
                1:7
              </cell>
              <cell>
                Utresor för avvisade och utvisade
              </cell>
              <cell>
                324 202
              </cell>
              <cell>
                300 000
              </cell>
            </row>
            <row xml:id="i-SE84MULBRAk84AmJFUAcpx">
              <cell>
                1:8
              </cell>
              <cell>
                Från EU-budgeten finansierade insatser för asylsökande och flyktingar
              </cell>
              <cell>
                155 450
              </cell>
              <cell>
                ±0
              </cell>
            </row>
            <row xml:id="i-LzhpRXK2qwMVMEfvgqtc85">
              <cell>
                99:1
              </cell>
              <cell>
                Förvarsplatser
              </cell>
              <cell>
                ±0
              </cell>
              <cell>
                210 000
              </cell>
            </row>
            <row xml:id="i-RKCVcNH2kdgvUeUU7NbwTW">
              <cell>
                99:2
              </cell>
              <cell>
                Återvandring
              </cell>
              <cell>
                ±0
              </cell>
              <cell>
                800 000
              </cell>
            </row>
            <row xml:id="i-EYzaavQ4VAJtkPWGvH3NJa">
              <cell>
                Summa
              </cell>
              <cell>
                9 268 385
              </cell>
              <cell>
                −776 915
              </cell>
            </row>
            <row xml:id="i-6GQXaYRZB1CTC5auBxh7nx"/>
          </table>
          <p xml:id="i-7CCsyWzGdgrcXRxeHoym5X">
            1:1 Migrationsverket
          </p>
          <table xml:id="i-LuvuVHsoBjfpsbeuY2TZzA">
            <row xml:id="i-M9twXr6AiHrUPDxE6EfHnx" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-ERunFrNay4jznotakBniGH">
              <cell>
                Avvikelse från regeringen
              </cell>
              <cell>
                −398 000
              </cell>
              <cell>
                −768 151
              </cell>
              <cell>
                −1 060 784
              </cell>
            </row>
          </table>
          <p xml:id="i-X6MkBrKgndzLu22QxRDSVm">
            Migrationsverket tillförs resurser för omställning samt till
            återvändandeverksamhet, samtidigt som besparingar under samma
            år leder till en total sänkning av anslaget. Anslaget minskar
            än mer 2022 och 2023, i takt med att Sverigedemokraternas förslag
            leder till avarbetade balanser och färre nya ansökningar. 210
            miljoner kronor tillförs för en särskild satsning hos Migrationsverket
            med syfte att få till stånd driften av fler förvarsplatser. Beräkningen
            utgår från Migrationsverkets prognos från juli 2020, men även
            de uppgifter som förekommer i exempelvis migrationsverkets årsredovisning
            2019, och Migrationsverkets rapport till Justitiedepartementet
            från april 2019 om behovet av förvarsplatser.
          </p>
          <p xml:id="i-D5NBDgWPRW6D5KQueF4Rke">
            1:2 Ersättningar och bostadskostnader
          </p>
          <table xml:id="i-7FcbxaHsW9oSTdXkVSfDbU">
            <row xml:id="i-PXaNT8HYt4D9fGATTyfFnY" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-UkMEfKp4aHNezNFwig3DKk">
              <cell>
                Avvikelse från regeringen
              </cell>
              <cell>
                −1 380 000
              </cell>
              <cell>
                −2 363 000
              </cell>
              <cell>
                −2 552 000
              </cell>
            </row>
          </table>
          <p xml:id="i-4BQGgPrN4qCQLXqsNnW1Fc">
            Anslaget sänks kraftigt i takt med att Sverigedemokraternas förslag
            på migrations- och välfärdsområdet minskar antalet inskrivna i
            Migrationsverkets mottagningssystem.
          </p>
          <p xml:id="i-ETNcrHtNp5DyZizmJaJFV3">
            1:3 Migrationspolitiska åtgärder
          </p>
          <table xml:id="i-R6NY8jwFdiyAnpVAxtichh">
            <row xml:id="i-QUoVfvH54pmDALayUSiqSh" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-JBA3SmNFuwn9JajugrAXxK">
              <cell>
                Avvikelse från regeringen
              </cell>
              <cell>
                −128 000
              </cell>
              <cell>
                −105 000
              </cell>
              <cell>
                −105 000
              </cell>
            </row>
          </table>
          <p xml:id="i-BCyiaJyX3Sa8EEgmNgtEod">
            Anslaget dras in i sin helhet, och resurserna, såväl som ändamålet,
            omfördelas till anslaget 1:1 samt anslaget 2:1 nedan.
          </p>
          <p xml:id="i-VPexGKm1LeLn7ts9mHucMi">
            1:4 Domstolsprövning i utlänningsmål
          </p>
          <table xml:id="i-SnCBiP35xvusps7MuuFDqT">
            <row xml:id="i-Eh6amrcm8P9vLXec7ba3iM" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-5zeM5H1FAXd73trfcuV9Pz">
              <cell>
                Avvikelse från regeringen
              </cell>
              <cell>
                29 000
              </cell>
              <cell>
                −222 000
              </cell>
              <cell>
                −389 855
              </cell>
            </row>
          </table>
          <p xml:id="i-kt1giQi2b6eo8y7mb3CLD">
            Anslaget anpassas för 2021 till Migrationsverkets och Domstolsverkets
            behov, så som uttryckt i Migrationsverkets juliprognos 2020. Därefter
            sänks anslaget i viss mån år 2022, och i större år 2023.
          </p>
          <p xml:id="i-HJ2HHUqvASCAYyh8Z5Kqzk">
            1:5 Rättsliga biträden m.m. vid domstolsprövning i utlänningsmål
          </p>
          <table xml:id="i-9EwngNe4UArEgyvTUwhyVP">
            <row xml:id="i-3CcVvL7u1GAvJP6JMvhBDB" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-P6dHCbc4GiBzyo2hpdALTv">
              <cell>
                Avvikelse från regeringen
              </cell>
              <cell>
                −58 000
              </cell>
              <cell>
                −141 000
              </cell>
            </row>
          </table>
          <head xml:id="i-VLWnMiQXV1ez6xa51MWjgf" type="h1">
            Anslaget sänks i viss mån år 2022, och i större år 2023.
          </head>
          <p xml:id="i-DcEpEX9VKZ4YwL9C62jiPw">
            1:6 Offentligt biträde i utlänningsärenden
          </p>
          <table xml:id="i-N5gNnFg3sLaaU4kfCHTi2s">
            <row xml:id="i-M9i7wkwzCNpqt7Low3eDrA" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-5zQxdkvz6fRiAgE87XYf8d">
              <cell>
                Avvikelse från regeringen
              </cell>
              <cell>
                −67 000
              </cell>
              <cell>
                −168 000
              </cell>
            </row>
          </table>
          <head xml:id="i-6nfBT8EuHUYrKqoLCGTCuH" type="h1">
            Anslaget sänks i viss mån år 2022, och i större år 2023.
          </head>
          <p xml:id="i-DKWukbUFfVTgFd4FyhUBLh">
            1:7 Utresor för avvisade och utvisade
          </p>
          <table xml:id="i-KJznNkBB8km9nsz5as3WBP">
            <row xml:id="i-P6R7Fu71csopRawBaA5wTR" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-12KWzvXXcKzbH343Wfr8ub">
              <cell>
                Avvikelse från regeringen
              </cell>
              <cell>
                300 000
              </cell>
              <cell>
                300 000
              </cell>
              <cell>
                300 000
              </cell>
            </row>
          </table>
          <p xml:id="i-K78pyHx7w4NUeNKqwPpSJ1">
            Anslaget höjs över regeringens nivå under samtliga år, för att
            täcka ett ökat behov då fler utresor verkställs.
          </p>
          <p xml:id="i-BS7mSVzFARDSGEETSnbh2q">
            99:1 Återvandring
          </p>
          <table xml:id="i-TercHN3RiNbBaHrCJqVP52">
            <row xml:id="i-EVSvbYaroVCK8Fz4rsNP51" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-QWhHXacgWFcqjaHrTmsBfF">
              <cell>
                Avvikelse från regeringen
              </cell>
              <cell>
                800 000
              </cell>
              <cell>
                800 000
              </cell>
              <cell>
                800 000
              </cell>
            </row>
          </table>
          <p xml:id="i-HGEC8dpHTDdVuqqqDWi1TH">
            Ett nytt anslag införs i syfte att möjliggöra och underlätta
            trygg och säker återvandring av personer som sökt skydd i Sverige
            när hemlandet stabiliseras. Anslaget finansieras med medel från
            utgiftsområde 7 Internationellt bistånd. Medlen ska dock även
            fortsätt­ningsvis ingå i Sveriges biståndsram och ska därmed användas
            till sådana åtgärder som lever upp till OECD:s biståndskommittés
            regler. Särskilda krav för detta anslag är att de därutöver bedöms
            bidra till ett välfungerande återvändande av personer vars skydds­behov
            upphört.
          </p>
          <head xml:id="i-NRSzUmjXh2Tf2LZCZ5oueJ" type="h1">
            Ändamål
          </head>
          <p xml:id="i-TXjdrjNfsfSdsHfUbjBSvv">
            Anslaget ska gå till åtgärder som leder till ökad återvandring
            av personer som kom till Sverige på grund av skyddsskäl. Det ska
            omfatta informationskampanjer, särskilda bidrag, samarbeten med
            myndigheter och organisationer i andra länder, utbildnings­insatser
            och olika program på plats, som ska leda till att fler återvandrar
            från Sverige.
          </p>
        </div>
        <div xml:id="i-HaXQ4Ny4AGphFBxNbZeydy" type="signatureBlock">
          <list xml:id="i-H6n8Tf68i4wcAaZgHvbDq6">
            <item xml:id="i-RZJr9chucotXaZxd2do9qS" who="unknown" type="signature">
              Jonas Andersson i Skellefteå (SD)
            </item>
            <item xml:id="i-9aPT73CnkdWoGDk6sgUTiT" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
            <item xml:id="i-FfZnuy8GEuZnTeWo3otyG" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-FqwPqXJEg8XFJcXAftPgKT" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
