<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0716/mot_200001_MJ_0716-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ716 pnr: c314
          </p>
          <p>
            Motion till riksdagen 2000/01:MJ716
          </p>
          <p>
            av Eskil Erlandsson och Åsa Torstensson (c)
          </p>
          <p>
            Förändrat strandskydd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av förändringar i strandskyddet.
          </p>
          <p>
            Generell tillämpning blir fel
          </p>
          <p>
            De regler om det s k strandskyddet som finns stadgade i lagtexter
            fyller många gånger en viktig funktion genom att bevara den möjlighet
            att idka friluftsliv inom strandområden som allmänheten har enligt
            allemansrätten. Strandskyddet kan även, särskilt i tätbefolkade
            områden, ha betydelse för den biologiska mångfalden samt djur-
            och växtliv. Strandskyddslagen har alltså en viktig funktion som
            nationellt instrument, men effekten blir fel då den tillämpas
            generellt. Sverige är ett stort land där befolkningen är ojämnt
            fördelad över landet. Det uppenbara behov av ett starkt strandskydd
            som kan finnas i exempelvis delar av Stockholms skärgård eller
            i specifikt attraktiva kustområden runt Sveriges kust är inte
            lika uppenbart i andra mer glesbefolkade eller mindre attraktiva
            kustområden. I vissa fall är till och med strandskyddet ett hinder
            för att hela landet skall kunna utvecklas. Målet måste vara, i
            enlighet med tillväxtavtalet, att alla regioner skall kunna skapa
            tillväxt och utvecklas utifrån egna resurser och efter egna prioriteringar
            och beslut. Detta bör även vara en önskvärd utveckling såväl för
            landsbygden som för skärgården i dess helhet. Därför finns det
            anledning att överväga om inte reglerna rörande strandskydd bör
            utvecklas så att de blir mer flexibla utifrån regionala och lokala
            behov och förutsättningar. Lagstiftningen rörande strandskyddet
            bör enligt vår mening förändras så att delar av nu gällande lagstiftning
            utgör grunden. De regler som gäller bör emellertid kompletteras
            med en möjlighet till lokal anpassning, lokalt ansvar och därmed
            lokala beslut. Kommunerna som har planeringsansvaret inom sina
            gränser bör få möjlighet att i kommunernas Översiktsplaner medge
          </p>
          <pb facs="riksdagen-motions-pdf/data/200001/mot_200001_MJ_0716/mot_200001_MJ_0716-0002.pdf"/>
          <p>
            2000/01:MJ716
          </p>
          <p>
            10
          </p>
          <p>
            undantag från de generella och i många fall rigida regler som
            nu gäller över hela landet. Självklart ska dessa undantag, som
            vi menar kan medges, göras efter samråd med myndigheter som har
            att bevaka riksintressen. De myndigheter som har att bevaka det
            nationella riksintresset skall dock inte med veto kunna inskränka
            på den kommunala planeringen utan att detta prövas i en högre
            instans. Vad som ovan sagts om en förändrad lagstiftning kring
            strandskyddet bör ges regeringen till känna.
          </p>
          <p>
            Stockholm den 28 september 2000
          </p>
          <p>
            Eskil Erlandsson (c) Åsa Torstensson (c)
          </p>
        </div>
      </div>
    </body>
  </text>
</TEI>
