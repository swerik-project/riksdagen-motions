<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00437">
  <teiHeader>
    <fileDesc>
      <titleStmt>
        <title>Förnybar energi som motor i regional utveckling</title>
        <author corresp="i-KtELEJ9HytY7HFgQExEzLq">av Sven Bergström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förnybar energi som motor i regional utveckling</title>
          <idno type="rdwebb">GW02N437</idno>
          <rs type="number">N437</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N437/text</ref>
          <ref type="dokument_url_html">http://data.riksdagen.se/dokument/GW02N437</ref>
          <ref type="dokumentstatus_url_xml">http://data.riksdagen.se/dokumentstatus/GW02N437</ref>
          <ref type="doc">http://data.riksdagen.se/fil/7088910D-9592-45C5-848C-4CAB723B23D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KTj4QrEUS2ccFZCKSx15rf" type="signed"/>
        <correspContext corresp="i-KTj4QrEUS2ccFZCKSx15rf">
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction xml:id="i-JNkvYbDfiG6mfMNA3edGv1" type="numbering">
          <date when="2008-10-09"/>
        </correspAction>
        <correspAction xml:id="i-BdAz9FmY1a1yxNvCUQw9aM" type="submission">
          <date when="2008-10-07"/>
        </correspAction>
        <correspAction xml:id="i-5GM6hMQJJYssiVxFM8pnKA" type="transfer">
          <date when="2008-10-03"/>
        </correspAction>
        <correspAction xml:id="i-8Y9f2xjFFFVdBjMkAgg8GL" type="assigned"/>
        <correspContext corresp="i-8Y9f2xjFFFVdBjMkAgg8GL">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-X5aKYkR51EQghsnY5nLFCR">
            Förslag till riksdagsbeslut
          </head>
          <p xml:id="i-CJAZ89HQN9fz8TbY5kJe8w">
            Riksdagen tillkännager för regeringen som sin mening vad som
            anförs i motionen om behovet av en utredning för att belysa hur
            investeringar i förnybar energi kan generera industriell utveckling
            lokalt och regionalt.
          </p>
        </div>
        <div type="motContent">
          <head xml:id="i-2fYLevXz12pdBEQsxxcxMK" type="h1">
            Motivering
          </head>
          <p xml:id="i-FyJMbztJ1Mxgu9Q8kdPdAx">
            I Europa såväl som i andra världsdelar växer storstäderna medan
            befolkningen på landsbygden och de mindre städerna tenderar att
            minska. Människor söker sig till förbättrade levnadsvillkor, men
            för många kan flytten också leda till ett utanförskap. Många gånger
            kan brist på arbete i hemorten vara orsaken till flytten och inte
            nödvändigtvis en verklig önskan att lämna hembygden. För unga
            människor kan det handla om studier som bara kan erbjudas vid
            högskolor och universitet.
          </p>
          <p xml:id="i-R7rXg58t65BFgpZtjZU7Sv">
            Där landsbygden tappar befolkning, och då särskilt många i den
            yngre generationen, skapas stora demografiska, sociala och ekonomiska
            konflikter som kan leda till främlingsfientlighet och onödiga
            politiska spänningar mellan stad och land. Samtidigt är stad och
            land två sidor av samma gemenskap där den ena inte kan fungera
            utan den andra. Balansen mellan stad och land är viktig för att
            skapa ett uthålligt och harmoniskt samhälle. Men med ökad globalisering,
            växande klimathot och snabba förändringar på en rad områden riskerar
            konflikterna att skärpas allt mer.
          </p>
          <p xml:id="i-8PbxkVirLkZvAJwhMEufZF">
            De massiva satsningar på förnybar energi som EU och Sverige nu
            genomför kan bli ett bidrag till att ändra på denna utveckling.
            Ett brobyggande mellan stad och land är möjligt samtidigt som
            Sverige ges ökade möjligheter att utveckla nya exportindustrier
            som verkligen skapar nya arbetstillfällen i hela landet.
          </p>
          <p xml:id="i-GyGiq7pZk2EVSBPjeQHHMM">
            En viktig källa till Sveriges välstånd, både historiskt och framöver
            har varit vår rika tillgång till vattenkraft. Värdet, i form av
            statliga skatteintäkter från den vattenkraftsproduktion som byggts
            ut, är omfattande och utgör en viktig bas för Sveriges välfärd.
          </p>
          <p xml:id="i-Sk61aZFGRX1Fhv9aL9wyz9">
            Vattenkraften är en ren och förnybar energikälla. Värdet kommer
            därför att ständigt öka. De stora vattenkraftstillgångarna i skogslänen
            har emellertid främst skapat tillväxt någon annanstans och inte
            i de bygder som släppt till sitt strömmande vatten. I vattenkraftskommunerna
            är de tydligaste spåren av de rikedomar som ständigt produceras,
            stor påverkan på miljön och förändringar i landskapet. Stagnerande
            samhällen, åldrande befolkning och ett förödmjukande bidragsberoende
            har blivit resultatet. Detta är en oacceptabel och djupt orättvis
            situation, som kan brytas när vi nu står inför utbyggnad av bioenergi
            och vindkraft i stor skala.
          </p>
          <p xml:id="i-UJRmCYajG6RmZR6YKbyCaf">
            När de stora investeringarna än en gång avser produktion av förnybar
            energi finns ett gyllne tillfälle att etablera en modell som ger
            långsiktig utvecklingskraft också i berörda bygder. Den kreativitet
            och skaparkraft som också finns i dessa bygder måste få möjlighet
            att blomma upp med full styrka. Utvecklingen av den förnybara
            energin i form av bl.a. bioenergi och vindkraft är en unik möjlighet
            för Sverige att bygga stabiliserande broar mellan stad och land,
            att ge ungdomsgenerationen framtidshopp och inte minst att skapa
            små och medelstora företag som kan växa och ge Sverige de nya
            arbetstillfällen som vi så väl behöver.
          </p>
          <p xml:id="i-Hap8GfnTy5ZDJfGEYPA2U9">
            Kommuner som omfattas både av stora industriella nedläggningar
            eller utflyttning och samtidigt stora satsningar på förnybar energi,
            ibland statligt delfinansierade, bör enligt vår mening kunna ges
            en status som särskilda utvecklingskommuner. Detta för att utvärdera
            hur samverkan mellan stad och land skall kunna utvecklas i framtiden
            så att den unga generationen än en gång får möjlighet att komma
            in i arbetslivet utifrån de resurser och förutsättningar som redan
            finns lokalt. En synergieffekt är att den personliga självkänslan
            stärks och att kommuner och regioner känner sig delaktiga i omställningen
            av den nationella energiproduktionen.
          </p>
          <p xml:id="i-NaEoeyb12nu2Zhk6HxnSFj">
            Vi föreslår att en modell med både proportionalitet och subsidiaritet
            skall gälla för de satsningar som nu görs på förnybar energi över
            hela landet.
          </p>
          <p xml:id="i-Me8ovdp1auL8CARjmFnwYK">
            Med proportionalitet menar vi här att stora investeringar i förnybar
            energi i olika kommuner också skall ge berörda kommuner proportionellt
            rimliga resurser för att ta till vara den industriella utveckling
            som blir möjlig. Det kan i praktiken innebära att utvecklingskommuner
            ges särskilda möjligheter till ekonomiskt stöd och snabbare handläggning,
            via partnerskapen och EU:s strukturfonder.
          </p>
          <p xml:id="i-Qm57dUavDRNUaXAuc5q26">
            Med subsidiaritet menar vi här att kommuner med stora nedläggningar
            och varsel skall ges reella möjligheter att ersätta gamla arbetstillfällen
            med nya inom den förnybara energisektorn och även ges egen möjlighet
            till erforderlig kompetensuppbyggnad i kommunen, en hjälp till
            självhjälp. Det kan i praktiken innebära att utvecklingskommuner
            ges ökade möjligheter att själva driva organisatoriska och ekonomiska
            pilotprojekt på dispens som inte blir nationellt prejudicerande
            innan de utvärderats.
          </p>
          <p xml:id="i-GEVXo54waE8kPAinvWqNUs">
            Många av dagens beslutsfattare inom industri, akademi och politik
            kunde en gång börja tjäna egna pengar genom att gå till lokala
            industrier och be om ett jobb, oftast gick det att komma redan
            dagen efter man slutat i skolan för att hjälpa till. Den möjligheten
            håller på att helt försvinna och en utväg blir då att flytta till
            storstaden för att studera för att sedan kanske aldrig mer återvända
            till sin hembygd.
          </p>
          <p xml:id="i-F9uVdiKs9ctbsgWeG6YYdE">
            Sverige behöver ytterligare förbättra den regionala utvecklingspolitiken
            så att hela landet ges förutsättningar att växa och utvecklas.
            Det är viktigt att kommuner och regioner kan arbeta med stabila
            och förutsägbara inkomster under den omställning som vi står inför.
          </p>
          <p xml:id="i-G6v9xEFq1FY8VjJhk2S6uv">
            En lokal kompetensuppbyggnad avseende förnybar energi kommer
            att tillföra kommunerna egen expertis men även möjliggöra för
            den unga generationen, som så önskar, att på ett kvalificerat
            sätt verka och erhålla arbete i sina hemortskommuner alltifrån
            småföretag till internationella exportföretag. I båda fallen underlättas
            och påskyndas den omställning som behövs.
          </p>
          <p xml:id="i-QeKnXYr4xRQtJJCWWVvoEM">
            Denna återbäring till vind- och bioenergikommunerna kan ses i
            ljuset av de många vattenkraftskommuner som genererar stora rikedomar
            men inte fått mycket tillbaka under årens lopp. Vår modell för
            återbäring är ett upplägg som värdesätter det lokala och regionala
            värdeskapandet till gagn för hela landet. I dag strömmar värdena
            ofta till Stockholm för att sedan till en mindre del komma tillbaka
            i form av pengar i strukturfonder och regionalpolitiskt stöd.
            Detta ger det falska intrycket att till exempel vattenkraftskommunerna
            är bidragsmottagare när de i själva verket är stora bidragsgivare
            till den gemensamma välfärden i vårt land.
          </p>
          <p xml:id="i-UcFHmX3hgTvPcWL4J33Nq9">
            Det är nu läge att ta vara på möjligheten att låta satsningar
            på vindkraft och bioenergi bli motorer för utveckling i berörda
            kommuner och regioner. För de regioner som producerar kraft skulle
            en återbäring av detta slag betyda mycket för utveckling och kompetensuppbyggnad
            inte minst i den yngre generationen. Pengar som väl behövs för
            att stärka dessa kommuner och regioner.
          </p>
          <p xml:id="i-LPYWpp7dHNpm2JmLtmneSQ">
            För att precisera hur en modell enligt ovan skulle kunna förverkligas
            behövs som vanligt en utredning. En sådan utredning bör lämna
            förslag på hur ett system kan utformas som innebär att investeringsmedel
            kan växlas ut till nytta för regioner och kommuner som producerar
            förnybar energi och där ett viktigt mål är att stärka den regionala
            utvecklingen .
          </p>
        </div>
        <div type="motSignatures">
          <list>
            <item xml:id="i-XQH3HtY9QppFjt4ESvpSfv" who="i-KtELEJ9HytY7HFgQExEzLq">
              Sven Bergström (c)
            </item>
          </list>
        </div>
      </div>
    </body>
  </text>
</TEI>
