<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00305">
  <teiHeader>
    <fileDesc>
      <titleStmt>
        <title>Sällskapsdjur i äldreboende</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sällskapsdjur i äldreboende</title>
          <idno type="rdwebb">GU02So305</idno>
          <rs type="number">So305</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So305/text</ref>
          <ref type="dokument_url_html">http://data.riksdagen.se/dokument/GU02So305</ref>
          <ref type="dokumentstatus_url_xml">http://data.riksdagen.se/dokumentstatus/GU02So305</ref>
          <ref type="doc">http://data.riksdagen.se/fil/C53F70C7-BE60-4619-A13D-43C16142452F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YJbvxSfSUX5rhUs22QnmU6" type="signed"/>
        <correspContext corresp="i-YJbvxSfSUX5rhUs22QnmU6">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-WJFuo5SMW7r387rnYYdYXC" type="referral">
          <date when="2006-11-07"/>
        </correspAction>
        <correspAction xml:id="i-3f2sfCk7CKKpTKzAe9RkEA" type="dismissal">
          <date when="2006-11-07"/>
        </correspAction>
        <correspAction xml:id="i-X9W3mZVxPyD24SVGj4cbXe" type="numbering">
          <date when="2006-10-31"/>
        </correspAction>
        <correspAction xml:id="i-PzoaPefJU5zieuoKJ6P96g" type="submission">
          <date when="2006-10-31"/>
        </correspAction>
        <correspAction xml:id="i-TK1dXFAd5EyQTArgSjkFgE" type="transfer">
          <date when="2006-10-29"/>
        </correspAction>
        <correspAction xml:id="i-V2roue6mJUZEaqsu9gF5dz" type="assigned"/>
        <correspContext corresp="i-V2roue6mJUZEaqsu9gF5dz">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M181kgYHtBFR7zjhVPBJYK" type="motBody">
        <div xml:id="i-3W3bn7EA7ocExei9A1xqFe" type="motProposal" subtype="förslag">
          <head xml:id="i-3T1st8VaHd5kDBVC23Js6o">
            Förslag till riksdagsbeslut
          </head>
          <list xml:id="i-A5JTT25DtfteAaqJy9Limy" style="ol">
            <item xml:id="i-CnYLpMzQxvREms7733p5C">
              Riksdagen tillkännager för regeringen som sin mening vad i motionen
              anförs om att tillsätta en nationell arbetsgrupp för att sprida
              kunskap om den positiva inverkan djur kan ha på äldres hälsa.
            </item>
            <item xml:id="i-Wgghx7sr2om7e1uTNhtGhT">
              Riksdagen tillkännager för regeringen som sin mening vad i motionen
              anförs om att utreda möjligheten att äldre som bor i särskilt
              boende ska ha rätt att ha sällskapsdjur.
            </item>
            <item xml:id="i-PnwX6VNzPgmgwEH4uXT5bS">
              Riksdagen tillkännager för regeringen som sin mening vad i motionen
              anförs om att utreda möjligheten att äldreboenden utformas så
              att djur kan bli en naturlig del i boendemiljön.
            </item>
            <item xml:id="i-2V8VrGqSSdCewbL7KtVUhS">
              Riksdagen tillkännager för regeringen som sin mening vad i motionen
              anförs om att utreda möjligheten att hemvården ska kunna erbjuda
              äldre att få hjälp med sina sällskapsdjur.
            </item>
            <item xml:id="i-Pt3YvKt9sPh3cKduMA6WVK">
              Riksdagen tillkännager för regeringen som sin mening vad i motionen
              anförs om att utreda möjligheten för vård- och omsorgspersonal
              att ta med sina egna djur i sitt arbete.
            </item>
            <item xml:id="i-XcVutE68vd3zqbHyd98AQy">
              Riksdagen tillkännager för regeringen som sin mening vad i motionen
              anförs om att inbegripa djuren i det nationella folkhälsoarbetet.
            </item>
            <item xml:id="i-GefmZ3XCXBHeUM6jZrBB9K">
              Riksdagen tillkännager för regeringen som sin mening vad i motionen
              anförs om att ta fram ekonomiska beräkningar på hur mycket samhället
              kan spara på att ha med djur i folkhälsoarbetet med äldre.
            </item>
          </list>
        </div>
        <div xml:id="i-WdAhgy5dYCbh41WdTVESvs" type="motContent">
          <head xml:id="i-Wihr7x4NWehzypNnfXnSQk" type="h1">
            Sällskapsdjur i äldreboende
          </head>
          <head xml:id="i-Bieza51iu3qgejSY61fPBf" type="h1">
            Inledning
          </head>
          <p xml:id="i-B41CJr9BwazaJkoj59pVyo">
            Idag är sju procent av befolkningen över 65 år i behov av kontinuerlig
            vård och omsorg från samhället. Om siffran skulle förändras till
            tio procent kommer det förutom lidande för fler individer innebära
            kraftiga påfrestningar på den offentliga ekonomin. Det är av stort
            intresse för oss alla att hälsoläget förbättras. Den faktor som
            dominerar inverkan på människans hälsoläge är livsstilen. För
            att förstå vad som påverkar vårt hälsoläge har WHO valt en modell
            där fyra faktorer anges. Femtio procent anses handla om aktiviteter
            inom arbete, boende och rekreation, vilket kan härledas till begreppet
            livsstil. Tjugo procent handlar om vilka miljöer man vistas i.
            Även detta handlar om livsstil. Inte mer än tio procent av hälsoläget
            kan sjukvården påverka. Resterande tjugo procent beräknas ha på
            genetiska orsaker.
          </p>
          <p xml:id="i-AuYvRRM3WQQrbyzQfAnA1C">
            Djuren har en stor inverkan på vår livsstil. Exempel är att hundägare
            och människor som umgås med hundar rör sig mer, har fler sociala
            kontakter och vistas i naturen i större utsträckning än andra.
            Djur har visat sig påverka människan positivt på flera områden.
            Det verkar som om umgänge med djur är genetiskt betingat. Djur
            gör det lättare för oss att hantera påfrestningar både av psykisk,
            social, fysisk och medicinsk art. Djuren påverkar också vår förmåga
            att hantera vardagslivets stress på ett konstruktivt sätt.
          </p>
          <p xml:id="i-WANupua89gJNUuYoRWQCuL">
            Tillgången till djur förändras under livet. Från att cirka hälften
            av befolkningen i åldern 1624 år har eller har tillgång till sällskapsdjur
            är det endast en sjättedel av dem som är över 65 år som har det.
            Detta är ett problem då djurens inverkan på de äldre är mycket
            positiv, och eftersom det kan antas att det inte är självvalt
            att vara utan djur. Undersökningar pekar på att mellan en tredjedel
            och hälften av befolkningen över 65 år skulle kunna ha en ökad
            kontakt med djur om hinder undanröjs.
          </p>
          <p xml:id="i-6X5mrjetEndoAj6ziUoJue">
            Miljöpartiet de gröna vill på olika sätt stimulera och möjliggöra
            för äldre människor att ha djurkontakt. Vi ser det som en individuell
            rättighet att kunna ta med sig sitt sällskapsdjur till äldreboendet.
            Vi vill också uppmuntra till frivilliginsatser som ger äldre en
            kontakt med djur. Personal inom vård och äldreomsorg skall utbildas
            för att kunna använda djur i sin yrkesroll.
          </p>
          <p xml:id="i-Vn8GRc9jeMX8hsafUu6HJd">
            Vi är medvetna om att djur inom äldreomsorgen kolliderar med
            målsättningen om ett samhälle fullt tillgängligt för alla en målsättning
            som vi står bakom. Allergiker får genom vårt förslag inte full
            tillgång till alla boenden till exempel. Vi menar dock att i detta
            komplicerade samhälle måste olika avvägningar göras mot varandra
            och ibland krockar olika behov tydligt. Vi pekar här på att fördelarna
            är så stora med att djur finns med på det sätt som vi beskriver
            i motionen att vi vill öppna för detta. Hittills har ofta risken
            för allergier framhållits trots att kanske inga allergiker alls
            bor i ett äldreboende, inte finns bland personalen och heller
            inte bland besökarna. Då bör de boendes välbefinnande och önskan
            väga tungt. Men alla avdelningar och boenden i en kommun kan inte
            ha djur. Det finns också djur som inte framkallar allergier, vilket
            man kan ha i åtanke vid planering. Planering för allergikers tillgänglighet
            måste vara måttstocken, så att allergisaneringar, behov av klädbyten
            etc. tänks in.
          </p>
          <head xml:id="i-RK4hFioK6CF6AkPD88Ncxx" type="h1">
            Djur aktiverar äldre fysiskt
          </head>
          <p xml:id="i-NVHYov9Qub32bAMKsVMKco">
            En viktig del i folkhälsoarbetet är att öka den fysiska aktivitetsnivån.
            Folkhälsoinstitutet har genomfört en stor kampanj, Sätt Sverige
            i rörelse . De äldre skulle genom ökad fysisk aktivitet förbättra
            sin hälsa och klara av att hantera ohälsa på ett bättre sätt.
            Exempel är halverad risk för stroke och hjärtinfarkt. Medicinkonsumtionen
            skulle sjunka om äldre rörde sig mer. I och med den förbättrade
            hälsan skulle äldre klara sig själva i upp till mellan 6 och 10
            år längre. Detta medför självfallet en kraftigt höjd livskvalité
            men också minskade kostnader för samhället.
          </p>
          <p xml:id="i-RJPpk6jJJBd8aaGBg6XsuS">
            Idag har äldre i genomsnitt en alltför låg fysisk aktivitetsnivå
            i förhållande till vad vi som människor behöver. Forskning visar
            att intresset för motion och renodlad fysisk aktivitet minskar
            ju äldre man blir. Undersökningar gjorda i Västsverige visar att
            de friska äldre till största delen får sina fysiska behov tillfredsställda
            genom sitt intresse för naturbaserade aktiviteter såsom friluftsliv,
            trädgårdsarbete och samvaro med djur.
          </p>
          <p xml:id="i-NRfg993FdT7eyFQS8KMm93">
            I arbetet med att hålla äldre fysiskt aktiva, fysioterapi, är
            det sjukgymna­stik som dominerar. Det visar sig dock svårt att
            råda bot på den låga motivationen som äldre ofta har inför renodlad
            fysisk aktivitet. Tester med att ha med djur i fysioterapin ger
            positiva resultat. I vardagslivet ökar den fysiska aktiviteten
            om man har en hund. Undersökningar i Sverige visar att hundägare
            anger hunden som en mycket viktig faktor till att de kommer ut
            i naturen. Hunden ökar också tryggheten och gör att man vågar
            sig ut i skogen i större utsträckning. Kvinnors rädsla för att
            bli överfallna av män minskar.
          </p>
          <p xml:id="i-48VJ8NyTF5eawhPCvzoEG5">
            Det är inte bara hundar som gör äldre mer aktiva. I ett omfattande
            försök med burfåglar på vårdhem blev resultaten mycket positiva.
            225 personer deltog på 37 boenden. 100 personer fick en fågel
            på rummet. Resultatet blev att de som hade fågel på rummet ökade
            sin fysiska, psykiska och sociala aktivitet. Trivseln ökade för
            både de äldre och personalen. Aktiveringen bromsade också upp
            negativa beteendeförändringar. I en annan studie fick två försöksgrupper
            fröautomater installerade vid sina fönster. Halva gruppen fick
            instruktioner från personalen att själva ansvara för automaten.
            Den andra fick veta att personalen sköter automaten. Det blev
            tydliga skillnader i resultat. De som själva fick i uppdrag att
            ta hand om automaten fick positiva effekter på bland annat ökad
            aktivitetsnivå och välbefinnande.
          </p>
          <p xml:id="i-DeaXBjDW2GHnHYBb1jGkM7">
            Studier gjorda i Australien visade att när djur används i terapeutiskt
            syfte på äldreboenden så ökade den fysiska aktiviteten och de
            ensamma timmarna på rummet minskade från 16 till 11 timmar per
            dygn. Djur aktiverar alla människor fysiskt. De äldres bristande
            motivation till renodlad fysisk aktivitet innebär att djuren blir
            särskilt meningsfulla i arbetet med att öka den fysiska aktivitetsnivån
            för denna grupp.
          </p>
          <head xml:id="i-WkeA5Y65QDB74kJk239otV" type="h1">
            Den sociala aktiviteten ökar med hjälp av djur
          </head>
          <p xml:id="i-V75KeYMD9uKvu9TFS1Wnyd">
            Social aktivitet är viktigt för alla människor. Det påverkar
            vår sinnesstämning som i sin tur påverkar vårt välbefinnande på
            så gott som alla områden. Ett aktivt socialt liv leder många gånger
            till såväl fysisk som psykisk stimulans. Den sociala aktivitet
            som ett arbete innebär försvinner i samband med pensionen och
            måste ersättas. Det innebär stora påfrestningar när vänner och
            personer i ens omgivning blir sjuka och dör. Särskilt svårt är
            det förstås när en eventuell livskamrat dör. Risken är stor att
            man isolerar sig alltmer och inte orkar ta nya sociala kontakter.
          </p>
          <p xml:id="i-MbFGnTbgXBrk7FMu9df8FU">
            Det har visat sig i forskning att djur har en mycket positiv
            inverkan på framför allt äldres sociala aktivitet. Det kan handla
            om allt från fler spontana kontakter på hundpromenaden till framgångsrika
            resultat i terapiarbetet med dementa. Exempel är forskningen inom
            geriatrisk vård för svårt dementa. En äldre dam med svår alzheimer,
            afasi, psykomotorisk oro och som var självskadande var mycket
            svår att arbeta med för personalen. Men när personal tillsammans
            med en specialutbildad hund började arbeta med kvinnan kom positiva
            resultat att synas. Stressnivån sjönk, kvinnan slutade att skada
            sig och de ångestdämpande medicinerna kunde halveras. Kvinnan
            började visa kontakt med omgivningen och fick ett mera normalt
            beteende.
          </p>
          <p xml:id="i-H8YnGdjYxDAk657utqi9A3">
            Animal-assisted therapy, AAT, som kan översättas till terapeutiskt
            arbete med hjälp av djur , är något som bör utvecklas mer inom
            framför allt den geriatriska vården och omsorgen. Dementa personer
            riskerar att tappa kontakten med anhöriga i större utsträckning
            i och med deras svårigheter att kommunicera. Då den sociala stimulansen
            minskar riskerar sjukdomen att förvärras helt i onödan. Personal
            som jobbar med dementa har också mycket att vinna på att få hjälp
            av djur i sitt arbete. Det har visat sig att personalen känner
            mindre stress när djur finns med i arbetet.
          </p>
          <p xml:id="i-NwNDAZGPekrfsHKS3FDSDD">
            Djur har en förmåga att hjälpa människor att knyta kontakter
            och bidra till socialt umgänge. Äldre som är hundägare och flyttar
            till nytt boende får en bättre orientering och fler kontakter
            i närmiljön än de som inte har någon hund. Det har visat sig att
            även små djur som burfåglar och akvariefiskar är positiva för
            den sociala aktiviteten. Inom äldrevården har akvarier och burfåglar
            bidragit till att lugna de boende och avleda samtalsämnen från
            krämpor och sjukdomar till positiva samtalsämnen. Det finns all
            anledning att öka kontakten med djur för att nå positiva resultat
            i arbetet med att hjälpa äldre att hålla sig socialt aktiva.
          </p>
          <head xml:id="i-K5JrhAUQ5rScHAfUVcdhsx" type="h1">
            Djuren en vinst för både den enskilde och samhället
          </head>
          <p xml:id="i-3NfDtQJqfzUsM2W5hmy6JA">
            De positiva effekterna som djur har på äldres fysiska och sociala
            aktivitet påverkar äldre även psykiskt. Förmågan att hantera problem
            och motgångar ökar och det allmänna hälsotillståndet förbättras.
          </p>
          <p xml:id="i-HnecwGJEKwhPnjPv9ePrQm">
            Det finns forskning som beskriver de rent medicinska effekterna
            av djurens inverkan på äldre människor. Just djuren i sig, exkluderat
            den påverkan de har på livsstilen, bidrar till reducerade risknivåer
            inom riskfaktorer som triglycerider, kolesterol och systoliskt
            blodtryck. Detta har framkommit i undersökningar gjorda på ett
            stort antal människor i Australien. Vidare kan man konstatera
            att djurägare gör färre läkarbesök, konsumerar mindre mediciner
            för högt blodtryck, har en lägre kolesterolnivå, sover bättre
            och har färre hjärtproblem. Detta är mycket positivt för individen.
          </p>
          <p xml:id="i-SauQGBKtgSyLUg2gS9oviz">
            För samhället menar vi alltså att det finns stora vinningar att
            göra mänskligt sett. Men vi menar också att det är samhällsekonomiskt
            lönsamt. Hur mycket pengar som skulle kunna sparas ifall djur
            får en större roll inom både egenvård, omsorg och sjukvård bör
            utredas. Vi tror dock att det bör röra sig om hundratals miljoner
            kronor årligen.
          </p>
          <head xml:id="i-9VRwa77mduD3QzmG7MedPp" type="h1">
            Åtgärder
          </head>
          <p xml:id="i-32JsyLaafvPap8uTvNNvoc">
            Utifrån ovan sagda menar vi att det måste vidtas åtgärder för
            att förbättra äldres hälsa med hjälp av djur:
          </p>
          <list xml:id="i-6wdTbyBt7meFPntyER7uYH" style="ol">
            <item xml:id="i-K3HwU2tCd2yk1KPKBBBYcd">
              Tillsätt en nationell arbetsgrupp för att sprida kunskap om djurens
              positiva inverkan på äldres hälsa. Arbetsgruppen skall uppdras
              att samordna och utvärdera arbetet som sker i frivilliggrupper,
              kommuner och landsting med att förbättra hälsan för äldre med
              hjälp av djur.
            </item>
          </list>
          <list xml:id="i-L34JLUhjEcJtEXx6Ywy4uH" style="ol">
            <item xml:id="i-Cok6tTkP2H7jjB8wUnFWmr">
              Äldre som bor i särskilt boende skall ha rätt att ha sällskapsdjur.
            </item>
          </list>
          <list xml:id="i-9J6AwWWLTkvtnrZAiEHxw7" style="ol">
            <item xml:id="i-TBuuxu6YKfUf6Nks3XuDnt">
              Äldreboenden skall utformas så att djur blir en naturlig del
              i boendemiljön.
            </item>
          </list>
          <list xml:id="i-7NiFHAYUv9dmR3bipE6TKf" style="ol">
            <item xml:id="i-R1QrvBhfwhPtZHHwoogCtK">
              Hemvården skall kunna erbjuda äldre att få hjälp med sina sällskapsdjur.
            </item>
          </list>
          <list xml:id="i-NY8dhYDCMmJ48rB8FABa7" style="ol">
            <item xml:id="i-8RMxwY7fpZhDyEZbWwhmYb">
              Möjliggör för vård- och omsorgspersonal att ta med sina egna
              djur i sitt arbete.
            </item>
          </list>
          <list xml:id="i-WAU1bg9WyWFWqpRboMvn84" style="ol">
            <item xml:id="i-SncJ2SUuUNzhojzbhHDfHZ">
              Lyft in djuren i det nationella och lokala folkhälsoarbetet.
            </item>
          </list>
          <list xml:id="i-SBuS8xrRsSCsHCpZ5ye4PY" style="ol">
            <item xml:id="i-7czaWLgaXVoZmrnXyJDn2m">
              Gör ekonomiska beräkningar på hur mycket samhället kan spara
              på att använda djur inom folkhälsoarbetet med äldre.
            </item>
          </list>
        </div>
        <div xml:id="i-QyJdXbU9Zc11rQzSqR9g4Q" type="motSignatures">
          <list xml:id="i-KVUCwprPuFci9jLQWmyXrT">
            <item xml:id="i-AeGQeq7n8zuUVWMc4aH9Df" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-DfDV2ZkL5694caynWo8aoF" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-6mxWZqG4CkqUtMzcDE4JCw" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-Wybe5wWZ987cECFmNA1Son" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-Jv6HXpt95k27QmsQFuCL4h" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-QR8gGYeSCFSwAtiLSjWHTy" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-6tjfM4wjRCFQTrUpNuGmPD" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
