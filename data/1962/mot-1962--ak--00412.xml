<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__412/mot_1962__ak__412-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 412—413 Motioner i Andra kammaren, nr 412 år 1962 1
          </p>
          <p>
            Nr 412
          </p>
          <p>
            av herr Heckscher m. fl., angående vissa sparstimulerande åtgärder.
            (Lika lydande med motion nr 336 i Första kammaren)
          </p>
          <p>
            Välståndet i vårt land är ett resultat av arbete och kapital,
            utbildning och forskning. Medborgarna har med förenade krafter
            ökat produktionen i industri, jordbruk, handel och andra näringar.
            Inkomsterna har stigit. Arbetstiden har förkortats.
          </p>
          <p>
            Tack vare produktionsökningen har stora sociala reformer kunnat
            genom- föras. Arbetslöshet, sjukdom och ålderdom medför inte längre
            ekonomisk otrygghet. Våra vidgade kunskaper om konjunkturväxlingarna
            har ökat möj- ligheterna att upprätthålla en hög och jämn sysselsättning.
          </p>
          <p>
            Men utvecklingen går vidare. Inom ramen för den nya Parisorganisationen
            OECD (organisationen för ekonomiskt samarbete och utveckling)
            överenskom de tjugo medlemsländerna — däribland Sverige — i november
            förra året att under 1960-talet söka uppnå en femtioprocentig
            ökning av nationalinkomsten. I den mån den eftersträvade produktionsökningen
            kan förverkligas, har lön- tagarna att vänta sig en väsentlig
            stegring av sina arbetsförtjänster. Genom att den relativa skillnaden
            i fråga om inkomsterna då ytterligare minskas, kommer frågan om
            inkomstfördelningen i samhället att förlora det väsentliga av
            sitt tidigare kontroversiella innehåll. I stället skjuts frågan
            om förmögen- hetsfördelningen obönhörligen i förgrunden. Problemet
            kommer att gälla vilka som skall bli ägare till de kapitaltillgångar
            som blir ett resultat av den förväntade produktionsökningen. I
            ett samhälle som vårt, där statsmakterna har ett stort inflytande
            på den ekonomiska utvecklingen och därför inom ganska vida gränser
            har möjlighet att direkt och indirekt bestämma, vem som skall
            svara för sparande och investering och därmed även för förmögenhets-
            bildningen, är det väsentligt att de politiska partierna klart
            anger vilka alternativ de har att erbjuda medborgarna i fråga
            om samhällets inflytande på den framtida realkapitalbildningen:
            antingen demokratisering av ägandet, varvid de enskilda medborgarna
            blir delaktiga i de nybildade produktionsmed- len, eller fortsatt
            koncentration av förmögenhetsbildningen till staten, kommu- nerna
            och andra samhällsinstitutioner. Det alternativ högerpartiet erbjuder
            medborgarna är en egendomsägande demokrati, dvs. ett demokratiskt
            samhälle, som bygger på privat äganderätt och där så många människor
            som möjligt genom direkt och personligt ägande får omedelbar dispositionsrätt
            till de olika former av egendom som skapas i produktionen.
          </p>
          <p>
            Bilvang lill riksdagens protokoll 1962. 4 saml. Ny 2413
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-002.pdf"/>
          <p>
            2 Motioner i Andra kammaren, nr 412 år 1962
          </p>
          <p>
            Om ett sådant samhälle skall kunna skapas, krävs en ny utformning
            av den ekonomiska politiken. Denna måste bestämt och målmedvetet
            inriktas på att underlätta för de enskilda människorna att själva
            genom sparande och inves- tering medverka till kapitalbildningen
            och på så sätt bli delaktiga i förmögen- hetsökningen. Med hänsyn
            till den höga och jämna inkomstnivån i våra dagars samhälle bör
            det vara möjligt att i detta hänseende nå goda resultat. Men förutsättningen
            är att det allmänna begränsar sina krav på medborgarna och inte
            genom tyngande pålagor beskär sparförmågan hos inkomsttagarna.
            Kravet på begränsning gäller i detta sammanhang alldeles särskilt
            investeringssidan i statens och kommunernas verksamhet. För statens
            vidkommande innebär kravet på en ny politik bl. a. att drift-
            och kapitalbudgeten skall utformas med sikte på en spridning av
            ägandet. Utöver en restriktiv budgetbehandling krävs bestämda
            principer för budgetens balan- sering. Sedan mitten av 1950-talet
            synes kravet att skapa samhällsekonomisk balans ha varit den helt
            avgörande principen vid budgetens utformning. Tidigare sökte man
            under normala tider även se till att budgetens balansering inte
            påverkade förmögenhetsfördelningen i samhället, dvs. inte ökade
            statens förmögenhet på bekostnad av medborgarnas. Den principen
            innebar att stats- utgifter som gav upphov till i den fria marknaden
            räntabla förmögenhets- objekt skulle finansieras med lån. Investeringarna
            på kapitalbudgeten finan- sierades därför via kapitalmarknaden
            och påverkade alltså inte statens bokförda nettoförmögenhet. Mot
            de nya tillskotten till statsförmögenheten kom nämligen att svara
            en lika stor ökning av statsskulden. Sedan den nu angivna principen
            helt uppgivits och regeringen i stället infört begreppet totalbalan-
            sering av budgeten, vilket innebär att även investeringarna skall
            finansieras med skattemedel, har statens nettoförmögenhet ökat
            i snabb takt. Från och med ingången av budgetåret 1954/55 och
            till och med utgången av budgetåret 1960/61 (prel. siffra) har
            ökningen uppgått till 3 080 milj. kr. Överbeskattningen, som är
            en form av tvångssparande, ökar alltså statens kollektiva förmögenhet
            utan att de enskilda medborgarna får någon som helst del i förmögenhetsökningen.
            Särskilt anmärkningsvärt är att ungefär hälften av det belopp
            som staten behöver för sina investeringar utgöres av medel som
            staten lånar ut till bostadsbyggandet. I detta fall innebär den
            nya prin- cipen om totalbalansering av budgeten att inkomsttagarna
            i skatt betalar in ungefär 700 milj. kr. till statens lånefond
            för bostadsbyggande och sedan mot ränta lånar tillbaka samma belopp
            i form av egnahemslån och andra bostads- lån. Man kan svårligen
            tala om att staten tillgodoser ett för medborgarna gemensamt behov
            när den på detta sätt berikar sig på deras bekostnad. Enligt vår
            uppfattning bör staten inskränka sig till att stödja bostadsbyggan-
            det med lånegarantier. Beträffande övriga investeringar på kapitalbudgeten
            kräver vi en återgång till den finansiering genom lån på kapitalmarknaden
            som tidigare tillämpats. Vi är emellertid väl medvetna om att
            det vid bud- getens balansering på kort sikt måste bli fråga om
            en kompromiss mellan det
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-003.pdf"/>
          <p>
            Motioner i Andra kammaren, nr 412 år 1962 3
          </p>
          <p>
            av oss hävdade kravet på lånefinansiering av räntabla investeringar
            och upp- giften att skapa eller vidmakthålla samhällsekonomisk
            balans. Om staten av denna anledning skulle behöva konjunkturvariera
            budgeten och under vissa tidsperioder ta in mer i skatter än som
            krävs för de löpande utgifterna, bör överskottet på driftbudgeten
            återföras till skattebetalarna så snart konjunk- turläget det
            medger. För att möjliggöra för inkomsttagarna att följa utveck-
            lingen av statens nettoförmögenhet bör en uppdelning i en driftbudget
            och en kapitalbudget noga upprätthållas. Möjligheterna att effektivt
            sprida ägandet till nybildat realkapital begrän- sas i den mån
            staten och kommunerna anser sig böra bevaka investerings- intressen
            som de enskilda medborgarna lika bra eller bättre skulle kunna
            tillgodose själva. Under efterkrigstiden har investeringarna inom
            den offent- liga sektorn ökat i en anmärkningsvärt stor omfattning.
            År 1946 utgjorde de mindre än 30 procent av de totala investeringarna
            i landet. Nu är siffran över 40 procent. Kapitalbildningen sker
            i växande omfattning på områden där de enskilda medborgarna tidigare
            svarat för verksamheten. Bostadsområdet är ett exempel. Av de
            ca 68 300 lägenheter som byggdes under 1960 äger kommunala och
            s.k. allmännyttiga företag samt staten och landstingen ca 21000
            eller 31 procent. Vårt krav på demokratisering av ägandet innebär
            för bostadsområdets del att statsmakterna bör eftersträva, att
            de boende i fortsättningen ges möjligheten att själva äga den
            egna bostaden i den form de finner lämpligast. Att medborgarna
            och då främst barnfamil- jerna ur trivselsynpunkt föredrar egnahemmet
            framför lägenheten i fler- familjshus har blivit alltmera uppenbart.
            Utvecklingen på bostadsområdet har emellertid under de sista åren
            gått i en helt annan riktning än bostads- konsumenterna önskar.
            Småhusens andel av bostadsproduktionen har sjunkit från 29 procent
            1955 till 25 procent 1960. För att bryta denna utveckling är det
            enligt vår mening angeläget att staten underlättar finansieringen
            av småhus och att kommunernas tomtpolitik och planering av bostadsbyggandet
            direkt inriktas på att främja tillkomsten av nya egnahem. Statens
            engagemang i en rad betydande industriföretag är ytterligare exempel
            på att staten numera ombesörjer kapitalbildningen på områden som
            tidigare varit förbehållna de enskilda medborgarna. För att den
            stora massan inkomsttagare skall beredas möjlighet att förvärva
            en personlig och direkt delägarandel i landets produktionsmedel
            bör aktierna i sådana statsägda bolag vilkas verksamhet till övervägande
            del är rent affärsinriktad försäljas till allmänheten. Beträffande
            statens aktieinnehav i LKAB är några särskilda utredningar inte
            erforderliga. Vi anser för vår del att en försäljning av sådana
            aktier redan nu bör komma till stånd. Vid bibehållet majoritetsinnehav
            för staten kan försäljningen omfatta en aktiepost på något över
            1 miljard kronor. Yrkande om sådan försäljning framställes i särskild
            motion. Vår målsättning är att medborgarna över lag skall bli
            delakiga i förmögen- hetsökningen i samhället. Följaktligen gäller
            vårt krav på demokratisering
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-004.pdf"/>
          <p>
            4 Motioner i Andra kammaren, nr 412 år 1962
          </p>
          <p>
            av äganderätten till nybildat realkapital med samma styrka i
            fråga om kapital- bildningen inom det privata näringslivet. Den
            snabba tekniska utvecklingen kräver allt större investeringar.
            Liksom tidigare kan man räkna med att en betydande del av dessa
            kommer att finansieras genom sparande inom före- tagen. Ett sådant
            kommer till stånd genom skattefria avskrivningar och avsättningar
            samt genom fondering av beskattade vinstmedel. Goda avskriv- nings-
            och avsättningsmöjligheter samt liberala lagervärderingsregler
            är ovill- korliga förutsättningar för konkurrenskraftiga företag
            och ger de anställda det bästa skyddet mot arbetslöshet och dåliga
            konjunkturer. Företagens kon- solidering är således av avgörande
            betydelse för hela samhället. Men samtidigt som kraven på ökade
            investeringar inom näringslivet stiger, beräknas före- tagens
            möjligheter till självfinansiering komma att minskas på grund
            av bl. a. den ökade konkurrens som möter vår export vid friare
            utrikeshandel och europeisk integration. Vid det val mellan olika
            finansieringsvägar som då måste ske förordar vi att statsmakterna
            genom sin skattepolitik gör det möjligt för företagen att i ökande
            omfattning grunda sin ekonomiska expansion på emission av aktier.
            Härigenom skulle en del av den tidigare självfinan- sieringen
            komma att ersättas med finansiering över aktiemarknaden. Om denna
            breddas kan allt fler människor genom förvärv av aktier bli aktiva
            delägare i enskilda företag. Hittills har aktierna svarat för
            en mycket liten del av efterfrågan på kapitalmarknaden. Utbudet
            av nytt placeringsmaterial dels genom emissioner i samband med
            bildande av nya bolag och dels i form av nyemissioner i äldre
            bolag har under 1950-talet i genomsnitt uppgått till 270 milj.
            kr. per år. Anledningen till att aktiemarknaden under efterkrigstiden
            inte utnyttjats i någon större omfattning sammanhänger till väsentlig
            del med att kapital- anskaffningen genom aktier varit synnerligen
            ofördelaktig ur skattesynpunkt. Den dubbelbeskattning som i vårt
            land tillämpas för aktiebolagsvinster — först hos bolaget självt
            i form av aktiebolagsskatt, därefter hos aktieägaren i form av
            inkomstskatt på utdelningar — är nämligen ett avgörande hinder
            för en ökning av aktiematerialet. Den omständigheten att ersättningen
            till aktieägarna utgår ur beskattade medel — räntebetalningar
            till långivare där- emot erlägges med obeskattade medel — har
            gjort att företagen så långt möjligt sökt att finansiera sig med
            upplånade medel. En viss modifiering av dubbelbeskattningen kom
            till stånd genom det s. k. Annellska förslaget, som antogs av
            riksdagen vid höstsessionen 1960 och inne- bar avdragsrätt för
            4 procent utdelning på nytecknade aktier. Såsom fram- hållits
            från vårt håll är emellertid denna lättnad otillräcklig, dels
            därför att skattefriheten hos bolagen för utdelad vinst är begränsad,
            dels därför att bestämmelserna om viss skattefrihet är tidsbegränsade.
            Resultatet av den dubbelbeskattning som tillämpas i vårt land
            har blivit att småspararna — i direkt form som obligationsköpare
            eller i indirekt form via banker och försäkringsbolag — fått träda
            till som långivare utan tillfälle
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-005.pdf"/>
          <p>
            Motioner i Andra kammaren, nr 412 år 1962 5
          </p>
          <p>
            att som aktieägare i företagen bli delaktiga i dessas värdetillväxt.
            Att dubbel- beskattningen verkligen varit ett sådant hinder framgår
            av den betydande utvidgning, som emissionen av nya aktier kunnat
            uppvisa under 1961 till följd av det Annellska, i sig självt otillräckligt
            radikala förslaget. Under det gångna året uppgick nämligen nyemissionerna
            till ca 580 milj. kr. mot 360 milj. under året dessförinnan. Enligt
            vår bedömning skulle en successiv avveckling av skatten på den
            utdelade vinsten från aktiebolagen med all sannolikhet medföra
            att bolagen i växande utsträckning ombesörjde sin kapitalanskaffning
            aktievägen. Vi före- slår därför att Kungl. Maj:t genom vidgade
            direktiv till allmänna skattebe- redningen ger denna i uppdrag
            att utreda frågan om en successiv avveckling av skatten på den
            utdelade vinsten från företagen. En ökad spridning av aktieägandet
            förutsätter bl. a. att aktiematerialet göres mera lättillgängligt
            än tidigare. Lägre nominella värden på nyemitterade aktier skulle
            till exempel underlätta ett regelbundet aktiesparande och även
            möj- liggöra större spridning av risken för varje enskild köpare.
            Det är angeläget att man även i banklagstiftningen vidtar sådana
            ändringar som gör det möjligt för bankerna att förenkla försäljningen
            av aktier. Så till exempel borde bankerna medgivas rätt att som
            en serviceåtgärd ha ett mindre antal aktier liggande för ”strököpare”.
            Möjligheter borde även finnas för en stående köporder av exempelvis
            en aktie i månaden till en viss högsta köpkurs. Vi förordar därför
            en översyn av aktiebolags- och banklagstiftningen i syfte att
            möjliggöra en popularisering och ökad spridning av aktieägandet.
            Skall en egendomsägande demokrati kunna förverkligas, gäller det
            främst att stimulera inkomsttagarna i gemen att genom eget frivilligt
            sparande med- verka till den erforderliga kapitalbildningen i
            samhället. Härför krävs i första hand en stabilisering av penningvärdet
            och en sparvänlig inriktning av skatte- och finanspolitiken. Genom
            återhållsamhet i fråga om den offentliga sektorn ökar man sparförmågan
            hos medborgarna. Men ett växande sparande förut- sätter inte bara
            ökad sparförmåga utan även ökad sparvilja. Den socialpoli- tiska
            utvecklingen anses ha medfört att tidigare sparmotiv, som hängt
            samman med behovet att skapa reserver för inkomstbortfall vid
            arbetslöshet, sjukdom och ålderdom, försvagats. Trygghetssparandet
            har således inte längre samma betydelse som förr. Vid sidan av
            en allmänt sparvänlig inriktning av skatte- politiken krävs därför
            särskilda insatser från samhällets sida för att stimulera det
            personliga, frivilliga sparandet. Troligen har det under senare
            år, trots hävdat försäkringssparande, skett en successiv förskjutning
            från trygghets- sparande till målsparande. Vill man öka inkomsttagarnas
            sparvilja, ligger det alltså närmast till hands att satsa på deras
            stigande intresse för målsparande. Man har rätt att räkna med
            att människornas sparvilja ökas avsevärt, när det finns möjlighet
            att undanta sparade belopp från beskattning. En sparandestimulans
            i form av avdragsrätt för sparat belopp är därför med all sannolikhet
            det mest effektiva sättet att öka målsparandet. Dels gör det vitt
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-006.pdf"/>
          <p>
            6 Motioner i Andra kammaren, nr 412 år 1962
          </p>
          <p>
            spridda skattetänkandet att det för varje deklarant framstår
            såsom särskilt värdefullt att få göra avdrag i deklarationen som
            minskar den slutliga skatten. Sparandet får härigenom ett lustbetonat
            moment. Avdragsrätten torde av psykologiska skäl tillmätas större
            betydelse än den inbesparade skatteutgiften i och för sig skulle
            motivera. Dels är en sådan metod för premiering av spa- randet
            produktionsfrämjande, i det att den skattskyldige vid en ökning
            av inkomsterna kan få skattefrihet för belopp som annars skulle
            beskattas inom ett högre progressionsskikt. Genom att öka sina
            inkomster — och därmed även förbättra sina sparmöjligheter — kan
            den skattskyldige själv förskaffa sig en större förmån.
          </p>
          <p>
            Bostadssparande En egen bostad är av naturliga skäl ett sparmål
            av mycket hög angelägen- hetsgrad. Man torde kunna nå betydande
            resultat genom att stimulera sparande härför. Vi föreslår för
            vår del att den som under något av åren från och med 1963 till
            och med 1968 — alltså under en sexårsperiod — sätter in pengar
            på ett särskilt bostadskonto skall få dra av det sparade beloppet
            i sin deklara- tion. Som högsta belopp under perioden föreslår
            vi 6 000 kronor för ensam- stående och sammanlagt 12000 kronor
            för äkta makar. De insatta medlen skall vara avsedda för förvärv
            av eget hem eller för att betala insats i bostads- rättsförening.
            Att ägaren använder en del av fastigheten för yrkesverksamhet
            bör inte utgöra något hinder och inte heller den omständigheten
            att bostaden är uppförd på en jordbruksfastighet. Om pengarna
            tas ut från banken utan att användas för bostadsändamål skall
            de tas upp till beskattning. Den som har eget hem och på sina
            lån gör större amorteringar än ”normala” skall enligt vårt förslag
            få dra av överskjutande belopp, dock maximalt 700 kr. För skattskyldig
            som har hemmavarande barn under 16 år föreslår vi att maximum
            skall höjas med 200 kr per barn. Såsom ”normal” amortering bör
            kunna betraktas ett belopp motsvarande 1,5 9/9) av taxeringsvärdet.
          </p>
          <p>
            Utbildningssparande Ett annat sparmål där en stimulans genom
            avdragsrätt kan antagas ge en högst betydande effekt hos barnfamiljer
            är de egna barnens framtida utbild- ning. Vi föreslår här följande
            anordning. Den som för eget barns räkning sätter in nysparade
            medel på ett utbildningskonto skall få dra av beloppet i sin deklaration.
            Maximum skall vara 1200 kr. om året och sammanlagt på utbild-
            ningskontot 18 000 kr., exklusive upplupna räntor. Utbildningskontot
            skall vara upprättat innan barnet fyllt 12 år. Insättningen skall
            vara spärrad i minst 7 år och minst intill dess barnet fyllt 16
            år. Har någon tagit ut medel från utbild- ningskontot, bör fortsatt
            skattefri avsättning inte få ske liksom inte heller efter det
            barnet fyllt 20 år. De insatta medlen bör vara fria från gåvoskatt.
            Belopp som uttas från utbildningskonto och alltså varit stående
            under lång tid bör inte tas upp som skattepliktig inkomst. Sedan
            barnet fyllt 21 år bör det ha rätt att ta ut medel även i den
            mån dessa inte stått inne i 7 år.
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-007.pdf"/>
          <p>
            Motioner i Andra kammaren, nr 412 år 1962 7
          </p>
          <p>
            Allmänt målsparande För att grundlägga ett regelbundet sparande
            hos inkomsttagarna över lag bör vid sidan av avdragsrätt för bostadssparande
            och utbildningssparande och som en komplettering härav införas
            avdragsrätt vid beskattningen för sparmedel som insättes på särskilt
            sparkonto för att där innestå i minst fem år. Även här bör sålunda
            sparandestimulansen ges genom avdrag i deklara- tionen. Det belopp
            för vilket avdrag skall få göras bör maximeras till 1000 kr. per
            år och kontoinnehavare (2 000 kr. för äkta makar). Det sammanlagda
            maximibeloppet på ett konto föreslår vi till 15 000 kr. (två makar
            30 000 kr.), detta exklusive upplupen ränta.
          </p>
          <p>
            För belopp som innestått på sparkontot i fem år bör skattebefrielsen
            vara definitiv. Om belopp uttas före femårsperiodens utgång, bör
            de på nytt tas upp till beskattning. För avdragsrätt bör vidare
            krävas att spararens samtliga banktillgodohavanden ökats med minst
            det belopp för vilket avdrag yrkas. Ingen skall således kunna
            erhålla skattebefrielse genom att flytta belopp mellan olika konton.
            För rätt till avdrag vid beskattningen bör vidare krävas att sparkontots
            tidigare maximum överskrides. Lämpligt kan också vara att avkräva
            den skattskyldige besked om att det ej förekommit avyttring av
            real- tillgång. Kravet på att insättningen skall ha ökat kontots
            tidigare maximum för rätt till avdrag i deklarationen ger anledning
            till att på ett senare stadium Ööver- väga en föreskrift om att
            medel, som uttages från sparkontot för att tillgodose vissa avgränsade
            investeringsändamål, skall behandlas som om de alltjämt innestode
            på kontot. Med investeringar avser vi i detta sammanhang närmast
            förvärv av egen bostad, av aktier och obligationer samt insättning
            i egen rörelse eller eget jordbruk. Genom en komplettering av
            sparkontosystemet på detta sätt skulle man erhålla en mera definitiv
            bindning av sparandet. Inkomst- tagarnas sparvilja skulle därigenom
            komma att inriktas på det ur allmän investeringssynpunkt mest
            angelägna sparandet, nämligen förmögenhetsspa- randet i egentlig
            mening.
          </p>
          <p>
            Aktiesparande Inkomst av kapital är för närvarande fri från skatt
            intill ett belopp av 400 kr. för ensamstående och 800 kr. för
            äkta makar. Då vi såsom tidigare anfört finner det särskilt angeläget
            att åstadkomma en ökad spridning av ägandet inom näringslivet
            förordar vi att avdraget skall höjas med 200 resp. 400 kr., i
            den mån kapitalavkastningen till motsvarande belopp utgör utdelning
            av aktier eller av andelar i ekonomisk förening.
          </p>
          <p>
            ”Kapitalavdrag” på avkastning av egen rörelse m.m. Någon principiell
            skillnad föreligger inte mellan den avkastning som erhålles av
            på bank insatta medel och aktieinnehav och den avkastning som
            erhålles
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-008.pdf"/>
          <p>
            8 Motioner i Andra kammaren, nr 412 år 1962
          </p>
          <p>
            av rörelse — exempelvis ett jordbruk — vari en person investerat
            sitt spar- kapital. En del av rörelsens avkastning kan hänföras
            till den personliga arbets- insatsen, medan en annan del härrör
            från det insatta kapitalet. Vi föreslår därför att en person som
            insatt sitt sparkapital i jordbruk, annan fastighet eller rörelse
            skall erhålla samma skatteförmån som om han haft inkomst av kapital.
            Under åberopande av vad som ovan anförts hemställer vi, 1) att
            riksdagen måtte i skrivelse till Kungl. Maj:t hem- ställa, att
            Kungl. Maj:t genom vidgade direktiv till allmänna skatteberedningen
            måtte ge denna i uppdrag att utreda frågan om en successiv avveckling
            av dubbelbeskattningen å aktie- bolag och ekonomiska föreningar;
            2) att riksdagen måtte antaga följande
          </p>
          <p>
            a) Förslag till förordning om bostadssparande
          </p>
          <p>
            Härigenom förordnas som följer.
          </p>
          <p>
            18 Den som under ett eller flera av åren 1963—1968 insätter medel
            i bank eller annan penninginrättning å särskilt konto för bostadsanskaffning
            (bostadskonto) må åtnjuta uppskov med taxering till kommunal och
            statlig inkomstskatt för vad sålunda insatts efter vad nedan sägs.
          </p>
          <p>
            28 Uppskov enligt 1 8 må äga rum för ett belopp av tillhopa högst
            6 000 kronor under nämnda period, dock att för äkta makar beloppet
            må utgöra sammanlagt 12 000 kronor.
          </p>
          <p>
            3$ Å bostadskonto insatta medel skola vara avsedda för förvärv
            av eget hem eller för gäldande av insats i bostadsrättsförening.
            Den omständigheten att bostaden är förenad med utrymme för ägarens
            yrkesverksamhet skall ej utgöra hinder för upp- skov, som i 1
            $ sägs, under förutsättning att bostadsändamålet prövas vara det
            väsentliga, ej heller den omständigheten att bostaden är uppförd
            å jordbruksfastighet.
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-009.pdf"/>
          <p>
            Motioner i Andra kammaren, nr 412 år 1962 9
          </p>
          <p>
            4$ Belopp, för vilket uppskov med taxeringen erhållits, skall
            upptagas som intäkt av tillfällig förvärvsverksamhet för det beskattningsår,
            då uttag från bostadskonto sker, såvida icke de uttagna medlen
            under beskattningsåret använts för ända- mål som i 3 8 sägs, i
            vilket fall skattebefrielse skall äga rum. Å bostadskonto insatta
            medel, som icke uttagits före ut- gången av år 1973, skola upptagas
            till beskattning vid 1974 års taxering.
          </p>
          <p>
            58 Bank eller annan penninginrättning, som mottagit insätt- ning
            på bostadskonto, har att varje år före den 1 februari underrätta
            taxeringsnämnd i vederbörandes hemortskommun om sammanlagda beloppet
            av under nästföregående kalender- år verkställd insättning å bostadskonto
            eller utbetalning från sådant konto.
          </p>
          <p>
            6 $ Kungl. Maj:t äger meddela de närmare föreskrifter, som erfordras
            för tillämpning av denna förordning.
          </p>
          <p>
            Denna förordning träder i kraft den 1 januari 1963.
          </p>
          <p>
            b) Förslag till förordning om utbildningssparande
          </p>
          <p>
            Härigenom förordnas som följer.
          </p>
          <p>
            15$ Den som för eget barns räkning i bank eller annan penning-
            inrättning insätter medel å särskilt konto (utbildningskonto)
            utan att förbehålla sig rätt att däröver förfoga må vid taxering
            till kommunal och statlig inkomstskatt åtnjuta avdrag för vad
            sålunda insatts enligt vad nedan sägs. Avdrag medgives endast
            i den mån det insatta beloppet svarar mot en ökning under beskattningsåret
            av insättarens sammanlagda hos banker och andra penninginrättningar
            inne- stående medel. Beträffande äkta makar skall dylik ökning
            föreligga för makarna tillhopa.
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-010.pdf"/>
          <p>
            10
          </p>
          <p>
            Motioner i Andra kammaren, nr 412 år 1962
          </p>
          <p>
            28 För varje barn må blott upprättas ett utbildningskonto. Kontot
            skall vara upprättat innan barnet fyllt 12 år.
          </p>
          <p>
            3$ Insättning åt utbildningskonto må uppgå till högst 1200 kronor
            för år. Sammanlagt må insättningarna uppgå till högst 18 000 kronor.
            : Därest uttag å utbildningskonto skett, må insättning ej vidare
            förekomma. Ej heller må insättning ske efter det barnet fyllt
            20 år. Gottskrivning av å utbildningskonto upplupen ränta skall
            icke anses som insättning å kontot enligt denna förordning.
          </p>
          <p>
            4$ Insättning åt utbildningskonto skall vara bunden i minst 7
            år och minst intill dess barnet fyllt 16 år.
          </p>
          <p>
            5 8 Uppkommer fråga om bestämmande av gåvoskatt för bar- net,
            skall å utbildningskonto insatt belopp icke medräknas.
          </p>
          <p>
            6 $ Oavsett vad i 4 $ sagts, må insatta medel fritt uttagas från
            utbildningskonto efter det barnet fyllt 21 år. Så vare ock fallet
            om barnet avlidit.
          </p>
          <p>
            7$ Belopp som uttages från utbildningskonto skall icke anses
            som skattepliktig intäkt.
          </p>
          <p>
            88 Bank eller annan penninginrättning, som mottagit insätt- ning
            på utbildningskonto, har att varje år före den 1 februari underrätta
            taxeringsnämnd i vederbörandes hemortskommun om sammanlagda beloppet
            av under nästföregående kalender- år verkställda insättningar.
          </p>
          <p>
            98
          </p>
          <p>
            Kungl. Maj:t äger meddela de närmare föreskrifter, som erfordras
            för tillämpning av denna förordning.
          </p>
          <p>
            Denna förordning träder i kraft den 1 januari 1963.
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-011.pdf"/>
          <p>
            Motioner i Andra kammaren, nr 412 år 1962 11
          </p>
          <p>
            c) Förslag till lag om ändring i kommunalskattelagen den 28 september
            1928 (nr 370) Härigenom förordnas, att 39 $ 3 mom. kommunalskattelagen
            den 28 september 1928 (nr 370) skall erhålla följande ändrade
            lydelse, att till följande paragrafer i samma lag skola fogas
            nya moment av nedan angiven lydelse, nämligen till 22 8 ett moment
            betecknat 4, till 25 $ ett moment betecknat 4, till 29 8 ett moment
            betecknat 5 samt till 46 8 ett moment betecknat 5, ävensom att
            till anvisningarna till 22 $ samma lag skall fogas en ny punkt
            betecknad 9, av den lydelse som nedan sägs.
          </p>
          <p>
            228 4 mom. Fysisk person, som haft intäkt varom i 21 8 förmä-
            les, äger, där bruttointäkten överstiger sammanlagda beloppet
            av de i 1 eller 3 mom. avsedda kostnaderna, utöver avdrag för
            dessa kostnader åtnjuta extra avdrag med 400 kronor. Har den skattskyldige
            under beskattningsåret varit gift och levt tillsammans med andra
            maken, må nu avsett avdrag för dem båda gemensamt åtnjutas med
            800 kronor. I intet fall må dock skattskyldig åtnjuta extra avdrag
            med högre belopp än som svarar mot skillnaden mellan bruttointäkten
            och summan av de i 1 eller 3 mom. avsedda kostnaderna och ej heller
            med högre belopp än som motsvarar 4 procent av den skattskyl-
            diges i jordbruket nedlagda skattepliktiga förmögenhet. Extra
            avdrag som här sägs må vidare, tillsammans med förekom- mande
            extra avdrag enligt 25 8 4 mom. och 29 $&amp; 5 mom., endast åtnjutas
            i den mån avdrag enligt 39 $ 3 mom. icke kunnat tillgodogöras
            av den skattskyldige.
          </p>
          <p>
            25 8
          </p>
          <p>
            4 mom. Fysisk person, som haft intäkt varom i 24 8 förmäles,
            äger, där bruttointäkten överstiger sammanlagda beloppet av de
            i 1 eller 3 mom. avsedda kostnaderna, utöver avdrag för dessa
            kostnader åtnjuta extra avdrag med 400 kronor. Har den skattskyldige
            under beskattningsåret varit gift och levt till- sammans med andra
            maken, må nu avsett avdrag för dem båda gemensamt åtnjutas med
            800 kronor. Vad angår inskränkning i rätten att åtnjuta extra
            avdrag som här sagts skola bestäm- melserna i 22 8 4 mom. och
            i punkt 9 av anvisningarna till 22 8 äga motsvarande tillämpning.
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-012.pdf"/>
          <p>
            12
          </p>
          <p>
            Motioner i Andra kammaren, nr 412 år 1962
          </p>
          <p>
            29 8 3 mom. Fysisk person, som haft intäkt varom i 28 $ för-
            mäles, äger, där bruttointäkten överstiger sammanlagda be- loppet
            av de i 1 mom. avsedda kostnaderna, utöver avdrag för dessa kostnader
            åtnjuta extra avdrag med 400 kronor. Har den skattskyldige under
            beskattningsåret varit gift och levt tillsammans med andra maken,
            må nu avsett avdrag för dem båda gemensamt åtnjutas med 800 kronor.
            Vad angår inskränkning i rätten att åtnjuta extra avdrag som här
            sagts skola bestämmelserna i 22$ 4 mom. och i punkt 9 av anvis-
            ningarna till 22 $ äga motsvarande tillämpning.
          </p>
          <p>
            39 8 3 mom. Fysisk person, som haft intäkt varom i 38 $ 1 mom.
            förmäles, äger, där bruttointäkten överstiger sammanlagda beloppet
            av de i 1 mom. avsedda kostnaderna, utöver avdrag för dessa kostnader
            åtnjuta extra avdrag med 400 kronor. Har den skattskyldige under
            beskattningsåret varit gift och levt tillsammans med den andra
            maken, må nu avsett avdrag för dem båda gemensamt åtnjutas med
            800 kronor. I den mån intäkten utgör avkastning av aktier eller
            andelar i ekonomisk förening må det extra avdraget ökas med 200
            kronor eller, om den skattskyldige under beskattningsåret varit
            gift och levt tillsammans med den andra maken, med 400 kronor.
            I intet fall må dock skattskyldig åtnjuta extra avdrag med högre
            belopp än som svarar mot skillnaden mellan bruttoin- täkten och
            summan av de i 1 mom. avsedda kostnaderna. Vad i föregående stycke
            stadgas angående gift skattskyldig skall äga motsvarande tillämpning
            å skattskyldig, som under beskattningsåret varit ogift (varmed
            jämställes änka, änkling eller frånskild) och haft hemmavarande
            barn under 16 år.
          </p>
          <p>
            (Se vidare anvisningarna.)
          </p>
          <p>
            46 8 5 mom. Har skattskyldig, som är ägare av annan fastighet,
            inrättad till bostad åt en familj jämte personliga tjänare (en-
            familjsfastighet) eller två familjer jämte personliga tjänare
            (tvåfamiljsfastighet) eller som innehar lägenhet med bostads-
            rätt, under beskattningsåret verkställt amortering av skuld å
            sådan fastighet eller sådan lägenhet till ett belopp översti-
            gande 1,5 procent av fastighetens taxeringsvärde eller, beträf-
          </p>
          <pb facs="riksdagen-motions-pdf/data/1962/mot_1962__ak__412/mot_1962__ak__412-013.pdf"/>
          <p>
            Motlioner i Andra kammaren, nr 412 år 1962 13
          </p>
          <p>
            fande bostadsrättslägenhet, den del av fastighetens taxerings-
            värde som belöper å lägenheten, må han i hemortskommunen åtnjuta
            avdrag för överstigande amortering, dock högst med ett belopp
            av 700 kronor — jämte i förekommande fall 200 kronor för ettvart
            hemmavarande barn under 16 år — och endast i den mån den sammanlagda
            amorteringen icke mot- svaras av en minskning under beskattningsåret
            av den skatt- skyldiges eller dennes makes sammanlagda hos banker
            och andra penninginrättningar innestående medel.
          </p>
          <p>
            Anvisningar till 228 9. Beräkningen av den skattskyldiges i jordbruket
            nedlagda skattepliktiga förmögenhet skall ske på grundval av bestäm-
            melserna i 2—5 8$ förordningen om statlig förmögenhetsskatt. Om
            extra avdrag enligt 22$ 4 mom., 25 $ 4 mom. eller 298 5 mom. samtidigt
            må åtnjutas i två eller flera förvärvskällor skall avdraget, med
            den inskränkning varom i 228 4 mom. stadgas, fördelas mellan förvärvskällorna
            i förhållande till nettointäkten av förvärvskällorna sådan denna
            skulle ha varit om extra avdrag ej förekommit.
          </p>
          <p>
            Denna lag träder i kraft den 1 januari 1963; dock att äldre bestämmelser
            alltjämt skola gälla vid 1963 års taxering samt vid eftertaxering
            för 1963 och tidigare år.
          </p>
          <p>
            3) a) att riksdagen måtte för att främja allmänt målspa- rande
            besluta medgiva avdragsrätt vid beskattningen för medel som insatts
            å särskilt sparkonto enligt de i motionen angivna riktlinjerna,
            samt b) att vederbörande utskott måtte utarbeta förslag till härför
            erforderlig författningstext.
          </p>
          <p>
            Stockholm den 25 januari 1962
          </p>
          <p>
            Gunnar Heckscher : Leif Cassel T. G. von Seth Rolf Eliasson Ernst
            V. Staxäng Tage Magnusson i Moholm i Borås Karin Wetterström Eric
            Nilsson Carl Östlund
          </p>
          <p>
            i Svalöv
          </p>
        </div>
      </div>
    </body>
  </text>
</TEI>
