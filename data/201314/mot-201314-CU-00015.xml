<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00015">
  <teiHeader>
    <fileDesc>
      <titleStmt>
        <title>med anledning av prop. 2013/14:126 En enklare planprocess</title>
        <author corresp="i-VRHymVx7EsX48sg7b5qmpS">av Jan Lindholm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:126 En enklare planprocess</title>
          <idno type="rdwebb">H102C15</idno>
          <rs type="number">C15</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C15/text</ref>
          <ref type="dokument_url_html">http://data.riksdagen.se/dokument/H102C15</ref>
          <ref type="dokumentstatus_url_xml">http://data.riksdagen.se/dokumentstatus/H102C15</ref>
          <ref type="doc">http://data.riksdagen.se/fil/2C49844B-9962-4B9B-A976-63E787222481</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JBrcQkWQskMUe2hfp4Ac4v" type="basedOn"/>
        <correspContext corresp="i-JBrcQkWQskMUe2hfp4Ac4v">
          <ref>Proposition 2013/14:126</ref>
        </correspContext>
        <correspAction xml:id="i-QjtrH8jybX2q8DSwf2V27j" type="signed"/>
        <correspContext corresp="i-QjtrH8jybX2q8DSwf2V27j">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-36MHVPYZdnFMf59eKv5LpW" type="referral">
          <date when="2014-04-25"/>
        </correspAction>
        <correspAction xml:id="i-Un9BthRk3Zt4VzWPQLsNys" type="referral">
          <date when="2014-04-25"/>
        </correspAction>
        <correspAction xml:id="i-K8aJXk9e4rtzb2NHKKBVPJ" type="dismissal">
          <date when="2014-04-16"/>
        </correspAction>
        <correspAction xml:id="i-5pJfggte9tM2DEXTF3AmkQ" type="dismissal">
          <date when="2014-04-16"/>
        </correspAction>
        <correspAction xml:id="i-488gwohmX8QLAvw2Hu9Fpz" type="submission">
          <date when="2014-04-09"/>
        </correspAction>
        <correspAction xml:id="i-2CqnirR5RwS7ngSvxa3v2L" type="transfer">
          <date when="2014-04-09"/>
        </correspAction>
        <correspAction xml:id="i-4Rk7c2NwhnJHH3zR9teeEX" type="assigned"/>
        <correspContext corresp="i-4Rk7c2NwhnJHH3zR9teeEX">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NbSFAYWNx9pbGAnuMZf3T6" type="motHeader"/>
      <div xml:id="i-JX31HWujB6RdZ3FV4U9rm9" type="motBody">
        <div xml:id="i-263PberwA2VvJtLW9NRTzS" type="motProposal" subtype="förslag">
          <head xml:id="i-6FWrPf2D7V9ZZL15UFXMGb">
            Förslag till riksdagsbeslut
          </head>
          <list xml:id="i-HVWKCMdZPb8M3xjpBVBvH8" style="ol">
            <item xml:id="i-NZSUVu5yFvoScL1Jb3w3rW">
              Riksdagen avslår regeringens förslag om att krav på detaljplan
              inte ska finnas när byggnadsverkets användning får betydande inverkan
              på omgivningen.
            </item>
            <item xml:id="i-FgfGyS2M4HnhdfEMfgMV7F">
              Riksdagen avslår regeringens förslag om att en kommun inte ska
              få ställa egna krav på ett byggnadsverks tekniska egenskaper.
            </item>
            <item xml:id="i-5HLzQYprbtwhWbv5Mqer3q">
              Riksdagen avslår förslaget om att upphäva planbestämmelser om
              utformning efter genomförandetiden.
            </item>
            <item xml:id="i-5hMcFMy74JtDdkhfK9sjUn">
              Riksdagen tillkännager för regeringen som sin mening vad som
              anförs i motionen om behov av åtgärder för att bättre och mer
              effektivt utnyttja beslutade och tillgängliga byggrätter.
            </item>
            <item xml:id="i-6Uiu7WsPc43GkybtmGuko6">
              Riksdagen tillkännager för regeringen som sin mening vad som
              anförs i motionen om att samma förutsättningar ska gälla för att
              planer ska beslutas av kommunfullmäktige.
            </item>
            <item xml:id="i-2daEnrX7iYiEaos5GwRx5e">
              Riksdagen tillkännager för regeringen som sin mening vad som
              anförs i motionen om nya former för samråd och delaktighet.
            </item>
            <item xml:id="i-48DQQxMhhtKgqHRPSKMyW8">
              Riksdagen tillkännager för regeringen som sin mening vad som
              anförs i motionen om uppföljning och återrapportering till riksdagen.
            </item>
          </list>
        </div>
        <div xml:id="i-8RtP77ACPVvRp7NpwNzs9" type="motContent">
          <head xml:id="i-6oYMJ54k3VtQWg1vr36ux8" type="h1">
            Motivering
          </head>
          <p xml:id="i-RXPi3D7p1WGmfkamNaXpUK">
            Miljöpartiet de gröna välkomnar ambi tionen att förenkla planprocessen.
            Några av regeringens förslag går delvis i linje med den bostadspolitiska
            inriktning som Miljöpartiet presenterat i den bostadspolitiska
            rapporten Vem vill bygga? Vem kan bo? En långsiktigt hållbar politik
            för att hantera bostadsbristen (2012).
          </p>
          <p xml:id="i-3SAZAf4cPiP2XfhKr4Y1Ti">
            Normer och regler för byggande är viktigt bland annat för att
            värna kultur- och naturvärden, för att stimulera energieffektivisering
            samt för att tillgänglighetsanpassa boenden. Noggrant byggande
            med god kvalitet är också viktigt för ekonomisk långsiktighet
            då kortsiktiga besparingar inte sällan straffar sig kostnadsmässigt
            i längden. För att fylla dessa viktiga funktioner måste regler
            och normer vara tydliga och enhetliga. Så är i dag inte fallet.
            Miljöpartiet vill modernisera regelsystemen och skapa fler möjligheter
            för smarta lösningar och individuell anpassning av boendet. Detta
            utan att tumma på tillgänglighet eller kultur- och naturvärden.
          </p>
          <p xml:id="i-6GXTFkkmUanJspB9pScdRm">
            Tyvärr har regeringens förslag allvarliga brister. Det handlar
            delvis om att föreslagna förenklingar och tydliggöranden i stället
            leder till nya godtyckligheter och undantagslösningar. Resultatet
            blir ett fortsatt snårigt regelverk som i delar kommer att behöva
            tydliggöras genom rättstillämpning i flera år framöver. Vad allvarligare
            är föreslår regeringen också en bromskloss på det lokala hållbarhetsarbetet
            genom att hindra kommunerna att driva på för moderna och energieffektiva
            bostäder och fastigheter.
          </p>
          <p xml:id="i-TSwoY3BRi5ereauAFtpgnv">
            Vi är också oroade över att regeringen inte lämnar förslag som
            ökar kraven på fastighetsägare och byggherrar att själva vidta
            åtgärder för att minska kostnaderna och öka kvaliteten i byggandet.
            Marknaden för byggande av bostäder har ju minst sagt utmaningar
            såvitt avser konkurrens och effektivitet. Att så totalt rikta
            fokus mot att ändra och detaljstyra den kommunala planeringsprocessen,
            slår fel. Vi hade gärna sett förslag med krav om att exploatörer
            inom viss tid ska använda byggrättigheter och regler som verkar
            stödjande för kvalitetsutveckling. Avslutningsvis är vi också
            djupt oroade över de försämrade möjligheterna till inflytande
            och medborgardialog som skapas genom propositionen. Detta är i
            stället frågor där regeringen kunde ha tydliggjort dialogens vikt
            för förankring och goda genomföranden av planer. I stället tycks
            regeringens inställning vara att insyn och dialog är något som
            är negativt. Vi tror tvärtom.
          </p>
          <head xml:id="i-XC2TKGgrDxEEeEyXsieNYW" type="h2">
            Krav på detaljplan vid betydande inverkan av byggnaders användning
          </head>
          <p xml:id="i-PSwCTDU7GzswrndDcHaCkZ">
            Merparten av remissinstanserna är negativa till att det statliga
            detaljplanekravet endast ska omfatta åtgärder som omfattar betydande
            miljöpåverkan. Naturskyddsföreningen anser exempelvis att det
            är ytterst negativt att regeringen föreslår att helt stryka kravet
            på att kommunen ska ta fram en detaljplan när byggnadsverkets
            användning får betydande inverkan på omgivningen. Vi delar denna
            oro och föreslår därför att kravet på att ta fram detaljplan när
            byggnadsverkets användning får betydande inverkan på omgivningen,
            ska vara kvar. Regeringens förslag bör därför avslås i denna del.
          </p>
          <head xml:id="i-UFjvY1nACKbwsMswHKczPy" type="h2">
            Inga förenklade planer som saknar stöd i fördjupade översiktsplaner
          </head>
          <p xml:id="i-BuEG65GNYsbKTbWTLejgjB">
            Regeringen lämnar i propositionen förslag om att det nuvarande
            enkla planförfarandet för framtagande av detaljplan, blir standard.
            Vi har ingenting emot ambitionen att snabba upp processen men
            anser att detta endast ska få ske under vissa förutsättningar.
            Dels ska planen tas fram inom fastigheter som redan omfattas av
            fördjupad översiktsplan eller aktualiserad översiktsplan, dels
            ska insynsmöjligheterna för sakägare och andra berörda inte försämras
            genom kortare tider att yttra sig. Vi anser således att det ordinära
            planförfarandet (eller som i propositionen föreslås motsvaras
            av det utökade planförfarandet) ska finnas kvar i de fall där
            planen omfattar fastigheter som inte omfattas av fördjupad översiktsplan
            eller aktualitetsförklarad översiktsplan.
          </p>
          <head xml:id="i-TfDYxANuHFxxVdajaZNXZM" type="h2">
            Värna insyns- och yttranderätterna
          </head>
          <p xml:id="i-VgcALjzbF5osjLf4sEmqVE">
            Införandet av förenklade planförfaranden medför i vissa delar
            att parters och sakägares tider att yttra sig minskar, liksom
            kommuners och andras möjligheter till förankring av planer. Detta
            är problematiskt då det finns en risk att hafsigt beredda ärenden
            med dålig förankring leder till konflikter som i värsta fall kan
            pågå väldigt länge. Särskilt som lagförslaget inte kombineras
            med åtgärder som stärker medborgardialogen.
          </p>
          <p xml:id="i-Xqk2skDC5WzPm5B8nfGmW1">
            Vi anser således att sakägares och andras möjligheter att ges
            insyn och möjligheter att påverka planprocessen inte ska få försämras
            genom kortare tider för yttranden än som i dag är fallet i den
            normala planprocessen. Vad som här anförs om att tidsfrister för
            insyn och möjligheter att yttra sig i planärenden inte ska förkortas,
            bör riksdagen som sin mening tillkännage för regeringen.
          </p>
          <head xml:id="i-HCCdWBg5wPK8c77gbfVxyE" type="h2">
            Det kan byggas mer genom tydligare styrning
          </head>
          <p xml:id="i-9bGiPCtZZb58e7sWx1v1BD">
            Förslagen om en snabbare process för att förlänga genomförandetiden
            och att flexibiliteten ska öka när planbestämmelser om utformning
            upphävs efter genomförandetiden riskerar att bidra till att mer
            planlagd mark riskerar att ligga oanvänd ännu längre än vad som
            redan i dag är fallet. Denna risk påpekas också av Fastighetsägarna
            Sverige. De ser utifrån det senare av dessa två förslag anledning
            att misstänka att vissa markägare kan komma att vänta ut plangenomförandetider
            för att undslippa de krav som då utgår. Fastighetsägarna påpekar
            att främst stora entreprenörer redan i dag avvaktar att bygga
            av olika skäl. Detta styrks av en studie Sweco nyligen gjort åt
            Sveriges Kommuner och Landsting, Hänger det ihop – En studie av
            tjugofem kommuners planlagda mark för bostadsbyggande och möjliga
            skäl till varför det inte byggs, där en av slutsatserna är att
            trots att det finns färdiga detaljplaner för 71 800 bostäder i
            de studerade kommunerna, så påbörjas det i samma kommuner bara
            byggen av 13 600 bostäder per år. Exempelvis fanns 2013 i Stockholms
            stad färdiga detaljplaner för 10 000 bostäder, men det påbörjas
            bara byggen av 4 000 bostäder per år i kommunen. Uppsala hade
            färdiga planer för 7 000 bostäder, men där påbörjas bara byggen
            av 1 000 bostäder per år. Detta visar enligt vår mening på att
            det finns betydande problem inte hos kommunerna med att ta fram
            detaljplanerna, utan hos företagen som har byggrätter men inte
            effektuerar dem. Ett sätt att komma vidare här är att, som föreslagits
            av SKL, regeringen tar initiativ till ett samarbete där kommuner,
            stat och byggherrar avtalar om vad var och en ska göra för att
            öka bostadsbyggandet i regioner med bostadsbrist. Alla bidrar
            för att det ska byggas mer. Andra sätt är att inom ramen för plan-
            och bygglagen införa regler som tvingar byggherrar att verkställa
            byggrätter snabbare. Det kan också finnas andra lösningar. Mot
            den bakgrunden avstyrker vi förslaget om att upphäva planbestämmelser
            om utformning efter genomförandetiden men anser att riksdagen
            som sin mening bör ge regeringen till känna vad som anförs om
            behov av åtgärder för att bättre och mer effektivt utnyttja beslutade
            och tillgängliga byggrätter.
          </p>
          <head xml:id="i-R1VYWduZVvS45nGmRE8oX7" type="h2">
            Behov av uppföljning
          </head>
          <p xml:id="i-Pew37YM2Uk8ZL6dAAVoqk4">
            En viktig del i regeringens förslag handlar om att öka transparensen
            och förutsebarheten. I dessa delar är förslagen positiva. Däremot
            riskerar förslaget skapa allvarligare begränsningar i hur kommuner
            kan arbeta med områdesutveckling (exempelvis i miljonprogramsområden).
            Vi avstyrker därför inte förslaget men vill att dess effekter
            noga ska följa och utvärderas. Detta sker lämpligen genom en uppföljning
            av hur hela den föreslagna reformen tillämpats och vilka effekter
            detta fått. Uppföljningen bör ske inom fyra år och återrapporteras
            till riksdagen. Vad som här anförts om behov av uppföljning bör
            riksdagen som sin mening ge regeringen till känna.
          </p>
          <head xml:id="i-XtiAEjL6PySz9WBSSRwDXS" type="h2">
            Staten hindrar kommuner att gå före i klimatarbetet
          </head>
          <p xml:id="i-2eB9eDXxJZuxAbmAAUq1ZM">
            Regeringens förslag är ett allvarligt slag mot kommunernas möjlighet
            att gå före och driva på för en modern och hållbar bostads- och
            fastighetssektor. Förslaget får också svidande kritik från flera
            myndigheter. Naturvårdsverket och Energimyndigheten avstyrker
            förslaget, då det skulle försämra möjligheterna att nå flera miljökvalitetsmål
            på ett kostnadseffektivt sätt, bl.a. genom att bromsa upp spridningen
            av ny teknik och goda miljölösningar. Naturvårdsverket menar att
            staten bör uppmuntra kommuner som vill gå före i omställningen
            till ett hållbart samhälle. Energimyndigheten framhåller de kommunala
            byggkraven som en del i kommunernas arbete med att uppfylla lokala
            mål med syfte att minimera energianvändning, klimatpåverkan och
            resursförbrukning. Förslaget sågas också av flera länsstyrelser,
            de flesta kommuner som svarat på remissen, SKL m.fl. Förbundet
            för ett samhälle utan rörelsehinder (DHR) och Handisam avstyrker
            förslaget eftersom det hindrar kommuner att ställa särskilda krav
            på tillgänglighet utöver vad som föreskrivs i Boverkets byggregler,
            vilket innebär en försämring av bebyggelsens tillgänglighet.
          </p>
          <p xml:id="i-8fRzuMiB8jDcymE9ivUoYz">
            Även Miljöpartiet har identifierat det som en utmaning att för
            många olika normsystem riskerar att få en hämmande effekt på byggandet.
            En utökad regional samordning är en av flera möjligheter att åtgärda
            detta. Det skulle kunna innebära att kommunerna i ett län/region
            enas om några specificerade normnivåer som kommunerna kan välja
            mellan för att göra det enklare att verka för byggföretag i regionen.
            Viktigt är också att de nationella byggreglerna skärps när det
            gäller energieffektivitet. Detta innebär dock inte att kommunernas
            möjlighet att driva på utvecklingen ska eller kan förbjudas. Vi
            avstyrker därför regeringens förslag och anser att det bör avslås.
          </p>
          <head xml:id="i-RDw28ceQQF3kXd86P3PfcJ" type="h2">
            Vilka planer kommunfullmäktige ska besluta om
          </head>
          <p xml:id="i-HnFEMSaXrvCz9NfwQK8wSV">
            I dag finns i plan- och bygglagen en bestämmelse om att planer
            av stor vikt eller principiell betydelse alltid ska beslutas av
            kommunfullmäktige. Regeringens förslag medför att detta krav justeras.
            Vi vill att detaljplaner som är omtvistade bland medborgarna,
            som mött stor kritik under utställningstiden eller där det inom
            kommunen råder delade meningar om hur planen ska utformas, även
            fortsättningsvis alltid ska beslutas av kommunfullmäktige. Ett
            krav på att planer av stor vikt och principiell betydelse alltid
            ska beslutas av kommunfullmäktige, skall därför finnas. I propositionen
            (s. 300) anförs tvärtom att visa av de planer som i dag omfattas
            av kravet att beslutas av fullmäktige, inte längre kommer omfattas
            av det kravet. Att så inte ska få vara fallet bör riksdagen som
            sin mening tillkännage för regeringen.
          </p>
          <head xml:id="i-RsR5qyHX78vZA6P6QL43fR" type="h2">
            Ett behov av nya former för samråd och delaktighet
          </head>
          <p xml:id="i-CLMkN26bNGBvtV3MGCJDCK">
            Propositionen bygger i vissa delar på en misstro mot kommuners
            förmåga att hantera planärenden men också på en misstro mot medborgares
            och andra intressenters förmåga att fatta rationella och kloka
            beslut. Här anser vi tvärtom att det finns möjligheter för regeringen
            att genom Boverket och tillsammans med SKL ta initiativ till att
            utveckla former för medborgardialog och därigenom skapa ökade
            och förbättrade förutsättningar för medborgerlig insyn i planprocesserna
            och en möjlighet för medborgare att på ett tidigt stadium ha synpunkter
            i planärendena. Vi anser att regeringen bör få i uppdrag att utveckla
            former för medborgarinflytande och delaktighet i planarbetet.
            Då kan företag och enskilda plansökanden tidigt i processen uppmärksammas
            på brister eller oklarheter i ansökningarna och eventuella överklaganden
            undvikas.
          </p>
        </div>
        <div xml:id="i-LGrrrvFpJFnniTWmtgwCZg" type="signatureBlock">
          <list xml:id="i-31CXFygScdUoViF1AjJ7W5">
            <item xml:id="i-UmusA4smDeYzLkfcXB6nuo" type="signature">
              Jan Lindholm (MP)
            </item>
            <item xml:id="i-R9Xp8nnQ3512SkUGhCGDjE" type="signature">
              Agneta Börjesson (MP)
            </item>
            <item xml:id="i-CLjNhytKQ8FE77XMVHyoEx" type="signature">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
