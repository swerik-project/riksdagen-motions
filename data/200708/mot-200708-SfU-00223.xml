<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00223">
  <teiHeader>
    <fileDesc>
      <titleStmt>
        <title>Utvecklad föräldraförsäkring</title>
        <author corresp="i-T1N6sKNpePNbDTu7HWaHbd">av Maria Kornevik Jakobsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklad föräldraförsäkring</title>
          <idno type="rdwebb">GV02Sf223</idno>
          <rs type="number">Sf223</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf223/text</ref>
          <ref type="dokument_url_html">http://data.riksdagen.se/dokument/GV02Sf223</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf223</ref>
          <ref type="doc">http://data.riksdagen.se/fil/6065EE10-2219-4FF3-AEE6-33257B705C13</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T1N6sKNpePNbDTu7HWaHbd</idno>
            <name>Maria Kornevik Jakobsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BmgDGqqV1MTjHSmw8pNfaU" type="signed"/>
        <correspContext corresp="i-BmgDGqqV1MTjHSmw8pNfaU">
          <note type="signatory" corresp="i-T1N6sKNpePNbDTu7HWaHbd"/>
        </correspContext>
        <correspAction type="referral" xml:id="i-SY6nJ25HfSXNicMqQWuU1G">
          <date when="2007-10-16"/>
        </correspAction>
        <correspAction type="dismissal" xml:id="i-MDKjUDFQSDATPQ4MRSpu5h">
          <date when="2007-10-16"/>
        </correspAction>
        <correspAction type="numbering" xml:id="i-X8dfQMBeLueXxeQAMehLbS">
          <date when="2007-10-04"/>
        </correspAction>
        <correspAction type="submission" xml:id="i-ThJHHYLFyPfGTxEAueKJ3R">
          <date when="2007-10-02"/>
        </correspAction>
        <correspAction type="transfer" xml:id="i-DUkKABVjbvZrybLa9QKbtG">
          <date when="2007-10-01"/>
        </correspAction>
        <correspAction type="assigned" xml:id="i-BGjqVnUCPjov1MZf4V4H8F"/>
        <correspContext corresp="i-BGjqVnUCPjov1MZf4V4H8F">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AAFh17oZFMGm3RsucBHpTe">
            Förslag till riksdagsbeslut
          </head>
          <p xml:id="i-P3tR2mn3VwX9mKda2SPYp2">
            Riksdagen tillkännager för regeringen som sin mening vad som
            anförs i motionen om att ge föräldrarna möjlighet att överlåta
            delar av sin föräldrapenning på far- och morföräldrar eller någon
            annan för barnet viktig person som ingår i det nära familjenätverket.
          </p>
        </div>
        <div type="motContent">
          <head type="h1" xml:id="i-7MNph72X6trfTJcvVjJVMQ">
            Motivering
          </head>
          <p xml:id="i-VH3U4UYaVqNBuXGu9DK4ZX">
            Hösten 2006 kom en rapport från försäkringskassan som talade
            om att många föräldrar lät föräldradagar frysa inne.
          </p>
          <p xml:id="i-Ga2jUC2sAkn2ToQ27LiWzN">
            Samhället står i en ständig utveckling oftast till det bättre.
            Ibland går dock utvecklingen så fort att grundmeningen med livet
            förloras. En viktig grundtanke måste vara att de barn som finns
            i ett samhälle ska få allt de behöver för att bli trygga och kunna
            arbeta på sin utveckling i sin egen takt. Poängen med det är att
            de i sin tur ska bli trygga vuxna som kan ge sina barn det de
            behöver, osv.
          </p>
          <p xml:id="i-TA1u2osPHyM3SV5n2FX1QW">
            En sida av samhällsutvecklingen har fått effekten av sönderdelade
            familjenätverk och att familjens tid tillsammans med barnen har
            krympt.
          </p>
          <p xml:id="i-G79pc1sxWT1u9Y8hdckY2E">
            Om detta är en lycklig lösning eller inte, kan var och en själv
            bedöma. Samtidigt har även globaliseringen inverkat på familjebilden.
            I takt med att vi blir mer rörliga, hamnar ofta familjens medlemmar
            på långt avstånd från varandra. Barnen är de som fått ta största
            smällen när få har tid med dem och när de har färre vuxna som
            de känner sig trygga hos. Här kan nämnas otaliga rapporter som
            pekar på stor konsumtion av antidepressiva medel bland barn och
            unga, om hur många suicid och suicidförsök som samma grupp står
            för, mobbning, utanförskap m.m. Detta talar om för oss vuxna att
            vi har misslyckats med en av de viktigaste uppgifterna, att skapa
            förutsättningar för barn att få känna sig trygga och behövda.
          </p>
          <p xml:id="i-NPfTELidPZeWJCpeBZ4zHR">
            Det kan nu vara dags att börja omformulera modellen för barnens
            omvärld. Här gäller det att tänka i nya banor. En av flera sådana
            omformuleringar bör gälla föräldraförsäkringen. Vi behöver tänka
            i nya och tillåtande banor utifrån barnets perspektiv. Vad behöver
            ett litet barn? Jo, en mindre grupp människor, sitt släktnätverk,
            som finns runtom det och som barnet känner trygghet hos och litar
            på. Personer som inte är utbytbara. Kan inte den ena finnas till
            hands, så kan den andra. Detta fanns förr när generationerna levde
            närmare varandra. Vi varken kan eller ska gå tillbaka dit, men
            vi behöver hitta helt nya sätt för att skapa det positiva sammanhang
            som barn behöver befinna sig i.
          </p>
          <p xml:id="i-R7iDBSKAhHJz2EkGBHnieZ">
            Ett enkelt sätt är att skapa samband och trygghet för barnen
            är att ge föräldrarna valmöjlighet att överlåta delar av sin föräldrapenning
            på far- och morföräldrar eller någon annan som ingår i den nära
            familjen. Någon som barnet betyder mycket för. Detta är en vinna-vinna-lösning
            för samtliga parter. Det finns många far- och morföräldrar som
            kanske bor långt från barnbarnen eller har långa dagar på jobbet
            och lite fri tid, som skulle välkomna en chans att få lära känna
            sina barnbarn bättre. Barnet får fler vuxna att förlita sig till
            och får en tryggare omvärld. Den nära kontakten mellan den äldre
            och yngre generationen har dessutom under alla tider varit en
            källa till lärande om livet, som kan hjälpa till att ge barn och
            ungdomar den inre trygghet som så väl behövs i dagens samhälle,
            där allt skiftar så rasande fort. Föräldrarna kan lugnt gå till
            jobbet medan ettåringen får vara kvar hemma och bli ompysslad,
            kramad och älskad av ytterligare en vuxen.
          </p>
        </div>
        <div type="motSignatures">
          <list>
            <item xml:id="i-M8ZACVtqE6cvX3Rr85eaBP">
              Maria Kornevik Jakobsson (c)
            </item>
          </list>
        </div>
      </div>
    </body>
  </text>
</TEI>
