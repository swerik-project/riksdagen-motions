<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__197/mot_1927__ak__197-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 197. 21
          </p>
          <p>
            Nr 197.
          </p>
          <p>
            Av herr Andersson i Grimbo, angående ökat skydd mot skade-
          </p>
          <p>
            o
          </p>
          <p>
            görelse å växande ungskog.
          </p>
          <p>
            Skogen är i flera avseenden av mycket stor betydelse för Sverige.
            Till följd därav hava vi fått en särskild skogsvårdslagstiftning,
            varjämte lan- det uppdelats i distrikt, uti vilka skogsvårdsstyrelser
            fungera och vilkas uppgift är att främja skogsvården. Såväl statsmedel
            som andra allmänna anslag lämnas årligen i rätt så stor omfattning
            för ändamålet. Lagstiftningen går bland annat ut på att uti vissa
            fall ålägga mark- ägare att plantera skog. Men ävenså hindras
            skogsägaren i vissa avseenden att själv bestämma över och efter
            eget gottfinnande förfara med sin skog. Vad alla förordningar
            och lagar gå ut på är vad man kallar uthålligt skogsbruk, varmed
            menas att skogens avkastning för kommande tider icke skall sina
            utan i framtiden kunna årligen bliva så stor som möjligt. För
            naturvännen såväl som för den nationalekonomiskt och skogligt
            intresserade är det alltid ett sant nöje att iakttaga växtliga
            plantskogar, uppdragna på kalmarker eller där skog avverkats.
            Men lika stor bliver den beklämmande känslan då dylika bestånd
            skövlats på sina toppar och kvistar. Det förhåller sig nämligen
            så att på flera håll finnes en massa personer som hava för sin
            utkomst slagit sig på att bryta toppar av plantorna — i vanligaste
            fall å tallplantor — ävensom kvistar, som sedan försäljas å torgen
            i städer och samhällen. Härigenom uppkomma stora skador, dels
            därigenom att många plantor dö och andra återigen hindras i sin
            växt. Dessa senare kunna efter en del år möjligen skjuta ny topp
            och bliva stora träd, men lämna då alltid ett mindervärdigt virke.
            Den ekonomiska förlusten som uppstår genom sagda skadegörelse
            är i allmänhet betydligt större än vad folk tänker. Sålunda har
            en länsjäg- mästare uti Stockholms län uppskattat den årliga skadan
            inom det länet till 30,000 kronor. När man så vet att sagda skadegörelse
            förekommer på spridda ställen över hela landet förstår man att
            det är stora värden som sålunda årligen omintetgöras. För att
            råda bot mot sagda förfarande, torde det vara nödvändigt att nuvarande
            lagstiftning mot s.k. åverkan revideras. Riksdagen beslöt visserligen
            1924 i skrivelse till Kungl. Maj:t begära utredning rörande möjligheterna
            för beredande av ökat skydd mot skade- görelse å ungskog samt
            framläggande för riksdagen av det förslag, vartill utredningen
            kunde giva anledning, men vid föredragning den 17 juli 1925 Bihang
            till riksdagens protokoll 1927. 4 saml. 35 häft. (Nr 193—197.)
            3
          </p>
          <pb facs="riksdagen-motions-pdf/data/1927/mot_1927__ak__197/mot_1927__ak__197-002.pdf"/>
          <p>
            22 Motioner i Andra kammaren, Nr 197.
          </p>
          <p>
            inför tillförordnad regering har Kungl. Maj:t med hänsyn till
            vad i ärendet förekommit» funnit riksdagens berörda skrivelse
            ej föranleda till vidare åtgärd. Ärendet hade varit på remiss
            för yttrande till domänstyrelsen, som i utlåtande den 22 december
            1924 avstyrkte särskild lagstiftning — uti samma sak hade domänstyrelsen
            den 20 november 1913 ett motsatt ytt- rande. Med överlämnande
            av domänstyrelsens utlåtande infordrades därefter länsstyrelsernas
            och skogsvårdsstyrelsernas yttranden. Åtta länsstyrelser och nio
            skogsvårdsstyrelser uttalade anslutning till domänstyrelsens stånd-
            punkt, varemot sexton länsstyrelser och fjorton skogsvårdsstyrelser
            till- styrkte, vissa styrelser såväl utsträckning av åklagarens
            åtalsplikt som lagfästande av ett tillståndsförfarande, andra
            styrelser ettdera av dessa alternativ. Från åtskilliga länsstyrelser
            och skogsvårdsstyrelser vitsordades i synnerligt positiv form,
            att frågan gällde ett betydande såväl privat- som nationalekonomiskt
            intresse, och att de påtalade övergreppen nått en omfattning,
            som påkallade lagstiftningsåtgärd. Att efter riksdagens uttalade
            önskan och de starkt motiverade kraven från ett flertal länsstyrelser
            och skogsvårdsstyrelser, Kungl. Maj:t ändå kom till sitt ovan
            sagda beslut, är oförklarligt. Då genom gällande skogsvårdslag,
            stora krav ställas på den enskilde mark- och skogsägaren, så böra
            väl icke de, som bara förstöra och bryta ner vad andra ha åstadkommit,
            oantastade få fara fram som de vilja. Ja, förhållandet är för
            närvarande sådant, att om en enskild man, som upp- dragit skog
            — detta må vara frivilligt å kalmark eller genom åläggande å avverkad
            skogsmark — bryter mot lagar å eget område, så är påföljden strängare
            för honom, än om en utomstående gör sig skyldig till samma handlingssätt.
            Då vidsträckta ungskogsområden årligen nästan helt och hållet
            bliva ödelagda, torde detta, trots ärendets tidigare öde, tillräckligt
            tala för be- hovet av att något åtgöres. I anledning av vad sålunda
            anförts hemställes,
          </p>
          <p>
            att riksdagen måtte i skrivelse till Kungl. Maj:t anhålla om
            utredning rörande möjligheterna för ökat skydd mot skadegörelse
            å växande ungskog samt fram- läggande för riksdagen av det förslag,
            vartill utred- ningen kan giva anledning.
          </p>
          <p>
            Stockholm den 21 januari 1927. Herman Andersson.
          </p>
          <p>
            Stockholm, Isaac Marcus” Boktryckeri-Aktiebolag, 1927.
          </p>
        </div>
      </div>
    </body>
  </text>
</TEI>
