<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-02122">
  <teiHeader>
    <fileDesc>
      <titleStmt>
        <title>Stiftelser i välfärden</title>
        <author corresp="i-Ev2bAyMrQ6WFtkDbPD2E9z">av Magnus Stuart (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2122 av Magnus Stuart (M)</title>
          <idno type="rdwebb">H9022122</idno>
          <rs type="number">2122</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H9022122/text</ref>
          <ref type="dokument_url_html">http://data.riksdagen.se/dokument/H9022122</ref>
          <ref type="dokumentstatus_url_xml">http://data.riksdagen.se/dokumentstatus/H9022122</ref>
          <ref type="docx">http://data.riksdagen.se/fil/5E9BC263-7F8C-467C-B6C5-9DB58C9772A4</ref>
          <ref type="pdf">http://data.riksdagen.se/fil/C4B72BBB-FDCB-4C8D-B5ED-628C1CAE32D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev2bAyMrQ6WFtkDbPD2E9z</idno>
            <name>Magnus Stuart</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HXCWaCLEqXQZEvPJkZszYU" type="signed"/>
        <correspContext corresp="i-HXCWaCLEqXQZEvPJkZszYU">
          <note type="signatory" corresp="i-Ev2bAyMrQ6WFtkDbPD2E9z"/>
        </correspContext>
        <correspAction xml:id="i-TEv7vHRG3a7rX5AZTiXcrP" type="submitted">
          <date when="2021-10-01"/>
          <time when="15:21:05"/>
        </correspAction>
        <correspAction xml:id="i-D137FpcxRao3etKGip5drE" type="reviewed">
          <date when="2021-10-01"/>
          <time when="16:31:00"/>
        </correspAction>
        <correspAction xml:id="i-GQNJafdksTzHpkKybbSWbw" type="referred">
          <date when="2021-10-14"/>
        </correspAction>
        <correspAction xml:id="i-FnVGhXMh67dEQEMDp7NhKz" type="assigned">
          <date when="2022-10-05"/>
          <time when="11:38:07"/>
        </correspAction>
        <correspContext corresp="i-FnVGhXMh67dEQEMDp7NhKz">
          <ref type="assignedTo">Finansutskottet</ref>
        </correspContext>
        <correspAction xml:id="i-YcMb1hTEspx1YcvdERXFsP" type="behandlas_i"/>
        <correspContext corresp="i-YcMb1hTEspx1YcvdERXFsP">
          <ref type="uppgift">2021/22:FiU26</ref>
          <ref type="ref_dok_id">H901FiU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DUyCt4uNHDiE6zE8XCPviF" type="motHeader">
        <div xml:id="i-F3b6vh7NsRSrGidni4iAV2" type="motTitle">
          Motion till riksdagen 2021/22:2122 av Magnus Stuart (M) Stiftelser
          i välfärden
        </div>
      </div>
      <div xml:id="i-TwCaNyBBtbrQ1Gt147kKc6" type="motBody">
        <div xml:id="i-5dK62VzAGLWwgsAMnvnstW" type="motProposal" subtype="förslag">
          <head xml:id="i-JJj19guxprvts6p5ny3cpn">
            Förslag till riksdagsbeslut
          </head>
          <list xml:id="i-VkJDNtaf6c73HUSeYt8frj" style="ol">
            <item xml:id="i-NRdsHEfwV8uNb8G3EvALTy">
              Riksdagen ställer sig bakom det som anförs i motionen om att
              undanröja hinder för stiftelser som bedriver välfärd att få del
              av offentliga stöd och tillkännager detta för regeringen.
            </item>
            <item xml:id="i-GfN2imSaiAsHsMmobcBaq2">
              Riksdagen ställer sig bakom det som anförs i motionen om att
              införa en definition av idéburna aktörer i välfärden och tillkännager
              detta för regeringen.
            </item>
            <item xml:id="i-J4HUPmCe4bXRvFzxWm11rf">
              Riksdagen ställer sig bakom det som anförs i motionen om en totalöversyn
              av alla förordningar som i dag berör ideella och idéburna aktörer
              i välfärden och tillkännager detta för regeringen.
            </item>
          </list>
        </div>
        <div xml:id="i-JLAnbQXzTNjHEbqGNzcJb1" type="motContent">
          <head xml:id="i-DzFmUb5r86DdNfKFQT5q8J" type="h1">
            Motivering
          </head>
          <p xml:id="i-W6oobLvi3uzLSQLVnYe7Yh">
            Vid samhällskriser av olika slag kliver civilsamhället fram och
            bidrar till lösningar av akuta utmaningar. Det gäller såväl frivilligt
            arbete vid skogsbränder, flyktingströmmar och pandemier, som professionella
            insatser löpande för människor i utsatthet. Under coronakrisen
            har riksdagen vid flera tillfällen beslutat om särskilda stöd
            till de organisa­tioner som möter behov där kommuner och regioner
            inte alltid räckt till, där ideella krafter behövts för människor
            som drabbats särskilt av pandemin.
          </p>
          <p xml:id="i-6oxukkM7VLjs6xnkbg1uYc">
            Ett par exempel på sådana stöd:
          </p>
          <p xml:id="i-Eq6ampDJGkZsYi5VoSB5aG">
            Myndigheten för ungdoms- och civilsamhällesfrågor (MUCF) fick
            under 2020 och 2021 vid flera olika tillfällen i uppdrag att fördela
            stöd för socialt utsatta pga. pandemin. (T ex senast enligt förordning
            (2021:134) om statsbidrag med anledning av covid-19 till vissa
            organisationer som bedriver verksamhet som riktar sig till människor
            i socialt särskilt utsatta situationer, men även under 2020.)
            Stöden var avsedda för organisationer som arbetar med sociala
            och humanitära insatser, liksom mot äldres ensamhet under pandemin.
          </p>
          <p xml:id="i-98DC5EFrCtADG8MmKYRvA3">
            Socialstyrelsen (förordning 2021:133) fick i uppdrag att fördela
            medel till ideella organisationer som ”huvudsakligen bedriver
            verksamhet /för/ (…) barn i utsatta situationer, våldsutsatta
            kvinnor, barn och hbtqi-personer, våld i nära relationer, hedersrelaterat
            våld och förtryck”.
          </p>
          <p xml:id="i-VU9vtBz7wbxftqV8FQx6sE">
            Bland de idéburna välfärdsaktörerna finns åtskilliga organisationer
            som gör precis den typ av insatser som dessa stöd avser. Dock
            uteslöts de redan från början pga. förordningarnas konstruktion:
            det var endast ideella föreningar som kunde söka stöden.
          </p>
          <p xml:id="i-Dad3Ekrsw12NYu3fsfX6ka">
            Eftersom ca 40 % av de idéburna (ideella) aktörerna av historiska
            eller andra skäl bedriver sin verksamhet i stiftelseform är det
            olyckligt att de diskrimineras i de förordningar som styr denna
            typ av stöd.
            <ref xml:id="i-4vnJ3CMQyNRN3Wu5xmk7BE" target="i-KEXTfhYA3tY9qkgDeL5fYV">
              [1]
            </ref>
            Tyvärr är inte problemet nytt eller knutet till pandemin: vid
            t ex flyktingmottagandet hösten 2015 då många ensamkommande barn
            anlände till Sverige gjorde flera stiftelser viktiga insatser
            när det gällde mottagandet, boende mm. Då var det länsstyrelserna
            som fördelade ekonomiskt stöd för integration till organisationer
            som hjälpte till. Även då diskriminerades de som bedrev sina insatser
            i stiftelseform. Detta var inte resultat av någon bedömning av
            huruvida deras insatser uppnådde viss kvalitet eller kunde liknas
            vid det som andra ideella organisationer gjorde, utan en rent
            mekanisk uteslutning pga. juridisk associationsform.
          </p>
          <p xml:id="i-P35nxLFKb1ekJjQrFdw1EY">
            I MUCF:s uppdrag finns krav på demokratisk uppbyggnad av de ideella
            föreningar man ger stöd. Det är rimligt då det gäller t ex politiska
            ungdomsförbund eller andra föreningar som riktar sig till ungdomar
            med sin verksamhet där demokratisk uppbygg­nad är själva poängen
            med föreningens existens.
          </p>
          <p xml:id="i-PffPLhvPhTuxFtR6yp4tCU">
            Det är däremot inte rimligt där civilsamhället gör insatser,
            t ex i en kris, att utesluta en viss form av organisation som
            i alla övriga avseenden bidrar minst lika väl till lösningen som
            ideella föreningar.
          </p>
          <p xml:id="i-FMU8YdA4XtRaUyifV6nTrR">
            Det orimliga i uppdelningen kan illustreras av två liknande idéburna
            välfärdsaktörer: Bräcke diakoni med bas i Göteborg och Ersta diakoni
            med bas i Stockholm. Bräcke är lite yngre (grundat på 1920-talet)
            medan Erstas historia går tillbaka till 1850-talet. De är sprungna
            ur samma diakonala tradition för sociala insatser och är idag
            ungefär lika stora med verksamheter inom äldreomsorg &amp; hospice,
            sjukvård, rehabilitering, barn &amp; unga samt LSS. Båda är upphandlade
            av regioner och kommuner och levererar inom ramen för ett stort
            antal LOU- och LOV-avtal.
          </p>
          <p xml:id="i-9uVD9RPiVQHwtNzguCKsJg">
            Men p g a att Bräcke diakoni är en stiftelse har den uteslutits
            från att ta del av alla coronasatsningar som nämndes i början
            av motionen, trots att man utför precis det sociala arbete som
            stöden tar sikte på.
          </p>
          <p xml:id="i-FgYApA5Wx8g7hkf38wA2Bj">
            Samma diskriminering drabbar aktörer som direkt syftar till att
            hjälpa våldsutsatta kvinnor och barn, precis de målgrupper som
            Socialstyrelsens utlysning tidigare i år riktades till.
          </p>
          <p xml:id="i-4w9Dba8WPnQQmLKVGPHZ9p">
            Ett exempel är Stiftelsen Unga Kvinnors Värn, som var Stockholms
            första kvinno­hus och har arbetat med utsatta kvinnor sedan år
            1914. Verksamheten har i över 100 år anpassats till de behov som
            uppstått när det gäller utsatta kvinnors situation. Idag är Unga
            Kvinnors Värns boende ett HVB-hem och står under tillsyn av Ivo,
            Inspektionen för vård och omsorg. Placering på hemmet sker i samarbete
            med kommunens social­tjänst.
          </p>
          <p xml:id="i-LoHib1WJmetF9BZ4r4b9mF">
            Trots alltså att andra myndigheter godkänner och samarbetar med
            stiftelsen ansågs den inte godkänd att ingå i målgruppen för Socialstyrelsens
            utlysning om statsbidrag till ideella organisationer som bistår
            våldsutsatta kvinnor. Inte heller här gjordes någon bedömning
            av själva insatserna. Unga kvinnors värn diskvalificerades pga.
            sin associationsform.
          </p>
          <p xml:id="i-VvY8WXyUJqrsFGwGCGtFyF">
            Dessa exempel illustrerar det orimliga i såväl MUCF:s som Socialstyrelsens
            förordningar i den del som utesluter stiftelser vilka i alla andra
            avseenden är godkända samarbetspartners eller underleverantörer
            till kommuner och regioner.
          </p>
          <p xml:id="i-59YPvro5heBajQKpgHdKQv">
            Riksdagen bör ge regeringen till känna att dessa förordningar
            och andra som används för statsbidrag till organisationer som
            gör särskilda insatser i kriser bör skrivas om så att de inte
            diskriminerar stiftelser.
          </p>
          <p xml:id="i-G4ErrjoUbXCYx1EnKFd26u">
            Behovet av en definition av idéburen aktör i välfärden.
          </p>
          <p xml:id="i-8qK6rKcztTL5VNcEw56qbC">
            I utredningen ”Idéburen välfärd” (SOU 2019:56) som överlämnades
            till regeringen i december 2019 och som under 2020 remissbehandlades
            finns förslag på en definition av idéburna aktörer i välfärden.
            Förslaget utgår inte från associationsform, utan tar sikte på
            andra kriterier som t ex syftet med verksamheten och hur ett eventuellt
            ekonomiskt överskott hanteras. Om definitionen införs i en ny
            lag (som utredaren har föreslagit och remissinstanserna var positiva
            till) kan problemet med diskriminering av stiftelser undanröjas.
          </p>
          <p xml:id="i-56NSGCd5NWCy6EVR2bzAcr">
            Regeringen bör därför snarast lägga fram förslaget för riksdagen.
            Då bör också en totalöversyn göras av alla förordningar, inte
            endast ovannämnda hos Socialstyrelsen och Myndigheten för civilsamhällesfrågor,
            så att en stringent definition tillämpas i stället för varierande
            idéer och kriterier som bygger på juridisk associationsform.
          </p>
        </div>
        <div xml:id="i-RAqDphAbN7bJxe2Y7GhvrC" type="motSignatures">
          <list xml:id="i-2H3fKCfmWjKix28BXPGryp">
            <item xml:id="i-HUBTy292mRwzd6h2a1gzaf">
              Magnus Stuart (M)
            </item>
          </list>
        </div>
        <div xml:id="i-TVcxC5QD3eGFZmvT2axH1W" type="motNotes">
          <noteGrp xml:id="i-QZAPFxX7PYtVSAHh5AX6TQ">
            <note xml:id="i-KEXTfhYA3tY9qkgDeL5fYV">
              [1] Uppgiften om 40 % stiftelser är hämtad ur ”Tillväxt i coronatider”
              (Famna, 2020).
            </note>
          </noteGrp>
        </div>
      </div>
    </body>
  </text>
</TEI>
