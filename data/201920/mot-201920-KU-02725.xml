<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-02725">
  <teiHeader>
    <fileDesc>
      <titleStmt>
        <title>Motverka hybridkrigföring i form av propaganda</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2725 av Karin Enström m.fl. (M)</title>
          <idno type="rdwebb">H7022725</idno>
          <rs type="number">2725</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H7022725/text</ref>
          <ref type="dokument_url_html">http://data.riksdagen.se/dokument/H7022725</ref>
          <ref type="dokumentstatus_url_xml">http://data.riksdagen.se/dokumentstatus/H7022725</ref>
          <ref type="docx">http://data.riksdagen.se/fil/DF0EA15E-A8C8-446D-B788-A37FA7D5256D</ref>
          <ref type="pdf">http://data.riksdagen.se/fil/99EF1421-D625-4628-A2E7-78B2F5961766</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JVJBMZFMJK5YHSMqRKfcrP</idno>
            <name>Lars Jilmstad</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2kmXYjdJPDS8oTnYCwihpr" type="signed"/>
        <correspContext corresp="i-2kmXYjdJPDS8oTnYCwihpr">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-JVJBMZFMJK5YHSMqRKfcrP"/>
        </correspContext>
        <correspAction type="submitted" xml:id="i-So687bVx9TA5hXhJttoBhu">
          <date when="2019-10-03"/>
          <time when="12:12:43"/>
        </correspAction>
        <correspAction type="reviewed" xml:id="i-2zhdNn7n4yfm62Y645ZR7i">
          <date when="2019-10-03"/>
          <time when="14:23:21"/>
        </correspAction>
        <correspAction type="referred" xml:id="i-XzZNGrDbaHK8R8efdMpTax">
          <date when="2019-10-11"/>
        </correspAction>
        <correspAction type="assigned" xml:id="i-K7UwqZAwAGVFyNfe3Mduf7">
          <date when="2020-06-05"/>
          <time when="16:39:53"/>
        </correspAction>
        <correspContext corresp="i-K7UwqZAwAGVFyNfe3Mduf7">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-3Vjbob3aMsf92hM7mDKStM"/>
        <correspContext corresp="i-3Vjbob3aMsf92hM7mDKStM">
          <ref type="uppgift">2019/20:KU14</ref>
          <ref type="ref_dok_id">H701KU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU14</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2725 av Karin Enström m.fl. (M) Motverka hybridkrigföring i form av propaganda</div>
      </div>
      <div type="motBody">
        <div type="motProposal" subtype="förslag">
          <head xml:id="i-TJvVy6ihzfzFV2ZSG9MzXc">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-ALHs65P3uRH7u54evZeL4d">
              Riksdagen ställer sig bakom det som anförs i motionen om att
              se över om det i yttrandefrihetsgrundlagen bör tillskapas en möjlighet
              att genom vanlig lag införa bestämmelser om ingripande mot fortsatt
              sändning av ett utbud som utgörs av sådan propaganda som huvudsakligen
              riktar sig till mediekonsumenter i något annat medlemsland i Europeiska
              unionen och som utgör ett led i eller en förberedelse för hybridkrigföring,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-Gdvw4Ajth2hsU5qfdYHSxh">
            Motivering
          </head>
          <p xml:id="i-3WxDrADbYAWsmmcF8yRFLB">
            Modern krigföring äger inte enbart rum på slagfältet. Långt innan
            det första skottet avlossas kan cyberattacker, propagandakrigföring
            och andra liknande åtgärder ha inneburit att en part tillskansat
            sig ett starkt utgångsläge, när en öppen, väpnad konflikt väl
            inleds. Den ryska krigföringen gentemot Ukraina är ett aktuellt
            och tydligt exempel på detta. Genom propaganda riktad till den
            rysktalande delen av den ukrainska befolkningen har Ryssland försökt
            destabilisera Ukraina och undergräva den ukrainska regeringens
            legitimitet i förhållande till delar av dess egen befolkning.
            Detta har också varit tämligen framgångsrikt och bidragit till
            Ukrainas svårigheter att värja sig mot den ryska aggressionen.
          </p>
          <p xml:id="i-65rfY4o6jra5i1n93mQj9b">
            En inte oväsentlig del av den ryska propagandan utgörs av tv-sändningar.
            Det handlar såväl om sändningar på ryska som vänder sig till den
            egna befolkningen och rysktalande grupper i Rysslands grannländer
            som om sändningar på andra språk, främst engelska, som vänder
            sig till publik i andra europeiska länder. Dessa sändningar kännetecknas
            av att de i hög grad förmedlar en ensidig och förvriden verklighetsbild,
            som passar den ryska statsledningens syften.
          </p>
          <p xml:id="i-66NUCcYXKQeoNEynYLZKv4">
            De baltiska länderna har känt sig pressade av den ryska propagandan.
            Där finns stora, ryskspråkiga minoriteter som kan vara mottagliga
            för budskap av detta slag.
          </p>
          <p xml:id="i-HvHDbUyv4B9Vcits2KJ6kS">
            Det förekommer att ryska tv-företag etablerar sig i något EU-land
            för att bedriva verksamhet som i praktiken riktar sig till den
            ryskspråkiga publiken i de baltiska länderna. Ett exempel är satellitprogramtjänsten
            Rossija RTR, som tillhandahålls av det ryska programföretaget
            NCP Rusmediacom och kan tas emot i Estland, Lettland och Litauen
            genom användandet av en satellitupplänk belägen vid Kaknästornet.
            Programtjänsten registrerades hos Myndigheten för radio och tv
            (som nu heter Myndigheten för press, radio och tv) den 16 maj
            2012. Programtjänsten står under svensk jurisdiktion enligt 1
            kap. 3 § 2 radio- och tv-lagen.
          </p>
          <p xml:id="i-V8UmM8WaeqngUtEQjBUJZA">
            År 2015 lämnade den lettiska myndigheten The National Mass Media
            Council till Myndigheten för radio och tv in anmälningar mot programinnehåll
            i Rossija RTR. Den lettiska myndigheten gjorde gällande att innehåll
            i vissa program i Rossija RTR stred mot bestämmelser om bland
            annat hets mot folkgrupp med hänvisning till artikel 6 i AV-direktivet
            samt att kanalens nyhetssändningar inte levde upp till kravet
            på opartiskhet och saklighet. Enligt svensk rätt gäller dock inte
            något krav på opartiskhet och saklighet för tv-sändningar, utom
            för SVT och TV4. Demokratibestämmelsen i 5 kap. 1 § radio- och
            tv-lagen är inte tillämplig på enskilda program – vare sig vad
            gäller satellitsändningar eller andra sändningar – utan innebär
            att programverksamheten som helhet ska präglas av det demokratiska
            statsskickets grundidéer, principen om alla människors lika värde
            och den enskilda människans frihet och värdighet. Alltså kunde
            varken granskningsnämnden för radio och tv eller Myndigheten för
            radio och tv ingripa mot sändningarna. Justitiekanslern (JK) kom
            fram till att JK inte kunde pröva om brottet hets mot folkgrupp
            begåtts. Polismyndigheten beslutade därefter, i samråd med åklagare,
            att lägga ner sin förundersökning vad avsåg hets mot folkgrupp.
          </p>
          <p xml:id="i-P4emLu63tskeF2UEPHEgQ6">
            I Sverige råder etableringsfrihet för tv-sändningar, utom vad
            gäller sändningar i etern där frekvensutrymmet är begränsat. Det
            framgår av yttrandefrihetsgrundlagen 3 kap. 1 § första stycket.
            Vem som helst har alltså rätt att exempelvis starta kabel‑tv‑sändningar.
            Utgångspunkten är att innehållet i tv-sändningar inte ska regleras
            av lagstiftaren och att lagstiftaren inte ska kunna stoppa eller
            på annat sätt försvåra tv-sändningar grundat på sändningarnas
            innehåll. Samma paragrafs andra stycke ger dock utrymme för att
            i vanlig lag meddela bestämmelser om ingripanden mot fortsatt
            sändning av ett utbud som inriktas på våldsframställningar, pornografiska
            bilder eller hets mot folkgrupp. Lagstiftaren har använt denna
            möjlighet genom att i radio- och tv-lagen 5 kap. 2–3 §§ ange regler
            för när och på vilket sätt ingående våldsskildringar av verklighetstrogen
            karaktär och pornografiska bilder får sändas. Om någon vid upprepade
            tillfällen bryter mot dessa bestämmelser får JK, med stöd av radio-
            och tv-lagen 17 kap. 13 §, förelägga denne att inte på nytt göra
            detta och förena föreläggandet med vite. Däremot har lagstiftaren
            inte använt möjligheten att meddela bestämmelser om ingripanden
            mot sändningar som inriktas på hets mot folkgrupp.
          </p>
          <p xml:id="i-9qBrQn57hfyyM4AwCy5qRZ">
            Vad gäller bestämmelser om innehållet i tv-sändningar kan även
            nämnas att radio- och tv-lagen reglerar reklam, otillbörligt gynnande
            av kommersiella intressen, produkt­placering och sponsring. Den
            som inte följer dessa bestämmelser kan åläggas att betala en särskild
            avgift om maximalt fem miljoner kronor.
          </p>
          <p xml:id="i-Gy48RrAJE9iZ8Zu5abzTtt">
            Man kan alltså konstatera att svensk lag reglerar innehållet
            i kabel- och satellit­sändningar vad gäller våldsskildringar,
            pornografi och kommersiella meddelanden. Däremot finns inget utrymme
            för att vidta åtgärder mot propagandasändningar som är ett led
            i hybridkrigföring mot Sverige eller mot något annat land.
          </p>
          <p xml:id="i-2HG28YF33RardRRrK8NE9h">
            Det finns mycket goda skäl för lagstiftaren att vara mycket återhållsam
            när det gäller att reglera innehållet i tv-sändningar och ge myndigheter
            möjlighet att ingripa mot sändningar till följd av innehållet
            i sändningarna. En fri debatt och fri åsiktsbildning är grundläggande
            inslag i ett demokratiskt samhälle. Också propaganda hanteras
            vanligen bäst genom att påståenden granskas och ifrågasätts i
            en öppen debatt. Samtidigt kan det vara klokt att fundera över
            om det är rimligt att våra liberala, svenska regler kan utnyttjas
            av främmande makt till att bedriva propagandasändningar som utgör
            ett led i hybridkrigföring gentemot andra länder. Vi menar att
            en utredning behöver analysera detta noga.
          </p>
          <p xml:id="i-Y2f8vnuSzRawL4NbmA2SUb">
            Vår bedömning är att Sverige för dagen inte löper någon större
            risk att skadas påtagligt av propagandistiska tv-sändningar. Förtroendet
            för etablerade, svenska medier, inte minst SVT, är starkt, även
            efter framväxten av nya, nätbaserade kommunikations­former. Mot
            bakgrund av detta bör det inte komma i fråga att ingripa mot innehållet
            i tv-sändningar som huvudsakligen vänder sig till en svensk publik,
            även om sändningarna skulle ha en propagandistisk karaktär. Däremot
            befinner sig en del länder i Rysslands närhet, där det bor ryskspråkiga
            minoriteter, i en delvis annan situation. Till följd av bland
            annat bristande integration av dessa grupper i majoritetssamhället
            och bristen på nationellt baserade public service-sändningar på
            det ryska språket finns en större risk för att propaganda kan
            bidra till social oro på ett sätt som innebär att propaganda kan
            vara ett verksamt led i hybridkrigföring. Vi vill därför att en
            utredning ska se över om det i yttrandefrihetsgrundlagen bör tillskapas
            en möjlighet att genom vanlig lag införa bestämmelser om ingripande
            mot fortsatt sändning av ett utbud som utgörs av sådan propaganda
            som huvudsakligen riktar sig till mediekonsumenter i något annat
            medlemsland i Europeiska unionen och som utgör ett led i eller
            en förberedelse för hybridkrigföring. Avgränsningen till EU-länder
            är viktig för att det inte ska finnas något utrymme att ingripa
            mot sändningar som riktar sig till befolkningen i en odemokratisk
            stat och som syftar till att undergräva diktaturen.
          </p>
          <p xml:id="i-UMwfp2RHSHXqg83Zpah2EE">
            Det finns självklart flera problem med att införa en reglering
            av det slag som skisseras här. Man kan utan större problem på
            ett objektivt sätt konstatera om en tv-sändning innehåller våldsskildringar,
            pornografi eller kommersiella meddelanden, medan det inrymmer
            ett betydligt större mått av tolkning om en sändning innehåller
            propaganda som utgör led i hybridkrigföring eller inte. Man kan
            också hävda att de länder som kan vara känsliga för propaganda
            snarare borde ta itu med grundläggande problem som rör integration
            och social sammanhållning än be grannländerna att ingripa mot
            vissa tv-sändningar. Samtidigt måste man konstatera att säkerhetsläget
            i vår omvärld har skärpts och att hybridkrigföring är en realitet
            i vårt närområde. Då kan det vara motiverat att i en utredning
            analysera rättsläget och sakläget och göra en avvägning mellan
            olika motstående intressen.
          </p>
        </div>
        <div type="motSignatures">
          <list>
            <item xml:id="i-C87WZ63EvRzEmVTjJffWN9">
              Karin Enström (M)
            </item>
            <item xml:id="i-KkZm95oWduLAeUMfvdqvzt">
              Marta Obminska (M)
            </item>
            <item xml:id="i-W6kueWMKk56AJpXSBk54en">
              Erik Ottoson (M)
            </item>
            <item xml:id="i-hv1mdKZecvUibovJCFhGk">
              Ida Drougge (M)
            </item>
            <item xml:id="i-R3K93oTSkUVfpEyexASMDs">
              Lars Jilmstad (M)
            </item>
          </list>
        </div>
      </div>
    </body>
  </text>
</TEI>
