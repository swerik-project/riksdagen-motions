<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01102">
  <teiHeader>
    <fileDesc>
      <titleStmt>
        <title>Reform för att lösa bemanningsproblemet i primärvården</title>
        <author corresp="i-Ev6Dx3pWj2WT32VGQpabaz i-Mu8D3Cyy6PoWGop3KQtfh2">av Finn Bengtsson och Anette Åkesson (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1102 av Finn Bengtsson och Anette Åkesson (båda M)</title>
          <idno type="rdwebb">H4021102</idno>
          <rs type="number">1102</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021102/text</ref>
          <ref type="dokument_url_html">http://data.riksdagen.se/dokument/H4021102</ref>
          <ref type="dokumentstatus_url_xml">http://data.riksdagen.se/dokumentstatus/H4021102</ref>
          <ref type="docx">http://data.riksdagen.se/fil/5080F78A-030D-4924-BAD7-620CACD7B2C5</ref>
          <ref type="pdf">http://data.riksdagen.se/fil/5DAB4D12-87EC-423B-863D-6CF1D558B65A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8rRbUno5qTjGbkLJShwXPV" type="signed"/>
        <correspContext corresp="i-8rRbUno5qTjGbkLJShwXPV">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-Mu8D3Cyy6PoWGop3KQtfh2"/>
        </correspContext>
        <correspAction type="submitted" xml:id="i-BgK6a3bPzPXeY1RwjYueYh">
          <date when="2016-10-03"/>
          <time when="16:23:08"/>
        </correspAction>
        <correspAction type="reviewed" xml:id="i-C7dimtSAYebAHY5MXQgB43">
          <date when="2016-10-04"/>
          <time when="03:04:54"/>
        </correspAction>
        <correspAction type="referred" xml:id="i-LJPqGRtW3hLTpM7BsH9FaW">
          <date when="2016-10-14"/>
        </correspAction>
        <correspAction type="assigned" xml:id="i-MGBRh4uyem4NE1EYL5i6G5">
          <date when="2018-05-17"/>
          <time when="16:35:36"/>
        </correspAction>
        <correspContext corresp="i-MGBRh4uyem4NE1EYL5i6G5">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-KCkVWH6pKXJL9XPcxrGUdP"/>
        <correspContext corresp="i-KCkVWH6pKXJL9XPcxrGUdP">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:1102 av Finn Bengtsson och Anette Åkesson (båda M) Reform för att lösa bemanningsproblemet i primärvården</div>
      </div>
      <div type="motBody">
        <div type="motProposal" subtype="förslag">
          <head xml:id="i-K1CAi3Caa277dy3sxPTAe6">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-HUA3jxkGSEPaw44zV62dTA">
              Riksdagen ställer sig bakom det som anförs i motionen om en reform
              i syfte att lösa bemanningsproblemet i primärvården och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LCotFemSY2d66Wa5Z5rkNk">
            Bakgrund
          </head>
          <p xml:id="i-7PxbGrRrj16Bzzadm49T4j">
            En välfungerande så kallad första linjens sjukvård, det vill
            säga primärvården, är central för att upprätthålla kvaliteten
            i svensk sjukvård. Men idag sviktar denna funktion påtagligt och
            sjukvården klarar exempelvis inte av att leverera en patientansvarig
            läkare och en fast vårdkontakt till alla patienter, trots att
            de senare har rätt till detta enligt lag. I sin tur orsakas detta
            av att de regionala sjukvårdshuvudmännen har stora svårigheter
            att bemanna vårdcentralerna med fast personal. Det bedöms att
            det idag är en brist på cirka 1 400 specialistläkare i allmänmedicin
            (”distriktsläkare”) parallellt med att det finns nästan 1 000
            så kallade hyrläkare inom primärvården. De senare kan och vill
            följaktligen arbeta just i primärvården, men avstår samtidigt
            från att vilja vara fast anställda där. Varför?
          </p>
          <p xml:id="i-TLwcUMjicCvK9uhbDfKNaU">
            Svaret på den frågan är troligen minst trefaldig.
          </p>
          <p xml:id="i-3ZqjVXckPs7majZWavsdm1">
            Den första orsaken kan spåras i att vårdcentraler som är fullbemannade
            inte har svårt att nyrekrytera läkare till fast anställning. Det
            omvända gäller vårdcentraler som är kraftigt underbemannade, där
            få önskar fast anställning vid en sådan arbetsplats lätt biter
            sig fast och lösningen istället blir ständigt inhyrda läkare för
            viss tid. En negativ spiral med brist på kontinuerlig patientansvarig
            läkare och fast vårdkontakt för patienterna vid en sådan vårdcentral
            blir vanligen följden, och den lagliga rätten till detta kan inte
            upprätthållas. Att så är fallet bekräftas dels av resultaten gjorda
            i den Nationella Patientenkäten, dels i en enkätundersökning gjord
            av Sveriges Läkarförbund som riktats till alla specialister och
            blivande specialister i allmänmedicin. Båda enkäternas svar anger
            läkarbemanningen på vårdcentralen som den avgörande komponenten
            för att garantera bland annat kontinuiteten i vården och därmed
            såväl kvaliteten i vården som patienttryggheten.
          </p>
          <p xml:id="i-4hjY2rUUanYTjLQsP8xgwa">
            Den andra orsaken står att spåra i den ofta upplevda olusten
            att vara fast anställd hos en arbetsgivare som inte sällan överbelastar
            läkaren med administrativa rutiner och bördor som förtar tiden
            från det man utbildat sig till och vill genomföra: träffa, försöka
            hjälpa och behandla patienter. Kort sagt, allt för många arbetsgivare
            i sjukvården, framförallt offentliga dito, upplevs inte sällan
            som oengagerade i personalens önskemål om hur verksamheten ska
            bedrivas på bästa sätt för patienterna. Detta i sin tur bottnar
            i okunskap bland sjukvårdsadministratörer och sjukvårdspolitiker
            om villkoren för att göra ett bra arbete som läkare visavi patienterna
            och deras anhöriga. Det är då naturligt att inte vilja ha en alltför
            bunden relation till en sådan arbetsgivare, utan man väljer hellre
            att stå mera självständig med en tillfällig kontrakterad arbetsrelation
            till en sådan uppdragsgivare – man låter sig hyras in istället
            för att anställas fast.
          </p>
          <p xml:id="i-SkBK7cESVjQ7dBZ241vRra">
            Den tredje orsaken är den kroniska bristen på specialister i
            allmänmedicin i sig. Denna bristsituation bottnar i sin tur på
            att det dels på grund av att sjukvårdshuvudmännen ofta inte ses
            som en optimal arbetsgivare för specialister i allmänmedicin av
            ovan angivna skäl så söker sig inte utbildade läkare till specialiteten.
            Särskilt inte om arbetsgivaren uttalat att de inte vill ha med
            hyrläkare att göra, men tvingas till det för att läkarna inte
            vill bli fast anställda hos en arbetsgivare som inte förstår deras
            önskan om att verka i en friare roll visavi sjukvårdshuvudmannen
            i sitt uppdrag. Dels att satsningen på utbildningsplatser för
            blivande specialister i allmänmedicin fortfarande ligger på en
            alldeles för låg nivå i förhållande till det behov som finns.
          </p>
          <head type="h1" xml:id="i-TyLDqYkDUdcDMJYJ9agxup">
            Motivering
          </head>
          <p xml:id="i-E9p1AS9f5wpDY21MmNfFa4">
            Lösningen på bemanningsproblemet i primärvården bör ta fasta
            på ovanstående analys. Då hjälper det föga att skylla allt på
            hyrläkarsystemets elände i sig. Detta är ett symptom på att något
            är galet hos arbetsgivarparten och sjukvårdshuvudmännen, inte
            att hyrläkarna är illasinnade figurer som inte vill underordna
            sig en uppdragsgivare som inte erbjuder dem en tillräckligt intressant
            och engagerande verksamhet i vilken man vill ha en fast anställning.
            Hyrläkarna skulle säkert vilja ha en god kontinuitet i kontakten
            med sina patienter, men det att man väljer denna lösning som inte
            alltid är förenligt med detta bygger alltså på att man vill ha
            en friare ställning gentemot sin uppdragsgivare.
          </p>
          <p xml:id="i-CPiqjkEZVShdG2jT6mEwqv">
            Problemet kan då lösas genom att med denna insikt se om man på
            nationell nivå kan definiera ett gemensamt basuppdrag för specialister
            i allmänmedicin som i sin tur kan ligga till grund för gemensamma
            regler för ersättningar vilket ger lika villkor för alla aktörer.
            Relationen mellan uppdragsgivaren och specialisten i allmänmedicin
            skulle under sådana förutsättningar kunna innebära mera långt
            syftande avtal mellan den som uppdrar och den som utför vården.
            I förlängningen kan detta, rätt hanterat, leda till en ökad tilltro
            och förståelse mellan arbetsgivar- och arbetstagarpart vilket
            kan leda till ett ökat antal fasta anställningar i primärvården
            jämfört med idag. Men genom enbart misstänksamhet mot hyrläkarsystemet
            i sig lär man knappast kunna tvinga fram flera fasta anställningar
            i primärvården, det är som att försöka ”skjuta på budbäraren”
            istället för att försöka konstruktivt lösa problemet. Toppas detta
            med ett ökat antal utbildningsplatser för specialister i allmänmedicin,
            så kan kanske den negativa spiralen av fortsatt och ökande låg
            bemanning på många av våra vårdcentraler idag så småningom brytas.
          </p>
          <p xml:id="i-Zgq9dD616Zdsn9cerYBqm">
            Norge stod inför en nästan lika desperat situation för primärvården
            2001. 850 familjeläkare fattades och disciplinen allmänmedicin
            ansågs uträknad. Men man införde då en reform som tog sikte på
            att skapa goda förutsättningar för läkarna att etablera sin egen
            verksamhet. De centrala delarna i avtal och ersättningar fastställdes
            på nationell nivå. Detta resulterade i likvärdiga spelregler över
            hela landet och gav snabbt stabilitet för ett fungerande system.
            År 2005 var nästan alla allmänläkartjänster i Norge besatta trots
            att också ett stort antal nya tjänster hade inrättats. Det viktigaste
            resultatet var att nu hade nästan alla norrmän tillgång till en
            fast läkarkontakt.
          </p>
          <p xml:id="i-8fpNfbcTpuHu6GjLPj5byZ">
            Vi vill därför med denna motion att regeringen tar fram en reform
            med inriktning mot att fler allmänläkare uppmuntras att etablera
            verksamheter samtidigt som staten satsar på ett ökat antal specialistutbildningsplatser.
            Parallellt med detta bör staten ta initiativ till att skapa gemensamma
            spelregler inom ramen för ett nationellt basuppdrag för primärvården.
            Vi är övertygade om att en sådan reform, likt i Norge, kan såväl
            skapa tillgång till fler specialister i allmänmedicin, som vi
            så innerligt väl behöver, som en stabilitet och en utvecklingskraft
            i ett primärvårdssystem som fungerar för patienternas bästa genom
            ökad tillgänglighet, ökade valmöjligheter och ökad trygghet genom
            förbättrad kontinuitet oavsett var i landet man bor. Kan Norge
            så kan vi!
          </p>
          <p xml:id="i-KuYGLA5xR46nPoRpJDUUw8">
            Även om vi inte behöver eller kan ”kopiera över” den norska reformen
            för primärvården rakt av, är det viktigt att man inser behovet
            av mångfald i utförarledet som kan skapa förutsättningar för den
            valfrihet som är så eftersträvansvärd av patienterna. Ett viktigt
            led i att uppnå detta är då att också skrota dagens förslag från
            visst politiskt håll om att sätta ett tak för vinstuttag eller
            helt kräva stopp för vinster i all sjukvårdsverksamhet.
          </p>
          <p xml:id="i-DnbGcwiimr7KgvqUcQf3KM">
            Vi vill att utskottet genom bifall till denna motion ger regeringen
            detta tillkänna.
          </p>
        </div>
        <div type="motSignatures">
          <list>
            <item xml:id="i-42DBnmn1c25JHY6Wf976ji">
              Finn Bengtsson (M)
            </item>
            <item xml:id="i-RWZDCSTPFLyHzAseqBbc3L">
              Anette Åkesson (M)
            </item>
          </list>
        </div>
      </div>
    </body>
  </text>
</TEI>
