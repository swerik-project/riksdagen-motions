<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02140">
  <teiHeader>
    <fileDesc>
      <titleStmt>
        <title>Arbetsmarknad Västsverige</title>
        <author corresp="i-FrC3WwfjWAuoWu4BnbedDa">av Jan-Olof Larsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2140 av Jan-Olof Larsson m.fl. (S)</title>
          <idno type="rdwebb">H3022140</idno>
          <rs type="number">2140</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022140/text</ref>
          <ref type="dokument_url_html">http://data.riksdagen.se/dokument/H3022140</ref>
          <ref type="dokumentstatus_url_xml">http://data.riksdagen.se/dokumentstatus/H3022140</ref>
          <ref type="docx">http://data.riksdagen.se/fil/C768FC3D-B9E4-4572-A4DA-510E1BCAFC1E</ref>
          <ref type="pdf">http://data.riksdagen.se/fil/32ECCAAB-0BC9-429A-ADC4-A2DD2A4E808F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NJZoKqxvbBjg3XW7WXGhgL</idno>
            <name>Erik Ezelius</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7UUNVyzAFUWjcYRz4Des44" type="signed"/>
        <correspContext corresp="i-7UUNVyzAFUWjcYRz4Des44">
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-NJZoKqxvbBjg3XW7WXGhgL"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-4LKTA9z8sbBuJRYc3JmusK"/>
        </correspContext>
        <correspAction xml:id="i-6JEHUcKuwBAdon7dgq1RXx" type="submitted">
          <date when="2015-10-06"/>
          <time when="12:07:35"/>
        </correspAction>
        <correspAction xml:id="i-R2t3PprgXTKC9utFrvrdqZ" type="reviewed">
          <date when="2015-10-06"/>
          <time when="15:48:16"/>
        </correspAction>
        <correspAction xml:id="i-GxFuqwZutouCmpqj6SoAtT" type="referred">
          <date when="2015-10-13"/>
        </correspAction>
        <correspAction xml:id="i-C2DbeaTF4tAbEKD3iccAmt" type="assigned">
          <date when="2018-06-04"/>
          <time when="09:09:42"/>
        </correspAction>
        <correspContext corresp="i-C2DbeaTF4tAbEKD3iccAmt">
          <ref type="assignedTo">Näringsutskottet</ref>
        </correspContext>
        <correspAction xml:id="i-ATMKtnKt1grdwHFvrG74mv" type="behandlas_i"/>
        <correspContext corresp="i-ATMKtnKt1grdwHFvrG74mv">
          <ref type="uppgift">2015/16:NU17</ref>
          <ref type="ref_dok_id">H301NU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU17</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EDqU66p2q6qKBqJWS612fN" type="motHeader">
        <div xml:id="i-BYAqG8BACYMqQsABVyUVTT" type="motTitle">
          Motion till riksdagen 2015/16:2140 av Jan-Olof Larsson m.fl.
          (S) Arbetsmarknad Västsverige
        </div>
      </div>
      <div xml:id="i-Xe2YfPK1buMZbQLSM4kNXb" type="motBody">
        <div xml:id="i-Hgr5AYVff3qCcxwEuo2c9c" type="motProposal" subtype="förslag">
          <head xml:id="i-JRPBfM8ucp6hTfWxxJgRo7">
            Förslag till riksdagsbeslut
          </head>
          <list xml:id="i-VjgPJweWYkMcWr6eQmBU4G" style="ol">
            <item xml:id="i-5y8XoYdnKkPwQhKyr1umQq">
              Riksdagen ställer sig bakom det som anförs i motionen om behovet
              av insatser för att stärka arbetsmarknaden i Västsverige och tillkännager
              detta för regeringen.
            </item>
          </list>
        </div>
        <div xml:id="i-NPCEn843E2jMMufWBoJ9TV" type="motContent">
          <head xml:id="i-6ywz1PUrvLTaiM8ESYsz4r" type="h1">
            Motivering
          </head>
          <p xml:id="i-2obuBrneJnCJTHLPtkb9jL">
            Västsverige, omfattande de tre länen Halland, Värmland och Västra
            Götaland, hade vid halvårsskiftet 2015 drygt två miljoner invånare.
            Det motsvarar 22,7 procent av landets befolkning. Området skiljer
            sig från övriga landet genom att andelen sysselsatta inom tillverkningsindustri
            och jordbruk/livsmedelsindustri sticker ut. Den snabba utvecklingen
            inom dessa områden gör att Västsverige har speciella behov utifrån
            var investeringar behöver göras inom arbetsmarknadsområdet.
          </p>
          <head xml:id="i-F1N7dFm39Y8qXKENdmAj9k" type="h2">
            Arbetsmarknadsläget i Västsverige
          </head>
          <p xml:id="i-Dnr96KCVCwbuQ9VXeHPXSe">
            Den öppna arbetslösheten i Västsverige minskar liksom i övriga
            landet. Jämför vi ett år tillbaka i tiden, augusti 2015 kontra
            2014, så har såväl Värmland som Västra Götaland en minskad öppen
            arbetslöshet på sex procent eller mer. Hallands minskning stannar
            vid knappt två procent. Då utgår Halland från en lägre arbetslöshetsnivå,
            vilket kan förklara skillnaderna med övriga län i Västsverige.
          </p>
          <p xml:id="i-VBGyDrx6Yhydh1m2koxj8o">
            Vad som oroar är att utvecklingen vad det gäller långtidsarbetslöshet
            inte visar på samma positiva trend.
          </p>
          <head xml:id="i-VTmGVEyxSXFZRubaLTd2kd" type="h2">
            Innovativa och växande företag
          </head>
          <p xml:id="i-7G9ip8RX6dAaecWyVfwVTr">
            Regeringen föreslår insatser kopplade till Innovationsrådets
            arbete inom life science, miljö och klimat samt digitalisering.
            Life science är en nyckelsektor för Sverige och Västsverige. Regeringen
            tar fram en strategi för en ny industrialisering för att locka
            fler industriinvesteringar till Sverige. För Göteborg och övriga
            Västsverige är detta oerhört viktigt.
          </p>
          <p xml:id="i-3dCAFBG2MP7WmLERp3DzWC">
            Göteborg är ett nav för västsvensk industriutveckling med sin
            långa industritradition och stora företag. Det är också här större
            delen av Västsveriges forskningsverksamhet är koncentrerad. Sedan
            är det ett inomregionalt arbete att tillse att kunskaps- och kompetensöverföring
            kommer till stånd.
          </p>
          <p xml:id="i-CL884DusmzJvbwPyeNyGFA">
            Finansiering av innovationer och satsningar är ett bekymmer för
            företag utanför de stora tillväxtområdena i Sverige. Västsverige
            är ett område där företag på mindre orter har svårt att få finansiering
            till en rimlig kostnad om de över huvud taget får denna hjälp
            av banker och andra kreditinstitut.
          </p>
          <p xml:id="i-PceBcFuxveXYAeBBS7nv1p">
            Även de små och medelstora företagen är viktiga för exporten.
            Tillgång till finansiering för exportaffärer är en nyckelfråga
            för många av dessa och även rådgivning inför exportsatsningar.
          </p>
          <p xml:id="i-WiojdDXQ3XyXouQjZnc4Lb">
            Såväl vad gäller stöd och finansiering för vägen från innovation
            till tillverkning som exportfrämjande insatser är det viktigt
            att dessa verkligen kommer mindre företag på små orter men också
            på landsbygd till del.
          </p>
          <head xml:id="i-XQCgQsaAJ6GkymWGJ2V5gE" type="h1">
            Satsningar för kompetens och matchning på arbetsmarknaden
          </head>
          <p xml:id="i-A95X9yaz3oLbm3KG5es1dp">
            Samtidigt som drygt 42 000 människor var öppet arbetslösa i Västsverige
            i augusti 2015 fanns det många lediga jobb i regionen. Västsverige
            har liksom Sverige i stort en hög och ojämnt fördelad arbetslöshet.
            Arbetslösheten är särskilt hög hos personer utan gymnasieutbildning
            eller med kort vistelsetid i Sverige.
          </p>
          <p xml:id="i-PhQot4ezCLx3SWcnyy69r4">
            Statistik visar att nästan en av fem rekryteringar i landet misslyckas.
            Vi får exakt samma signaler från näringslivet i Västsverige. Man
            har svårt att finna den kompetens man söker för olika tjänster.
            Göteborgs arbetsmarknad växer starkt, men rekryteringsbekymret
            är inget specifikt storstadsproblem utan gäller också i stor utsträckning
            företag på mindre orter.
          </p>
          <p xml:id="i-X5HC9AcoBkYrt26ZNCXydW">
            Den investering i nya utbildningsplatser inom vuxenutbildningen
            – i ett nytt kunskapslyft och aktiva insatser för långtidsarbetslösa
            – som annonserats i budgeten är positiv för vår region. Det är
            viktigt att denna satsning utformas på ett sådant sätt att man
            utgår ifrån lokala samt regionala förutsättningar och inte inrättar
            likformiga regler för hela landet. Är behoven olika så skiljer
            sig också insatserna åt.
          </p>
          <head xml:id="i-JLkMJ3DHD5mVWHDFUVn5xT" type="h2">
            Nytt kunskapslyft
          </head>
          <p xml:id="i-7XESm7V9Eo5zCjqY4p58BT">
            Behovet av yrkesutbildade personer på gymnasienivå är stort.
            Därför satsar regeringen på investeringar i både komvux och yrkesvux
            för 2016. Att man föreslår att tidigare tillfälliga satsningen
            på yrkesvux blir en permanent del av utbildningssystemet ser vi
            som positivt. Detta för att garantera en fortsatt hög tillgång
            på yrkesutbildning och ge möjlighet för utbildningen att utvecklas
            genom stabila villkor.
          </p>
          <p xml:id="i-R2eBUsA1ec8ZRz7CjNiAJg">
            Tidigare kortsiktiga insatser har inneburit en ryckighet och
            svårighet till planering för utbildningsanordnare. Vi har kunnat
            se hur lyckosamma yrkesutbildningar som leder till jobb avslutats
            på grund av att man inte fått godkänt för ansökningar om förlängning.
          </p>
          <p xml:id="i-XFtPidE2xyDhqVCEwN9ZQi">
            En långsiktighet ger dessutom möjlighet till investeringar som
            är nödvändiga för en utbildning av hög kvalitet. Det möjliggör
            dessutom samverkan med näringslivet på ett helt annat sätt och
            underlättar därmed inträdet på arbetsmarknaden för de som genomgått
            utbildning.
          </p>
          <head xml:id="i-67d1H1gdorYUvLsCu5Vu23" type="h2">
            Validering
          </head>
          <p xml:id="i-Hn5Yvy26gqjkUsEQUeaLZ6">
            Att ta till vara alla individers kompetens, vare sig den införskaffats
            inom landet eller i någon annan del av världen är viktig för en
            lyckosam integration för nyanlända svenskar liksom för rörligheten
            på arbetsmarknaden.
          </p>
          <p xml:id="i-JdSsthEWK8TymQ5zjcE16R">
            Många branscher genomgår idag en snabb utveckling. Detta får
            till följd att personer med lång erfarenhet av en bransch eller
            ett yrke tvingas att byta jobb. Genom en validering av befintliga
            kunskaper kopplat till utbildning inom det kompletteringsbehov
            som framkommer kan steget till ett nytt arbete kortas ned väsentligt.
            En tydlig signal om exakt vilken utbildning som krävs för ett
            nytt jobb kan dessutom öka studiemotivationen hos de som drabbas
            av arbetslöshet.
          </p>
          <p xml:id="i-PrFmWijPUvJsTYGRxMvtpN">
            Särskilda insatser behövs för att validera högre studier i annat
            land med motsvarande svenska studier för att såväl nyttja kompetens
            hos nyanlända som att snabba upp processen till egen försörjning.
          </p>
          <head xml:id="i-LKKUwqrJxURaiCveymC2QS" type="h2">
            Nya vägar till arbetslivet för unga
          </head>
          <p xml:id="i-KNZdWJERbT7qRfuJUWSLAg">
            När man analyserar arbetslösheten bland unga framgår tydligt
            vad som hindrar steget in på arbetsmarknaden. Problem har främst
            de ungdomar som saknar gymnasieutbildning, har en funktionsnedsättning
            och utrikes födda som kommer till Sverige under senare tonåren.
          </p>
          <p xml:id="i-FgZhvt5JSdcgJVrdKnwx7F">
            Under senare år har kommuners möjligheter till insatser kringskurits.
            Många gånger kunde kommunerna via sina kontaktnät med det lokala
            näringslivet hjälpa till att slussa ut ungdomar till en meningsfull
            sysselsättning och senare jobb. Det är viktigt att vi åter ser
            kommunerna som en viktig aktör för att komma till rätta med ungdomsarbetslösheten.
          </p>
          <p xml:id="i-HeXwUcsZZgXryzfPixBXKy">
            Idag är många ungdomar, även de med godkänd gymnasieutbildning,
            hänvisade till kortsiktiga anställningar via bemanningsföretag
            eller som timvikarier med korta varsel för de timmar man får arbeta.
            Detta ger en otrygg livssituation och skjuter fram de ungas möjligheter
            till ett normalt vuxenliv. Även dagens lagstiftning med möjlighet
            att stapla visstidsanställningar på varandra är ett bekymmer för
            de unga.
          </p>
          <head xml:id="i-9TYkJVsZjsDZZ3JdLSPx2t" type="h2">
            Livsmedelsstrategi
          </head>
          <p xml:id="i-WeXm5apPucsgQUEwPMN4C1">
            Regeringen arbetar med en livsmedelsstrategi med målet att öka
            svensk livsmedelsproduktion och andelen ekologiskt. Medel avsätts
            i budgeten för att kunna fortsätta arbetet för en stärkt livsmedelssektor
            för fler jobb på landsbygden.
          </p>
          <p xml:id="i-LgVF91wVXjLffwJTzTdmcn">
            För främst Halland och Skaraborg är detta oerhört viktigt. Den
            senast publicerade statistiken från Jordbruksverket, från 2013,
            visar att i de tre länen som ingår i Västsverige har nästan 45
            000 personer sitt stadigvarande arbete inom jordbrukssektorn.
            Till detta kommer drygt 3 500 säsongsanställda.
          </p>
          <p xml:id="i-M1AUbJtpHQXpXKUxHKAuWo">
            Det är viktigt att de insatser som görs verkligen når ”hela vägen
            ut”. Det vill säga att den enskilde producenten verkligen ser
            att de insatser som görs gynnar hen i sin verksamhet.
          </p>
          <head xml:id="i-Hn5Bg7UAVAJiq9k9jszfHL" type="h2">
            Turism en framtidssektor
          </head>
          <p xml:id="i-2p3te67Pq9bxCnbci5cRZx">
            Turismen skapar allt fler jobb i hela Sverige och i Västsverige.
            2013 arbetade nästan 30 000 personer i vår region inom turismberoende
            branscher. Den största andelen finns inom detaljhandeln och är
            därmed främst koncentrerad till regionens större orter.
          </p>
          <p xml:id="i-3gbejr2UhNhd9rQDUQfPVQ">
            Regeringen avser att föreslå investeringar i besöksnäringen med
            fokus på natur- och ekoturism. Här finns stora utvecklingsmöjligheter
            inom Västsverige. Det är därför viktigt att dessa medel utformas
            på ett sådant sätt att det möjliggör för mindre aktörer att ta
            del av dem. Det är också viktigt att de utformas på ett sådant
            sätt att samordning kan ske med exempelvis insatser inom Leader
            för bästa effekt av insatta medel.
          </p>
          <p xml:id="i-82uPDu81oK2pQHUZSPvUTF">
            Vi uppskattar att regeringen avsätter 100 miljoner kronor till
            en nödvändig upprustning av det kulturhistoriska byggnadsverket
            Göta kanal. Kanalen är viktig för att kunna utveckla besöksnäringen
            i Västsverige.
          </p>
          <head xml:id="i-Qn1bfgaZNNDiiVdadBjru9" type="h2">
            Jobb i hela landet
          </head>
          <p xml:id="i-NBseBgbgy9iEJEefybds4h">
            Västsveriges tillverkningsindustri är beroende av fungerande
            godstransporter som många gånger påbörjas på landsbygden. Vi ser
            positivt på regeringens satsning på 200 miljoner årligen fram
            till 2019 till ökat underhåll av spår och vägar på landsbygden.
            Det är en satsning på bättre arbetspendling och effektivare godstransporter
            på både väg och järnväg och som gynnar hela landet och som förstärker
            Sveriges position som export- och industriland.
          </p>
          <p xml:id="i-Ae4iRfTSEz21Gmxhrnzpni">
            I Västsverige är det därför otroligt viktigt att såväl det västsvenska
            paketet som satsningen på E20 förverkligas. Vår region är också
            beroende av att vattentransportsleden mellan Vänern och Göteborg
            fungerar på ett funktionellt sätt. Att Göteborgs hamn ges möjlighet
            till utveckling är också viktigt för industrin i hela Västsverige.
          </p>
          <p xml:id="i-BUJpxq6M1h9w3PfBd9YPAG">
            Tillgänglighet till kommersiell service såväl som myndighetsnärvaro
            är en av förutsättningarna för att människor ska kunna bo, jobba
            och driva företag i alla delar av landet. Detta är också ett bekymmer
            inom vår region. Inte minst i Dalsland, Värmland och Skaraborg
            finns områden som idag saknar nästan all form av kommersiell service.
            Postens service är en förutsättning för företag i områden där
            alternativa kommersiellt baserade distributionsbolag saknas.
          </p>
          <p xml:id="i-5gsdT83yiP6KadxDM6gHnR">
            En översyn vad gäller statliga myndigheters närvaro, Arbetsförmedlingen,
            Skatteverket, Försäkringskassan, Polis med flera, behöver också
            göras. Deras betydelse för såväl boende som näringsliv ska ej
            underskattas även om vi lever i en värld där många av kontakterna
            sker på digital basis. Det personliga mötet ska inte underskattas.
            Detta kan exempelvis ordnas genom att mobila team besöker kommunen
            vissa dagar i månaden.
          </p>
          <head xml:id="i-jPouBi7iG2xPFnnzmjDyv" type="h2">
            Jämställd arbetsmarknad
          </head>
          <p xml:id="i-JX55D5KBgYdKawfu4GQGvk">
            Sverige har sedan 1960-talet varit ett föregångsland vad gäller
            jämställdhet. Många viktiga steg har tagits på vägen mot ett jämställt
            samhälle och därmed arbetsliv, men lång väg återstår. Det handlar
            om löner, arbetsvillkor och värdering av arbetsinsatser.
          </p>
          <p xml:id="i-VGem2D18nXCh4To1qChmjd">
            Lönekartläggning varje år, rätt till heltid, stopp för att stapla
            visstidsanställningar på varandra och jämställda arbetsplatser
            är fyra viktiga steg för att nå en jämställd arbetsmarknad. I
            Västsverige tas på många håll steg i denna riktning, men mer behöver
            göras.
          </p>
          <p xml:id="i-7ztGYYMLrYSKrG1pLsB5Uc">
            Regering och riksdag måste fatta de beslut som krävs för att
            en jämställd arbetsmarknad ska bli verklighet om inte arbetsmarknadens
            parter klarar av att komma överens om att överbrygga de skillnader
            som bygger på kön.
          </p>
          <head xml:id="i-VLEroh9skXxHfEivmaxa7b" type="h2">
            Satsning på arbetsmiljö
          </head>
          <p xml:id="i-V4srgZHC35AYNEJXBRGvFC">
            En förutsättning för att såväl kvinnor som män ska kunna gå till
            arbetet utan att riskera att bli sjuk eller skadad är en bra arbetsmiljö.
            Under en följd av år har arbetsmiljöarbetet kommit på undantag.
            Det har vi märkt av i Västsverige och en uppgradering av det aktiva
            och förebyggande arbetet för en bättre arbetsmiljö måste ske.
          </p>
          <p xml:id="i-PCKmq1Et8dnjfRTA467nz1">
            Sjukfrånvaron ökar i landet och Västsverige är inget undantag.
            Främst ökar det bland socialsekreterare, lärare och undersköterskor.
            Det är främst kvinnor inom välfärdssektorn som drabbas. Insatser
            måste till för att lösa de grundläggande problem som förorsakar
            de bekymmer som leder till sjukfrånvaron.
          </p>
        </div>
        <div xml:id="i-YSwYyQkNjSHacfpt9JR2pv" type="signatureBlock">
          <list xml:id="i-HmzFYUfRQKCyvngSeuXdZt">
            <item xml:id="i-2CvzcGnyrzL9goux4tqUsx" who="i-FrC3WwfjWAuoWu4BnbedDa" type="signature">
              Jan-Olof Larsson (S)
            </item>
            <item xml:id="i-W9m7pVWJWJvUfzmttJuKEy" who="i-NJZoKqxvbBjg3XW7WXGhgL" type="signature">
              Erik Ezelius (S)
            </item>
            <item xml:id="i-MdpAhcfoV9ycLbfwDaWmgZ" who="i-3hmS3YtKuXCDu8pntcLAdc" type="signature">
              Hans Hoff (S)
            </item>
            <item xml:id="i-8e31U3znDJVgMinNrNDjKy" who="i-LVvDpgdhY8nFzdo6xSDKsF" type="signature">
              Jonas Gunnarsson (S)
            </item>
            <item xml:id="i-4aX8acMsPmu9dULWAeNuJ4" who="i-GymTck6WQqRkdN12tqCZDr" type="signature">
              Peter Johnsson (S)
            </item>
            <item xml:id="i-6mHDcW39Tg8yJMisaD62uq" who="i-YP25iT3t9zdY2dpPgshs5z" type="signature">
              Phia Andersson (S)
            </item>
            <item xml:id="i-Wp17mHDyjbPp7Sv1gb9HhV" who="i-4LKTA9z8sbBuJRYc3JmusK" type="signature">
              Shadiye Heydari (S)
            </item>
          </list>
        </div>
      </div>
    </body>
  </text>
</TEI>
