<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00297">
  <teiHeader>
    <fileDesc>
      <titleStmt>
        <title>Kommittéförordningen</title>
        <author corresp="i-BUYvEhrSc9gnHcd6iS4eDJ i-S7wLw9aynA5vbRCsqxxL3N">av Allan Widman och Tina Acketoft (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommittéförordningen</title>
          <idno type="rdwebb">GT02K297</idno>
          <rs type="number">K297</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K297/text</ref>
          <ref type="dokument_url_html">http://data.riksdagen.se/dokument/GT02K297</ref>
          <ref type="dokumentstatus_url_xml">http://data.riksdagen.se/dokumentstatus/GT02K297</ref>
          <ref type="doc">http://data.riksdagen.se/fil/CD5020AB-FACE-4B77-B57B-DDD261E36D7F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7QpGk2diU9Y3a19D6F8EJi" type="signed"/>
        <correspContext corresp="i-7QpGk2diU9Y3a19D6F8EJi">
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction type="referral" xml:id="i-AFCcCw2C8izoU4rxUBTbvk">
          <date when="2005-10-13"/>
        </correspAction>
        <correspAction type="dismissal" xml:id="i-9cn6SvwWGe1b1mtGieXrbr">
          <date when="2005-10-13"/>
        </correspAction>
        <correspAction type="submission" xml:id="i-GnD8qDexVkz6QaxKzFe7nu">
          <date when="2005-10-05"/>
        </correspAction>
        <correspAction type="assigned" xml:id="i-NHamJt77iPcJNRgyZeMgmd"/>
        <correspContext corresp="i-NHamJt77iPcJNRgyZeMgmd">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_297/mot_200506_K_297-0001.pdf"/>
      <div type="motHeader" xml:id="i-NyMHCZB2njCwKjsknoPFNR">
        <div type="motTitle" xml:id="i-PjfNZq9PGzDzuw4WGeukTp"/>
        <div type="motSubmissionInfo" xml:id="i-593G41RL7XYQ6FuTWKoMGz"/>
      </div>
      <div type="motBody" xml:id="i-Eea6PUzL5eLZszuusMksjx">
        <div xml:id="i-5qohxNqzSEA93b4sK6FhSB">
          <p xml:id="i-6QzHbLtZ2Qz1PWxj5WEDeS">
            2005/06 mnr: K297 pnr: fp395
          </p>
          <p xml:id="i-MxMwVCCFPEuYNLSCMzT3N6">
            Motion till riksdagen 2005/06:K297
          </p>
          <p xml:id="i-J6ixZSZa6d7bt2WEZ1cn2V">
            av Allan Widman och Tina Acketoft (fp)
          </p>
          <p xml:id="i-AuihzzKCGc1FrtH5toMZpH">
            Kommittéförordningen
          </p>
          <p xml:id="i-DSvC1TUCXqWaeQFDEjFXCr">
            Förslag till riksdagsbeslut
          </p>
          <p xml:id="i-2ZeiPUNHet2h4Cd4qpVoHQ">
            Riksdagen tillkännager för regeringen som sin mening vad i motionen
            anförs om ändring av kommittéförordningen.
          </p>
          <p xml:id="i-EwV3vovcuv2q65JQKMjovi">
            Motivering
          </p>
          <p xml:id="i-WQYuc4NaQvbX1B1TXLcrvW">
            Sedan många år gäller som generellt krav på statens offentliga
            utredningar att de i sina betänkanden skall redovisa de samhällsekonomiska
            effekterna av sina förslag. Under senare år har detta kompletterats
            med krav på att lämna förslag till finansiering och att bedöma
            vilka konsekvenser som förslagen får för jämställdhet, brottslighet,
            offentlig service m.m. De krav som uppställs på utredningarna
            och deras betänkanden framgår av kommittéförordningen (1998:147).
            Att vårt land, dess verksamheter och invånare tyngs av regleringar
            behöver knappast ledas i bevis. Många av dessa är naturligtvis
            ett uttryck för den tekniska utvecklingen med åtföljande samhällelig
            komplexitet. I icke ringa utsträckning byggs helt enkelt land
            med lag. Samtidigt ger en ohämmad regleringsiver svåra skadeverkningar
            på samhället. Den allt genomsyrande politiska omsorg som får utlopp
            i form av nya regleringar kan verka negativt på människors individuella
            förmåga till engagemang, framsynthet och personliga ansvarstagande.
            Att samhället på område efter område skjuter fram sina formella
            normer sker på bekostnad av de normer som uppställs informellt
            av och mellan enskilda. Att redan Olaus Petri ansåg det viktigt
            att betona att lagen inte förbjuder allt den ogillar får tas till
            intäkt för att problematiken sedan länge är väl känd. Lika viktig
            är insikten om att regleringar är kostnadsdrivande. I många fall
            är detta förhållande uppenbart. Andra gånger kan det vara svårt
            att se sambanden. Men beaktar man samtliga generella konsekvenser
            av en ny reglering, som information, tillsyn, beivran, uppföljning
            m.m., är det självklart att varje ny författning har ett pris
            både för samhället och enskilda.
          </p>
          <pb facs="riksdagen-motions-pdf/data/200506/mot_200506_K_297/mot_200506_K_297-0002.pdf"/>
          <p xml:id="i-DJRMqTeTm4U41N8L2urXJd">
            2005/06:K297
          </p>
          <p xml:id="i-329hn2stBytGsfHncDkdTb">
            Dessvärre missköter många utredningar de krav på genomlysning
            av kostnadseffekter som uppställts i kommittéförordningen. Antingen
            är fantasin för dålig eller engagemanget för dessa problemställningar
            för svagt. Ytterst är det alltid Sveriges konsumenter och skattebetalare
            som får betala priset. Frågan om systematisk avreglering har varit
            aktuell i olika sammanhang. Organisationen Svenskt Näringsliv
            har vid upprepade tillfällen försökt att sätta fokus på de närmast
            gränslösa regleringar som omgärdar våra företag. För mer än fem
            år sedan hävdade en statlig utredning under Ulf Lönnqvists ledning
            att en betydande del av de ca 1 600 regleringar som styr verksamheten
            i kommunerna kunde avskaffas. Den årliga besparingen i det fallet
            uppskattades till 3,7 miljarder kronor. Trots ett gott beslutsunderlag
            och emellanåt goda ambitioner har avregleringen emellertid inte
            varit särskilt framgångsrik. Ett dåligt utgångsläge, låg medvetenhet
            om problemet och bristande engagemang är några förklaringar. Dessutom
            fylls ju systemet hela tiden på i andra änden. Varje vecka föreslås
            ju nya regleringar av det statliga utredningsväsendet. För att
            åstadkomma varaktiga och märkbara förbättringar måste därför också
            tillflödet åtgärdas. Kommittéförordningen bör därför snarast kompletteras
            så att samtliga offentliga utredningar tvingas att i sina betänkanden
            ange vilka avregleringar som är möjliga på det aktuella området.
            Hur detta krav i detalj formuleras får bli föremål för beredning
            inom Regeringskansliet. Av förordningen måste dock tydligt framgå
            att nya regleringar på ett aktuellt område kan accepteras endast
            under förutsättning att andra regler föreslås avskaffas minst
            i motsvarande mån.
          </p>
          <p xml:id="i-SuEqLkhSLUQ59JecNUmQwy">
            Stockholm den 30 september 2005 Allan Widman (fp) Tina Acketoft
            (fp)
          </p>
        </div>
      </div>
    </body>
  </text>
</TEI>
