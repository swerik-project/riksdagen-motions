<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01897">
  <teiHeader>
    <fileDesc>
      <titleStmt>
        <title>Översyn av organisationen för det selektiva industristödet</title>
        <author>Anders Svärd</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av organisationen för det selektiva industristödet</title>
          <idno type="rdwebb">G7021897</idno>
          <rs type="number">1897</rs>
          <ref type="dokument_url_text">http://data.riksdagen.se/dokument/G7021897/text</ref>
          <ref type="dokument_url_html">http://data.riksdagen.se/dokument/G7021897</ref>
          <ref type="dokumentstatus_url_xml">http://data.riksdagen.se/dokumentstatus/G7021897</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LXcd5jKEcdWPFtnvREdfND</idno>
            <name>ANDERS SVÄRD</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JquhbfCNQcz1mwTWUgGcbt" type="signed"/>
        <correspContext corresp="i-JquhbfCNQcz1mwTWUgGcbt">
          <note type="signatory" corresp="i-LXcd5jKEcdWPFtnvREdfND"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1897/mot_198384__1897-001.pdf"/>
      <fw xml:id="i-HHfBy7SL5mvqqpDHbhuhoW">
        11 Motion 1983/84:1897
      </fw>
      <div xml:id="i-91tWMJ5ZKKbo8f7Q2k6uFX" type="motHeader">
        <div xml:id="i-u9ykWUkHz8fKAXKCvYZLz" type="motTitle"/>
        <div xml:id="i-BStDRA4y9Tqmh7QxrGUYsA" type="motSubmissionInfo"/>
      </div>
      <div xml:id="i-9xY15YyFdFjgHUAbz12cHf" type="motBody">
        <div xml:id="i-2Z42uPo4higGrCjqFyMkLE">
          <p xml:id="i-KCg3dUPbDAmxvQEnxpbTnu">
            Anders Svärd ersyn av organisationen för det selektiva industristödet
          </p>
          <p xml:id="i-Vw5WHnP5Hw9RbNifGr6ETr">
            När man frågar sig vad samhället skall satsa på för typ av selektiva
            industripolitiska åtgärder är det svårt att välja. Orsaken är
            att det är svårt att mäta resultatet därför att man inte kan renodla
            någon faktor. Konkret är det vanligtvis en rad ansträngningar
            som gör att t. ex. en exportsatsning lyckas. Hur avgörande varje
            enskild detalj är, är svårt att exakt bestämma. Resultaten av
            detta är att många säger att man måste pröva allt. Så går debatten
            i många kommuner. Orsaken är att man är desperat därför att många
            kommuninnevånare är arbetslösa. Filosofin att satsa på allt leder
            till att man väljer många aktiviteter som inte ger resultat. Detta
            handlande tar givetvis också kraft ifrån genomförandet av verkningsfulla
            åtgärder — resurserna splittras. Denna ”satsning på allt”-filosofi
            har medfört att det varit enkelt att få politiskt gehör för det
            ena statliga stödet efter det andra. Man kan säga att myndigheter
            och tjänstemän har använt detta för att bygga monument omkring
            sig själva. Ett annat språkbruk är att kalla handlandet suboptimering.
            Så småningom har detta lett till ca 130 individuella företagsstöd,
            allt fler organisationer och ett otympligt system. Jag tror inte
            att det finns någon som har riktig överblick över alla stöd —
            med någon menar jag någon enskild person i Sverige. Vad jag vill
            peka på är att man måste fråga sig, är det här systemet ändamålsenligt
            för att på mest kostnadseffektiva sätt genomföra riksdagens intentioner
            för industripolitiken? Givetvis måste systemet ändras alltefter-
            som de politiska intentionerna ändras. Oavsett vilken politik
            man står för vill man emellertid ha den genomförd till så låga
            kostnader som möjligt — vara kostnadseffektiv. Jag tar alltså
            inte upp de politiska målen för industripolitiken utan frågar
            mig i vad mån systemet är just kostnadseffektivt. Utgångspunkten
            för en selektiv industripolitik är att påverka beslutsfattan-
            det i det enskilda företaget och att stimulera/intressera företagare
            till beteenden, t. ex. investera i maskinutrustning (t. ex. lokalt
            stöd — billiga pengar) eller rådgivning, exempelvis i exportfrågor.
          </p>
          <pb facs="riksdagen-motions-pdf/data/198384/mot_198384__1897/mot_198384__1897-002-001.pdf"/>
          <pb facs="riksdagen-motions-pdf/data/198384/mot_198384__1897/mot_198384__1897-002-002.pdf"/>
          <pb facs="riksdagen-motions-pdf/data/198384/mot_198384__1897/mot_198384__1897-002.pdf"/>
          <fw xml:id="i-22QvC2Jm953B3rdcCYj1HV">
            Mot. 1983/84:1897 Schematiskt kan det beskrivas i nedanstående
            figur.
          </fw>
          <p xml:id="i-SATkqwmphidaMTQZrVFk5">
            Företag Företag Företag Företag
          </p>
          <p xml:id="i-WGHs4RnLUjpPhLodPReW2y">
            Ca 130 individuella företagsstöd med uppskattningsvis 4000-6000
            paragrafer samt i regel långtgående och detaljerade anvisningar
            från resp. myndighet.
          </p>
          <p xml:id="i-KXSqSJik34xMm4bW7NCxi9">
            För att administrera alla dessa stöd och se om ansökningar passar
            in i de givna paragraferna och anvisningarna, fordras naturligtvis
            en massa människor. När sedan stöden är beviljade, ofta då på
            mycket detaljerade grunder, fordras därefter en ordentligt bemannad
            organisation för att kontrollera att alla detaljerade villkor
            följs. På så sätt har antalet myndigheter och organisationer som
            administrerar stöd växt. Efter hand har man upptäckt att enbart
            bidrag eller finansiellt stöd är otillräckligt för att företagen
            skall expandera eller på annat sätt ändra sitt beteende. Man behöver
            också öka företagens kunskapsnivå. Av detta skäl erbjuder samhället
            på skilda sätt företagen rådgivning till ringa eller ingen kostnad.
            Just inom rådgivningssektorn pågår en kraftig expansion. Allt
            fler myndigheter får medel för att kunna utföra rådgivning. För
            den enskilde företagaren upplevs allt detta många gånger som förvirrande.
            Vem skall jag egentligen vända mig till för att höra efter möjligheterna
            till samhälleligt stöd? Vilka möjligheter till hjälp finns? Är
            hjälpen kompetent? Ansökningsprocessen upplevs dessutom ofta av
            företagarna som betungande och byråkratisk. Den belastar företagarens
            redan hårt ansträngda tidsschema. Många företagare säger att om
            jag vetat att det varit så arbetsamt att söka stödet och lämna
            alla uppföljningsrappor- ter, hade jag aldrig brytt mig om det
            hela. Den utveckling som här är beskriven måste vändas. Antalet
            stöd bör minskas och också antalet organisationer som administrerar
            dessa. Antalet paragrafer och anvisningar bör reduceras. Ett mer
            direkt resultatansvar i ekonomiska termer bör också eftersträvas
            vid en reformering. Den organisatoriska grunden vid en reformering
            bör bestå av ”pelaren” riksdag-regering-statens industriverk-regionala
            utvecklingsfonder. Rollfördelningen bör vara sådan att riksdag
            och regering fattar övergripande och resursfördelande beslut.
            Uppföljning, utveckling och behovsbevakning bör ligga hos statens
            industriverk och den praktiska genomförandedelen hos de regionala
            utvecklingsfonderna. Det är väsentligt att det praktiska arbetet
            flyttas så nära kunderna, dvs. företagen, som möjligt. Den utveckling
            som pågått under senare år innebärande att sektorsorgan i
          </p>
          <pb facs="riksdagen-motions-pdf/data/198384/mot_198384__1897/mot_198384__1897-003.pdf"/>
          <fw xml:id="i-MjAgG8MrCCXm7gYGiMBDz7">
            Mot. 1983/84:1897 13
          </fw>
          <p xml:id="i-Ui3JsHZtX1n5jhyS6Kw6Yi">
            Stockholm skapar egen rådgivningskapacitet bör upphöra. I stället
            bör genomförandefasen koncentreras till de regionala utvecklingsfonderna.
            En sådan decentralisering kommer att höja effektiviteten inom
            den selektiva industripolitiken. Jag villi detta sammanhang erinra
            om det synsätt som dåvarande statsrådet Åsling redovisade i fråga
            om den regionala organisationen av industripoliti- ken i proposition
            1977/78:40, vilket också kom att bli riksdagens beslut:
          </p>
          <p xml:id="i-5TYKBULUY3onsmWwdjk9hT">
            Som jag tidigare har framhållit utgör behovet av ökad samordning
            av industripolitiska insatser på länsnivå en viktig utgångspunkt
            för mina överväganden och förslag rörande uppbyggnaden av regionala
            utvecklings- fonder. Enligt företagareföreningsutredningens förslag
            bör inte centrala industri- politiska organ — främst industriverket,
            STU och Exportrådet — landsting och kommuner bedriva uppsökande
            och rådgivande verksamhet eller annan stödverksamhet inom det
            industripolitiska området vid sidan av den stödjande verksamhet
            som stiftelserna kommer att rikta till näringslivet. Detta innebär
            enligt utredningen att dessa organ inte bör bygga upp egna regionala
            organ för stöd till enskilda företag. De bör i stället kanalisera
            sina insatser via stiftelserna. Flertalet remissinstanser ställer
            sig positiva till att en ökad samordning av industripolitiska
            insatser sker via stiftelserna. Flera länsstyrelser, landsting,
            kommuner, Landstingsförbundet och Kommunförbundet anser dock att
            utredningens förslag på denna punkt är väl kategoriskt och därför
            behöver modifieras. Synpunkterna går i stort ut på att även om
            en ökad samordning bör ske via stiftelserna får detta inte medföra
            att kommuner och landsting avstår från att bedriva egen näringspolitisk
            verksamhet. I stället pekar man på betydelsen av en aktiv medverkan
            från kommunernas sida i näringspolitiken. För egen del ansluter
            jag mig till utredningens grundtanke att en ökad samordning av
            industripolitiska insatser bör ske via stiftelserna. Detta bör
            gälla såväl de centrala industripolitiska organens insatser som
            kommunernas och landstingens insatser. Jag delar därför helt utredningens
            uppfattning att industriverket och STU inte bör bygga upp egna
            regionala organ. I stället bör de repliera på stiftelserna. Efter
            samråd med chefen för handelsdepartemen- tet vill jag framhålla
            att detta bör gälla även Exportrådet. Detta utesluter emellertid
            inte att Exportrådet i fråga om särskilda aktiviteter utvecklar
            sitt samarbete med andra organ på regional nivå som sysslar med
            exportinriktade frågor. Jag åsyftar härvid främst handelskamrar
            och expo-organisationer. Även när det gäller landstingens och
            kommunernas näringspolitiska insatser anser jag att en samordning
            via stiftelserna bör eftersträvas. Stiftelsernas kontakter med
            och kunskaper om länens näringsliv bör utnyttjas. Stiftelserna
            är enligt min uppfattning väl skickade att medverka vid genomförande
            av kommunernas olika näringspolitiska program. Samtidigt delar
            jag den uppfattning som flera remissinstanser för fram att en
            sådan samordning inte får innebära att landsting och kommuner
            avstår från egen näringspolitisk verksamhet. Inom ramen för den
            kommunala kompetensen har dessa organ en rad viktiga näringspolitiska
            uppgifter. Jag kan här peka på kommunernas ansvar för mark, industrilokaler,
            vägar, hamnar, bostadsbyg- gande m.m. Att landsting och kommuner
            upprätthåller fortlöpande kontakter med företagen anser jag vara
            både självklart och nödvändigt.
          </p>
          <pb facs="riksdagen-motions-pdf/data/198384/mot_198384__1897/mot_198384__1897-004.pdf"/>
          <fw xml:id="i-NZpkDZbrdGqfktpqaEXLdM">
            Mot. 1983/84:1897 14
          </fw>
          <p xml:id="i-Hj1GzWdsu56tvDbkwSC21x">
            Eftersom utvecklingen inte följt riksdagens ovan citerade riktlinjer
            anser jag att behovet är stort av att göra en översyn av utformningen
            och organisationen av den selektiva industripolitiken efter de
            riktlinjer som jag ovan angivit. Jag hemställer därför 1. att
            riksdagen begär att regeringen låter genomföra en översyn av den
            selektiva industripolitiken i syfte att minska antalet stödformer
            och förenkla stödadministrationen, 2. att riksdagen begär att
            regeringen i princip låter kanalisera allt stöd till mindre och
            medelstora företag genom de regionala utvecklingsfonderna.
          </p>
          <p xml:id="i-6YQJKAcTGqdLc6uFbGvZUB">
            ;
          </p>
          <p type="date" id="i-XYyobKGgtmurfXbZhJ1XBz">
            Stockholm den 23 januari 1984
          </p>
          <div xml:id="i-TKmAvYysd7yxDmGKErXYqA" type="signatureBlock">
            <p who="i-LXcd5jKEcdWPFtnvREdfND" type="signature">
              ANDERS SVÄRD (c)
            </p>
          </div>
          <pb facs="riksdagen-motions-pdf/data/198384/mot_198384__1897/mot_198384__1897-005.pdf"/>
          <pb facs="riksdagen-motions-pdf/data/198384/mot_198384__1897/mot_198384__1897-006.pdf"/>
          <p xml:id="i-RZPGRwHwwahsbCamMo62su">
            minab/gotab Stockholm 1984 77773
          </p>
        </div>
      </div>
    </body>
  </text>
</TEI>
