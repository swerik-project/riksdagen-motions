<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00398">
  <teiHeader>
    <fileDesc>
      <titleStmt>
        <title>Ekoterrorism</title>
        <author corresp="i-DF6yJMSNGfT6HwisDSi4qz i-Uj8BaU1ExHbpKGVGx2k7Ed">av Josef Fransson och Mikael Jansson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekoterrorism</title>
          <idno type="rdwebb">H002Ju398</idno>
          <rs type="number">Ju398</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju398/text</ref>
          <ref type="dokument_url_html">http://data.riksdagen.se/dokument/H002Ju398</ref>
          <ref type="dokumentstatus_url_xml">http://data.riksdagen.se/dokumentstatus/H002Ju398</ref>
          <ref type="doc">http://data.riksdagen.se/fil/35C32D43-940A-4E46-8CFF-7D117392AC07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CeMqvevbDzUvxRYxXrLYLs" type="signed"/>
        <correspContext corresp="i-CeMqvevbDzUvxRYxXrLYLs">
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-Uj8BaU1ExHbpKGVGx2k7Ed"/>
        </correspContext>
        <correspAction xml:id="i-HUf7WPe6qTEQEKUZMq7HbB" type="numbering">
          <date when="2012-10-09"/>
        </correspAction>
        <correspAction xml:id="i-NrgFo3frmy9KxTwCDYKsPn" type="submission">
          <date when="2012-10-05"/>
        </correspAction>
        <correspAction xml:id="i-CrMLMzSz3HpTPsycxLAeEJ" type="transfer">
          <date when="2012-10-05"/>
        </correspAction>
        <correspAction xml:id="i-LwhgFtHCBuiYqdsq6gSUmX" type="assigned"/>
        <correspContext corresp="i-LwhgFtHCBuiYqdsq6gSUmX">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AVox5sFq76PXvsgoEJZQ7k" type="motHeader"/>
      <div xml:id="i-Ry2ATXQwriutEhvtedLvtP" type="motBody">
        <div xml:id="i-9ufYy3gZDzAytS9b4yv3Zt" type="motProposal" subtype="förslag">
          <head xml:id="i-D5BEi7XJY3HXaJPSw7vYLt">
            Förslag till riksdagsbeslut
          </head>
          <list xml:id="i-R76a7uDsur8m6Bj3cvZSNG" style="ol">
            <item xml:id="i-GjugUiJRqeFZo8SPW37yC7">
              Riksdagen tillkännager för regeringen som sin mening vad som
              anförs i motionen om att organisationer och individer som systematiskt
              bedriver terrorliknande verksamhet mot företagare ska kartläggas
              och eventuellt också terroristklassas.
            </item>
            <item xml:id="i-3eL1uQsf13FCZWKuaJEwwq">
              Riksdagen tillkännager för regeringen som sin mening vad som
              anförs i motionen om att tillsätta en separat nationell enhet
              för att stävja s.k. ekoterrorism.
            </item>
            <item xml:id="i-5ATpGQYjcgGsN2rMe5H6JL">
              Riksdagen tillkännager för regeringen som sin mening vad som
              anförs i motionen om att överväga om Säpo åter ska få i uppdrag
              att bekämpa s.k. ekoterrorism.
            </item>
          </list>
        </div>
        <div xml:id="i-DZCkk6yymqhkJxtjARDV8f" type="motContent">
          <head xml:id="i-WwRBAXEj4PQzNUDKXa8crr" type="h1">
            Motivering
          </head>
          <p xml:id="i-CkqUePZwqwPDKzUJysajxZ">
            Utövare av en rad olika, helt lagliga, näringar utsätts återkommande
            för brott av individer och organisationer som ställer sig över
            lagen och utövar regelrätt terror mot utvalda företagare, så som
            pälsuppfödare, försäljare av päls, jägare, tamdjurhållare, fiskodlare
            med flera. Brotten kan bestå till exempel av trakasserier, mordhot,
            anlagda bränder, materiell förstörelse och utsläppta djur. Hot
            och brott drabbar ofta både företagare och deras familerj och
            ibland hotas till och med barnen, allt för att företagaren till
            slut skall ge upp och lägga ner sin verksamhet. Tyvärr lyckas
            de allt för ofta.
          </p>
          <p xml:id="i-CghpDrKu2rvb5sZqY7ZUL7">
            Bara under 2012 kan man konstatera en diger lista på attacker.
            Bland annat har flera pälsaffärer vandaliserats i Örebro och Uppsala.
            Myrornas försäljning av vintagekläder har vandaliserats i Örebro
            vid upprepade tillfällen. Grävmaskiner har förstörts vid vägbyggen
            då de anses skada daggmaskarna i området. Ägarna till Hermans
            fisk i Örebro gav upp efter omfattande och upprepad vandalisering.
            Ett flertal minkfarmer har attackerats och vandaliserats. 180
            höns har stulits från en gård i Örkelljunga. Läderbutiken Hellström
            &amp; Nylöw stänger för gott efter en lång rad attacker. Arton
            fiskkassar har skurits sönder och tiotusentals regnbågsforeller
            släpptes ut i Umeälven. Ingen av dessa brott har lett till identifiering
            av gärningsmän och än mindre till åtal.
          </p>
          <p xml:id="i-TXL7wrF83VZ5bqTWvsJdF7">
            Begreppet terrorism avser systematiskt användande av våld och/eller
            förstörelse för att med hjälp av rädsla tvinga fram politiska
            eller andra typer av förändringar och det är rimligt att klassa
            denna typ av aktivitet just som terrorism, men det allra viktigaste
            är att samhället tar detta problem på största allvar och med krafttag
            ser till att beivra brotten och lösa upp nätverken. Förövarna
            ingår inte sällan i välorganiserade rörelser med förgreningar
            både inom och utanför landet men trots detta utreds oftast brotten
            av den lokala polisen trots att man, för att få bukt med problemet,
            snarare skulle behöva ha en tydlig och målinriktad samordning
            på nationell nivå, vilket man ofta har i övriga Europa. Sverige
            beskrivs ibland som en fristat för ekoterrorister och att de kan
            vara så etablerade som de är kan inte tolkas som annat än att
            det finns en brist på politisk vilja att komma till rätta med
            problemen. Ibland kan man till och med ana ett visst tyst medgivande
            från vissa håll. Vi anser att denna typ av brott är synnerligen
            angelägna att beivra och förhindra då enskilda människor kan drabbas
            mycket hårt.
          </p>
          <p xml:id="i-NJoJ5cP3SV3TKhGxGyoAAf">
            När det gäller att organisationer organiserar sig för att inskränka
            andras fri- och rättigheter har vi ett tydligt lagrum i brottsbalken
            18:5 som bör kunna tillämpas som lagstöd för brottsbeivran, men
            som tyvärr inte tillämpas.
          </p>
          <p xml:id="i-AhD2LHR9KgdFdqeZ8fKYc2">
            5 § Den som övar olaga tvång eller olaga hot med uppsåt att påverka
            den allmänna åsiktsbildningen eller inkräkta på handlingsfriheten
            inom politisk organisation eller yrkes- eller näringssammanslutning
            och därigenom sätter yttrande-, församlings- eller föreningsfriheten
            i fara, dömes för brott mot medborgerlig frihet till fängelse
            i högst sex år.
          </p>
          <p xml:id="i-RkDCFUXpJkW2Qz7HcFsooa">
            Vi menar att denna paragraf är tillämplig, men att man då också
            från samhällets sida måste vara tydlig med att man tar problematiken
            på allvar.
          </p>
          <p xml:id="i-9ms14LstfSwcF9gkqJwMCB">
            Säkerhetspolisen (Säpo) är den organisation som ansvarar för
            terrorismbekämpningen i Sverige, vilket innebär att den arbetar
            förebyggande för att förhindra attentat i Sverige eller mot svenska
            intressen. Säpo har tidigare varit ålagd att utreda och förhindra
            denna typ av brott men har idag inte denna funktion då denna istället
            ligger på Rikskriminalpolisen i samverkan med lokal polismyndighet.
            Eventuellt kan det vara rimligt att Säpo har denna kompetens,
            vilket bör övervägas i kampen mot dessa brott. Det som står helt
            klart är att större kraft och en tydlig nationell samordning behövs
            för att stävja ekoterrorism. Inte minst i våra nordiska grannländer
            har man visat att man med relativt små resurser kan stävja dessa
            verksamheter genom nationell samordning och en tydlig markering
            från samhället. En nationell enhet som jobbar med fokus på ekoterrorism
            bör därför tillsättas, vare sig det är i Säpo:s eller Rikskriminalpolisens
            regi.
          </p>
        </div>
        <div xml:id="i-Mx3V7rpJiw1rTGL9yK5w44" type="signatureBlock">
          <list xml:id="i-SxNPQjvPLhE6VVxCzQQVfU">
            <item xml:id="i-Y6r2fr1QBRQfgCGh3KVkFQ" type="signature">
              Josef Fransson (SD)
            </item>
            <item xml:id="i-9113JECGtqwJ8MM2kbPoXg" type="signature">
              Mikael Jansson (SD)
            </item>
          </list>
        </div>
      </div>
    </body>
  </text>
</TEI>
