<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1887/mot_1887_majjul_ak__31/mot_1887_majjul_ak__31-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 31. i
          </p>
          <p>
            N:o 31.
          </p>
          <p>
            Af herr J. Eliasson, om ändrad lydelse af 13.$ 3 mom. riks- dagsordningen.
          </p>
          <p>
            Vid betraktande af föreskrifterna uti nu gällande riksdagsordnings
            6 och 13 $$ samt följderna af de bestämmelser, som deruti äro
            gifna, kan ju en hvar, som vill se en sak från mer än en sida,
            få en be- rättigad anledning att anse dessa stadganden hvar emot
            annan stridande i princip, och att till följd deraf man kan åtminstone
            till sig sjelf fram- ställa den frågan: hvarföre skall städernas
            invånares rätt att välja riksdagsmän vara större till Andra Kammaren
            än till den Första? Man frestas äfven att tänka på, om det kan
            kallas rättvist, stad och land emellan, att städer med 6,000 invånare
            hafva rätt att välja en riksdags- man till Andra Kammaren, då
            domsagor å landet med 39,000 personers befolkning icke hafva bättre
            rätt, och att, när det gäller större städer och större domsagor,
            10,000 skall vara gradmätare i det ena och 20,000 i det andra
            fallet, samt om en sådan olikhet i rättigheter eger någon motsvarighet
            i fullgörandet af skyldigheter. Ja, man bör ock törhända fästa
            någon uppmärksamhet vid förhållandena i andra länder, och för
            min enskilda del är jag en tviflare, om det finnes något annat
            konsti- tutionelt land än Sverige, hvarest stadsinvånare, endast
            såsom sådane, ega flerdubbel magt per individ vid tillsättande
            af representationen än landsbygdens, likasom ock om det gifves
            stater, der det får väljas en representant i lagstiftande församlingar
            för en så ringa befolkning som 6,000 invånare. Bih. till Riksd.
            Prot. 1887. B. 1 Saml. 2 Afd. 2 Band. 8 Häft. 1
          </p>
          <pb facs="riksdagen-motions-pdf/data/1887/mot_1887_majjul_ak__31/mot_1887_majjul_ak__31-002.pdf"/>
          <p>
            2 Motioner i Andra Kammaren, N:o 31.
          </p>
          <p>
            Om man vill se på följderna af föreskriften i riksdagsordningens
            13 $, och om man till grund för beräkningar antager den folkmängd,
            som var till finnandes i stad och på landet vid 1883 års utgång,
            samt jemför denna med antalet riksdagsmän i Andra Kammaren från
            hvar- dera hållet, så visar det sig att städernas riksdagsmän
            i medeltal representera 10,868 och landsbygdens likaledes i medeltal
            26,577 per- soner. Det visar sig ock, att i fall landsbygdens
            befolkning egde lika stor representationsrätt som städernas, antalet
            riksdagsmän för landet skulle blifva 354 i stället för 145. Under
            senare tid har befolkningen ökats ännu mer i städerna än å landsbygden,
            hvilket haft till följd att det nu omnämnda missförhållandet är
            för närvarande än större. Man kan då få en berättigad anledning
            att fråga sig: hvarför skall det vara på sådant sätt? Icke kan
            man gerna säga att landsbygdens be- folkning har mindre skyldigheter
            i fråga om fäderneslandets försvar, då rustning och rotering hufvudsakligen
            utgöras af landsbygdens be- folkning, och när det gäller allmän
            värnepligt, då har ju hvarje svensk lika skyldighet. Icke heller
            får man säga till försvar för den nu rå- dande representationsrätten,
            att landsbygdens befolkning har mindre skatter, då de sekelgamla
            orättvisorna, grundskatterna, ännu till större delen qvarstå.
            Ingalunda heller gifves det skäl för någon invändning att landsbygden
            har rättigheter, som icke i städerna åtnjutas, om man betänker
            huru många privilegier och dermed förenade samt andra för- måner
            äro städerna tillerkända. När så är, förefaller det mig, som rättigheter
            och skyldigheter af och till fosterlandet nu icke stå i för- hållande
            till hvarandra. Det förefaller mig ock att när folkmängd utgör
            grunden för rösträtten, så är det principvidrigt att individens
            bostad skall utöfva något inflytande. ; Det torde dessutom ej
            kunna motsägas, att till och med en stor del af städernas invånare
            tyst erkänna inkonseqvensen och obillig- heten i riksdagsordningens
            stadganden uti nu omnämnda afseende, och det förefaller mig, att
            detta förhållande mången gång gifvit anledning till yrkanden om
            rösträttens utsträckning. Att landsbygdens befolkning icke med
            likgiltighet åser, det större politisk rätt är tillerkänd städernas
            invånare må ingen förundra sig öfver; men efter mitt förmenande
            verkar detta menligt på det goda förhållande, som borde vara rådande
            emellan stad och land. Med anledning af det nu anförda vågar jag
            föreslå,
          </p>
          <p>
            att Riksdagen för sin del beslutar följande för- ändrade lydelse
            af tredje momentet i riksdagsord- ningens 13 8:
          </p>
          <pb facs="riksdagen-motions-pdf/data/1887/mot_1887_majjul_ak__31/mot_1887_majjul_ak__31-003.pdf"/>
          <p>
            Motioner i Andra Kammaren, N:o 31. 3
          </p>
          <p>
            I hvarje stad, som eger en folkmängd af tjugu- tusen eller mer
            , utses en riksdagsman för hvarje fullt tal af tj ugutusen. Öfriga
            städer skola första gången af Konungen, och derefter hvart tionde
            år at kam- maren ordnas, så vidt ske kan länsvis, i särskilda
            val- kretsar, som hvardera utse en riksdagsman, och skall hvarje
            'sådan valkrets innehålla en folkmängd af minst tolf tusen och
            högst tjugufyra tusen.
          </p>
          <p>
            Om remiss till konstitutionsutskottet anhålles.
          </p>
          <p>
            Stockholm den 11 maj 1887.
          </p>
          <p>
            Jan Eliasson.
          </p>
          <p>
            Häruti instämma:
          </p>
          <p>
            Joh. Löfberg. J. E. Ericsson.
          </p>
        </div>
      </div>
    </body>
  </text>
</TEI>
