<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00059">
  <teiHeader>
    <fileDesc>
      <titleStmt>
        <title>Ny skollag m. m. (prop. 1985/86:10) 1985/86</title>
        <author corresp="i-KZRYQXLaqTdR8ZicM7zYRV">Ylva Annerstedt m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ny skollag m. m. (prop. 1985/86:10) 1985/86</title>
          <idno type="rdwebb">G90259</idno>
          <rs type="number">59</rs>
          <ref type="dokument_url_text">http://data.riksdagen.se/dokument/G90259/text</ref>
          <ref type="dokument_url_html">http://data.riksdagen.se/dokument/G90259</ref>
          <ref type="dokumentstatus_url_xml">http://data.riksdagen.se/dokumentstatus/G90259</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KZRYQXLaqTdR8ZicM7zYRV</idno>
            <name>Ylva Annerstedt</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BMYEUF5ZqkJVawjRJ2AGUT</idno>
            <name>Lennart Alsén</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hco5dtZYVczhhatjt4A2Ah</idno>
            <name>Carl-Johan Wilson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KbPSWKyKmDPRzAPh4BofrF" type="signed"/>
        <correspContext corresp="i-KbPSWKyKmDPRzAPh4BofrF">
          <note type="signatory" corresp="i-KZRYQXLaqTdR8ZicM7zYRV"/>
          <note type="signatory" corresp="i-BMYEUF5ZqkJVawjRJ2AGUT"/>
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-Hco5dtZYVczhhatjt4A2Ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__59/mot_198586__59-001-001.pdf"/>
      <fw xml:id="i-PFYc6YYXZYGx2X9Ah1aBFv">
        Mot. 1985/86:59
      </fw>
      <div xml:id="i-HJ6kweuxwW4KAMzz59M2iw" type="motHeader">
        <div xml:id="i-Q7SKeNTLsBuJ4cpvpjnr4T" type="motTitle"/>
        <div xml:id="i-KnL8NE1rfAHn8LobUbKUsy" type="motSubmissionInfo"/>
      </div>
      <div xml:id="i-TtXbpztdVm4ce4GshPaYK2" type="motBody">
        <div xml:id="i-U2rKL2bw3SzYApKFStux3L">
          <pb facs="riksdagen-motions-pdf/data/198586/mot_198586__59/mot_198586__59-001.pdf"/>
          <p xml:id="i-WEJfN48ufNDnJ9qfArRTtB">
            Motion till riksdagen 1985/86:59
          </p>
          <p xml:id="i-GMEM4DFkLK3cvqzPp8NPFk">
            Ylva Annerstedt m. fl. Ny skollag m. m. (prop. 1985/86:10)
          </p>
          <p xml:id="i-BeXD4YbM5tAscNTJiXHFpb">
            Föreliggande förslag till ny skollag är enligt propositionens
            ingress ”resulta- tet av en huvudsaklig författningsteknik och
            språklig översyn av den nyvarande skollagen”. Därutöver innehåller
            propositionen ett antal nya förslag som bl. a. gäller sammansättningen
            av länsskolnämnderna. Skollagen är ett av de instrument som ytterst
            reglerar skolans verksamhet. För den framtida skolpolitikens utformning
            är skollagen därför av central betydelse. Då den föreslagna lydelsen
            av skollagen inte innehåller några nyheter i förhållande till
            vad som tidigare har gällt avstår vi ifrån att i denna motion
            framställa yrkande i varje del där folkpartiets skolpolitik skiljer
            sig från den som kommer till uttryck i lagförslaget. På några
            särskilt viktiga punkter kommer vi dock att framställa i förhållande
            till propositionen alternativa yrkanden.
          </p>
          <p xml:id="i-VD2obBLFukgpJykhwXHduC">
            Sammansättningen av länsskolnämnderna
          </p>
          <p xml:id="i-9VvFqU47R5gbCpoWLLXZGK">
            I propositionen föreslås att den nuvarande representationen i
            länsskolnämn- derna där arbetstagare och arbetsgivare representeras
            av vardera en ledamot förändras så att arbetstagarna i fortsättningen
            representeras av tre ledamöter och arbetsgivaren fortfarande av
            en. Föredraganden motiverar sitt förslag med att samverkan mellan
            utbildning och arbetslivet kräver en förstärkt representation
            i nämnderna. Självfallet är det angeläget att skolan noga följer
            utvecklingen i arbetslivet i vad gäller både arbetsmarknadens
            långsiktiga förändring och kortsiktiga lokala eller regionala
            behov. Att skolans alla myndigheter och planeringsor- gan därvid
            skall ha nära kontakter med företrädare för arbetstagarnas och
            arbetsgivarnas organisationer är självklart. Ett sådant samarbete
            kräver emellertid inte att dessa organisationer behöver vara representerade
            i de styrelser och nämnder där besluten fattas. Det finns enligt
            vår mening över huvud taget anledning att ta upp en diskussion
            om i vilka sammanhang arbetsmarknadens parter skall vara företrädda
            med formell representation i styrelser och organ som har ansvar
            för utbidlningens genomförande. Vi är till följd av detta inte
            beredda att acceptera förslaget att utöka representationen för
            arbetstagarna med ytterligare två företrädare. I stället bör enligt
            vår uppfattning representationen för såväl arbetstagarna som arbetsgivarna
            helt utgå ur länsskolnämnderna. Nämnderna bör i övrigt ha den
            sammansättning som föreslås i propositionen.
          </p>
          <p xml:id="i-QHB2pAf7cv38HCWgpiWWXW">
            1 Riksdagen 1985/86. 3 saml. Nr 59-63
          </p>
          <p xml:id="i-jkUm8Qq2P2HnheT6S6Fex">
            AZAND
          </p>
          <p xml:id="i-8LC4KAPFf9dXqY25k2bGD1">
            BI Ey Mot.
          </p>
          <p xml:id="i-R14faurQzSB7gvPd3D7qei">
            1985/86 59-63
          </p>
          <pb facs="riksdagen-motions-pdf/data/198586/mot_198586__59/mot_198586__59-002.pdf"/>
          <p xml:id="i-Lfep774LMPKeFWNi6shsKq">
            Skolstart vid sex års ålder
          </p>
          <p xml:id="i-D31jCyWPjMrNb9JC6K9H1b">
            I dag går nästan samtliga barn i förskolan från sex års ålder.
            Många av dessa barn är redan då mogna och motiverade att lära
            sig läsa och räkna. Folkpartiet vill därför ha skolstart från
            sex års ålder. Det första året skall vara en blandning av förskolans
            och skolans pedagogik, så att barnen successivt slussas in i skolans
            arbetsmetoder och kan börja tillgodogöra sig baskunska- perna.
            Skollagen bör därför ändras så att skolplikten inträder höstterminen
            det kalenderår då barnet fyller sex år.
          </p>
          <p xml:id="i-3KahkLStvV6FUDU4TL85k9">
            Rätten att välja gymnasieskola
          </p>
          <p xml:id="i-CcY5TsfChNsfqacE5xENPj">
            Föredraganden skriver: ”Det är också givet att barn inte utan
            vidare skall tas in i skolor utanför det egna elevområdet bara
            därför att de själva och deras vårdnadshavare anser sig ha särskilda
            skäl för en sådan skolgång.” Föredra- ganden syftar med detta
            såväl på möjligheterna att välja skolenhet inom grundskolan som
            inom gymnasieskolan. Vi delar inte föredragandens uppfattning
            i vad avser gymnasieskolan. Det bör vara möjligt för elever eller
            vårdnadshavare att utan att behöva åberopa särskilda skäl välja
            annan gymnasieskola än sådan som finns i hemkommu- nen eller som
            anvisas som alternativ. Vi anser tvärtom att det skall vara fritt
            för eleverna att välja gymnasieskola. Ett hinder mot att genomföra
            en sådan ordning kan vara att statens utgifter för det studiesociala
            stödet kommer att öka genom att fler elever väljer att studera
            och bo på annan ort än hemorten. Skolöverstyrelsen bör därför
            ges i uppdrag att presentera ett förslag till en ordning där eleverna
            har möjlighet att fritt välja gymnasieskola och därvid också försöka
            uppskatta kostnaderna för kommunerna och staten för en sådan möjlighet.
          </p>
          <p xml:id="i-2sBSTG1xdHMWeUVZkVh3ku">
            Befrielse från religionsundervisningen
          </p>
          <p xml:id="i-QBoaSNXrRpmvtKGrUVpvLX">
            I propositionen föreslås att den nuvarande möjligheten att bli
            befriad i religionskunskap skall finnas kvar i den nya lagen.
            Möjligheten att bli befriad från religionskunskap infördes under
            den tid då religionsundervisningen eller kristendomskunskapen
            var konfessionell till sitt innehåll. Det var då välmotiverat
            och angeläget att elever som tillhörde andra trossamfund fick
            möjlighet att bli befriade från undervisningen. I dag skall religionsundervisningen
            vara objektiv. Den skall ge eleverna kunskaper och insikt om alla
            de stora religionerna. Religionsundervisningen har därmed kommit
            att bli ett led i ansträngningen att genom information om skilda
            etiska, kulturella och religiösa förhållanden öka elevernas förståelse
            för och tolerans mot företeelser som annars kan verka främmande.
            Denna inriktning på religionskunskapen innebär att det är viktigt
            att alla elever får chans att tillgodogöra sig ämnesstoffet. Den
            möjlighet till befrielse från religionskunskap som stadgas i 3
            kap. 12 $ andra stycket förslaget till skollag kan därför tas
            bort.
          </p>
          <pb facs="riksdagen-motions-pdf/data/198586/mot_198586__59/mot_198586__59-003.pdf"/>
          <p xml:id="i-M5NCM1EFrNr3rHaSV9chbf">
            Hemställan
          </p>
          <p xml:id="i-TzsGJjBNCDicC1B7qMwveL">
            Med anledning av vad vi i motionen anfört hemställer vi 1. att
            riksdagen beslutar att länsskolnämnderna inte skall innehålla
            företrädare för arbetstagare och arbetsgivarorganisationerna,
            2. att riksdagen beslutar att skolplikten skall inträda höstterminen
            det kalenderår då barnet fyller sex år, 3. att riksdagen beslutar
            att som sin mening ge regeringen till känna vad som i motionen
            anförts angående rätten att välja gymnasieskola, 4, att riksdagen
            beslutar att elevs möjlighet att bli befriad från religionsundervisning
            tas bort.
          </p>
          <p xml:id="i-BQLCPbJ4eVDzXHfRtXh8aF" type="date">
            Stockholm den 15 oktober 1985
          </p>
          <div xml:id="i-RUd2TpWJRgFEfaoxRSWYjX" type="signatureBlock">
            <p who="i-KZRYQXLaqTdR8ZicM7zYRV" type="signature">
              Ylva Annerstedt (fp)
            </p>
          </div>
          <p xml:id="i-NHTtbPVpPe7NnqZri48jz6">
            Lennart Alsén (fp) Lars Leijonborg (fp) Carl-Johan Wilson (fp)
          </p>
          <fw xml:id="i-JQAyuhND2FCcYwMZUvqFWg">
            Mot. 1985/86:59
          </fw>
        </div>
      </div>
    </body>
  </text>
</TEI>
