<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SoU-00418">
  <teiHeader>
    <fileDesc>
      <titleStmt>
        <title>Nationell sjukvårdspeng</title>
        <author corresp="i-Fa75ePV6JC2wN91aE4xcYD">av Stefan Attefall (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell sjukvårdspeng</title>
          <idno type="rdwebb">GT02So418</idno>
          <rs type="number">So418</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GT02So418/text</ref>
          <ref type="dokument_url_html">http://data.riksdagen.se/dokument/GT02So418</ref>
          <ref type="dokumentstatus_url_xml">http://data.riksdagen.se/dokumentstatus/GT02So418</ref>
          <ref type="doc">http://data.riksdagen.se/fil/F4AE4B17-A4D4-4278-9B4A-E8F3132ED290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DN3w7Q2GBCscyHYPXmhxV1" type="signed"/>
        <correspContext corresp="i-DN3w7Q2GBCscyHYPXmhxV1">
          <note type="signatory" corresp="i-Fa75ePV6JC2wN91aE4xcYD"/>
        </correspContext>
        <correspAction xml:id="i-8wsfpTsFLUtZKC4fwAVoR" type="referral">
          <date when="2005-10-13"/>
        </correspAction>
        <correspAction xml:id="i-GpzcMLv92uphc9KQSDNqBN" type="dismissal">
          <date when="2005-10-13"/>
        </correspAction>
        <correspAction xml:id="i-AScrVtkzH4rCGrPrEABxWw" type="submission">
          <date when="2005-10-05"/>
        </correspAction>
        <correspAction xml:id="i-Sn16tTJCf699gVWKGTUWBZ" type="assigned"/>
        <correspContext corresp="i-Sn16tTJCf699gVWKGTUWBZ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_So_418/mot_200506_So_418-0001.pdf"/>
      <div xml:id="i-4kBVHzsEV5WnPZZ9F3Yqtt" type="motHeader">
        <div xml:id="i-56QB4iLyk4RPL35aZ82x7f" type="motTitle"/>
        <div xml:id="i-SKMVqJGcGL7Pd6K9bvrEAS" type="motSubmissionInfo"/>
      </div>
      <div xml:id="i-7T5rmtKCMoZhqYq3gcBxVr" type="motBody">
        <div xml:id="i-Q2oS7KSCnxJYjYcJV4Yn8X">
          <p xml:id="i-6kPJYUgLxZGVs5MKSig1zw">
            2005/06 mnr: S0418 pnr: kd789
          </p>
          <p xml:id="i-3CQaYqRNC7QhJzPyrau7w6">
            Motion till riksdagen 2005/06:S0418
          </p>
          <p xml:id="i-XzmqstcQfUraankGc6Huq3">
            av Stefan Attefall (kd)
          </p>
          <p xml:id="i-9HSjgfGNXB5rLw2VodTU1p">
            Nationell sjukvårdspeng
          </p>
          <p xml:id="i-KV3BqGfKR6hNfJ6bbXyz5s">
            Förslag till riksdagsbeslut
          </p>
          <p xml:id="i-4RTfJfPfVcvhNd12knp26m">
            Riksdagen tillkännager för regeringen som sin mening vad i motionen
            anförs om en utredning avseende nationell sjukvårdspeng.
          </p>
          <p xml:id="i-XEMCdVCGAQT7zecJyZRFdn">
            Motivering
          </p>
          <p xml:id="i-AJo4W6p733szTJbb5yHjze">
            I Sverige är allmän sjukvård av hög kvalitet för alla en viktig
            del av välfärden. I debatten om vården finns stor enighet om grundläggande
            principer som att vård ska ges på lika villkor, att vård ska ges
            efter behov och inte efter betalningsförmåga, att vård ska finansieras
            gemensamt och solidariskt och att vården ska vara demokratiskt
            styrd. Om huvudmannaskap och driftsformer pågår däremot en periodvis
            ganska infekterad politisk debatt. En debatt rör vinstintresse
            i vården. Perspektivet kan te sig något märkligt, eftersom det
            de facto finns vinstintresse i vården sedan länge. År 2002 uppgick
            ersättningar till privatpraktiserande läkare och tandläkare, sjukgymnaster
            med mera till 23,7 miljarder kronor (proposition 2004/05:1 utgiftsområde
            9, s. 17). Läkemedelsindustrin, med företag som Astra Zeneca och
            Pfizer, bedriver inte välgörenhet utan är vinstdrivande företag,
            även om deras produkter är välgörande för patienterna. Det är
            svårt att rent intellektuellt förklara varför privata företag
            kan få förtroendet att tillverka läkemedel men inte få förtroendet
            att anställa läkaren som undersöker patienten. En annan diskussion
            rör privata sjukvårdsförsäkringar. Diskussionen tangerar frågan
            om vissa personer ska kunna köpa sig förtur i vårdköerna. Inom
            den offentligt finansierade vården ska det givetvis inte gå att
            köpa vare sig förtur eller bättre vård. Men i Sverige står det
            varje medborgare fritt att använda egna medel på det sätt som
            envar finner lämpligt. Man får lägga pengar på fritidshus, semestrar
            utomlands eller vad man nu kan tänkas välja. Det är självklart
            oförenligt med ett modernt fritt samhälle att förbjuda någon att
            lägga egna, skattade pengar på vård. Privata sjukvårdsförsäkringar
            är inte
          </p>
          <pb facs="riksdagen-motions-pdf/data/200506/mot_200506_So_418/mot_200506_So_418-0002.pdf"/>
          <p xml:id="i-UvSrVQ5iUZjebQ1dXmozZD">
            2005/06:S0418
          </p>
          <p xml:id="i-SzZaL8d7s2nVTn7EKK56jy">
            ett problem. Att den offentligt finansierade vården av många
            upplevs som otillräcklig, att tillgängligheten är för dålig och
            köerna för långa är däremot ett mycket allvarligt problem. Resursstarka
            människor kan alltid köpa sig vård medan människor med små resurser
            står utan valmöjlighet. Kris i den offentliga vården drabbar alltså
            låginkomsttagare hårdast. En kris som inte är orsakad av privata
            försäkringslösningar.
          </p>
          <p xml:id="i-V9XfUaWqv1nj51jSLa2Sga">
            Utredning om vårdens organisation
          </p>
          <p xml:id="i-QJ3P3Tz4uPfoZVmGyBFV75">
            Det krävs mer resurser till vården och äldreomsorgen, något som
            Kristdemokraterna motionerat om i flera år. Men problemen med
            bristande kvalitet, tillgänglighet, värdighet och valfrihet för
            patienten löses inte enbart med större resurser. Det krävs också
            ett nytt sätt att organisera vården. Dagens system lider av flera
            brister. En lösning på sjukvårdens problem kan vara att upphäva
            landstingens monopol och införa en hälso- och sjukvårdspeng liknande
            skolpengen. Ett problem i dagens sjukvård är de bristande och
            ibland motstridiga incitament som råder. Detta leder till att
            patienter hamnar mellan stolarna, till att befintliga resurser
            används ineffektivt och till att landstingen har stora ekonomiska
            problem på sina håll. Beslutsnivåerna i vården är många vilket
            skapar byråkrati och leder till frustration hos personalen som
            inte upplever sig kunna påverka sin arbetssituation. Gränserna
            är ofta oerhört tydligt markerade mellan slutenvård och primärvård,
            mellan läkare och annan vårdpersonal. Personalpolitiken är underutvecklad
            på många håll. Att sjukvården fungerar så bra som den trots allt
            gör beror till största delen på den hängivna och uppoffrande personalen
            som i mötet med patienten förmår se individen. Idag har landstingen
            monopol på vård. Monopol har en tendens att vara ineffektiva,
            det gäller såväl offentliga som privata monopol. I ett system
            med en vårdpeng sker konkurrens inte med pris utan med kvalitet,
            det vill säga den som kan erbjuda bäst vård för en given vårdpeng
            kommer också att kunna attrahera flest patienter. Möjligheten
            för patienter som är missnöjda att byta vårdgivare är enligt mitt
            förmenande utifrån subsidiaritetsprincipen en viktig och riktig
            förflyttning av makt neråt, från politikerna och professionen
            till patienterna. Under riksmötet 2002/03 avslog socialutskottet
            frågor om hälso- och sjukvårdspeng. Utskottet gjorde samtidigt
            positiva uttalanden angående ”ett varierat vårdutbud i olika driftsformer”
            (2002/03:SOU3). Utskottet uttalade samtidigt att ”vidare kan alternativa
            driftsformer prövas för att öka mångfald, valfrihet, tillgänglighet
            och rättvisa [.] det är angeläget att olika driftsformer i den
            öppna vården och omsorgen stimuleras genom att fler privata, kooperativa
            och ideella entreprenörer ges möjlighet att sluta avtal med sjukvårdshuvudmännen”.
            Utskottet uttryckte även gillande till utredningar rörande lagen
            (1992:1528) om offentlig upphandlings tillämplighet vid kundvalslösningar
            (stöd för uttalanden i proposition 2001/02:142 samt i SOU 2003:23).
          </p>
          <pb facs="riksdagen-motions-pdf/data/200506/mot_200506_So_418/mot_200506_So_418-0003.pdf"/>
          <p xml:id="i-UrCxJHTLPJhGJaAt7PtXxw">
            Även under riksmötet 2004/05 avslog socialutskottet yrkanden
            om hälso- och sjukvårdspeng. Utskottet framhöll att det är vårdgivarna
            som ansvarar för vårdens organisation samt vikten av att långsiktigt
            förbättra tillgängligheten och förkorta väntetiderna i såväl primärvården
            som i sjukhusvården genom den nationella handlingsplanen för utveckling
            av hälso- och sjukvården. Utskottet framhöll även att det kan
            finnas ett värde ”från såväl patienternas som personalens synpunkt,
            i ett varierat vårdutbud i olika driftsformer (...) Det är viktigt
            att så långt som möjligt erbjuda alternativ och utveckla mångfalden
            inom den kommunala och landstingskommunala verksamheten. Vidare
            kan alternativa driftsformer prövas för att öka mångfald, valfrihet
            och rättvisa.” Utskottet är inte ensamt om att peka på oklarheter
            rörande LOU:s tillämpning inom vårdsektorn och behovet av att
            utreda dessa. Upphandlingskommittén kom fram till att de juridiska
            frågorna runt lagen om offentlig upphandlings tillämplighet vid
            kundvalssystem, eller eget valsystem som jag hellre vill kalla
            ett sådant system, är oklara och behöver utredas. I sitt slutbetänkande
            (SOU 2001:31) konstaterar kommittén att: ”Kommittén anser med
            hänsyn till att kundvalssystem diskuteras i allt fler kommuner
            och landsting och att sådana system hänger intimt samman med vilka
            krav på styrning och kontroll som kan ställas på samhällsfinansierade
            välfärdstjänster att kundvalssystem inte passar in i upphandlingslagstiftningens
            normsystem utan borde regleras i en särskild ordning. Kommittén
            anser därför att kundvalssystem inom äldreomsorg, sjukvård, barnomsorg
            m.m. bör utredas i särskild ordning.” (SOU 2001:31 s. 335.) Den
            oberoende expertgruppen Konkurrenskommissionen angav i sitt remissvar
            samma ståndpunkt: ”[expertgruppen] instämmer i bedömningen att
            kundvalssystem inte hör hemma i upphandlingslagen utan bör utredas
            i särskild ordning”.
          </p>
          <p xml:id="i-LEQu26oq67KmtsRPSrWGaB">
            I SOU 2003:23, Villkor för organisationer utan vinstsyfte och
            för små företag, konstateras att juridiken runt kundvalsmodellen
            behöver utredas: ”Vår utredning understryker detta behov, med
            särskild betoning av att systemet förbättrar villkoren för organisationer
            utan vinstsyfte och små företag att medverka i hälso- och sjukvården
            och i kommunernas omsorg.” Utredningen använder sig av begreppet
            vårdgivarval i stället för kundval, med en liknande innebörd.
            Nämnden för offentlig upphandling (NOU) konstaterade i juni 2004
            att ”Det finns olika typer av kundvalssystem. De flesta används
            på kommunal nivå. Gemensamt för dessa är att en kommuninvånare
            erhåller en anvisning eller check som berättigar honom/henne att
            mot denna erhålla en viss tjänst. Detta innebär att privata utförare
            bedriver en kommunal verksamhet på uppdrag av kommunen. Frågan
            hur dessa förhåller sig till reglerna för offentlig upphandling
            har varit föremål för flera utredningar, bl.a. Upphandlingskommittén
            SOU 2001:31. Utredningen har kommit fram till att uppdragsförhållandet
            medför att det föreligger upphandlingsskyldighet. Regeringen har
            angivit att frågan om kundvalssystem inom äldreomsorg, sjukvård,
            barnomsorg m.m. skall utredas vidare (prop. 2001/02:142, sid.
            86).
          </p>
          <p xml:id="i-Ug1jjgykBDRNzXQfdNVFwP">
            2005/06:S0418
          </p>
          <pb facs="riksdagen-motions-pdf/data/200506/mot_200506_So_418/mot_200506_So_418-0004.pdf"/>
          <p xml:id="i-PdYADgvSCMeW4DtfW3uXhP">
            2005/06:S0418
          </p>
          <p xml:id="i-2XHP2rx4vHmC4qsn68rTdP">
            Något slutligt ställningstagande finns således inte.” (NOU diarienummer
            2004/0143-22.) I Socialstyrelsens slutrapport röranden den nationella
            handlingsplanen (nr 2005-103-4) konstaterar styrelsen att utvecklingen
            mot en ökad mångfald inom sjukvården avstannat. I rapporten anges
            flera skäl till detta. En förklaring enligt Socialstyrelsen är
            att inte något av landets landsting har någon egentlig strategi
            för att utvecklingen mot en mångfald av vårdgivare ska fortsätta.
            I stället behandlas frågor om mångfald översiktligt eller till
            och med i skeptiska ordalag. En annan förklaring som Socialstyrelsen
            framhåller är oklarheter i hur lagen om offentlig upphandling
            (LOU) ska tillämpas. Det finns en spänning mellan lagens krav
            på konkurrens och hälso- och sjukvårdslagen som betonar kontinuitet
            i till exempel läkarkontakter. Socialstyrelsen framhåller behovet
            av att se över hur LOU ska tillämpas i vårdsektorn. Socialstyrelsen
            pekar även på flera andra allvarliga brister. Den konstaterar
            att fler allmänläkare visserligen har anställts, men inte i den
            takt som handlingsplanen = angivit. Sjuksköterskeledda specialmottagningar
            har etablerats, men trots detta har väntetiderna till läkarbesök
            på vårdcentralerna varit oförändrade under de år handlingsplanen
            varit i kraft. I slutrapporten onstaterar Socialstyrelsen också
            att läkarmedverkan har förbättrats inom den ommunala vården och
            omsorgen av äldre, men att det inte fungerar tillfredsställande
            under jourtid och i hemsjukvården. Inom området psykisk ohälsa
            konstateras att det sker satsningar i första hand på barn och
            ungdomar, medan landstingens insatser för psykiskt funktionshindrade
            och äldre med psykisk ohälsa är otillräckliga. Projektledaren
            Lena Barrbrink konstaterar att den nationella handlingsplanen
            inte varit speciellt framgångsrik. ”Det visar att utvecklingen
            inte gått åt det håll som regeringen önskade.” (Dagen 2005-08-
            04) Sammanfattningsvis kan konstateras att trots att ett antal
            instanser påpekat behovet av utredning rörande kundvalsmodellen
            och LOU har ändå ingen utredning påbörjats. Till bilden skall
            fogas den nyligen publicerade slutrapporten från Socialstyrelsen
            som konstaterar att utvecklingen mot en större mångfald inom sjukvården
            avstannat, samt att handlingsplanens kvalitativa mål för vården
            inte uppnåtts. Med bakgrund av detta vill jag, ännu en gång, yrka
            om en utredning av hur mångfalden inom vården kan öka. De juridiska
            aspekterna bör utredas grundligt och bör vara en del av utredningen.
            En nationell hälsopeng bör vara ett av huvudalternativen i utredningen.
          </p>
          <p xml:id="i-VpHSCeDVJdEoRnQgSYT9BP">
            Centrala argument för en hälso- och sjukvårdpeng
          </p>
          <p xml:id="i-EKeDgE1tNt6YT9TbuNq2m4">
            Jag redovisar här, än en gång, centrala argument för att organisera
            sjukvården i Sverige i ett system med en nationell sjukvårdspeng.
            Genom att införa en hälso- och sjukvårdspeng, liknande skolpengen,
            får patienten fritt välja
          </p>
          <pb facs="riksdagen-motions-pdf/data/200506/mot_200506_So_418/mot_200506_So_418-0005.pdf"/>
          <p xml:id="i-NSbS7GmdRyWUABdH17JPTc">
            mellan olika konkurrerande hälso- och sjukvårdsföretag (HSF)
            där landstinget kan vara ett, Sophiahemmet i Stockholm ett annat,
            Carlanderska i Göteborg ett tredje, Praktikertjänst ett fjärde,
            Bure ett femte och så vidare. Det HSF som medborgaren väljer tilldelas
            pengen. Staten ska auktorisera de företag som vill etablera sig
            som HSF efter vissa regler och givna kriterier. Detta kan jämföras
            med hur Skolverket exempelvis ger fristående skolor tillstånd
            att bedriva skolverksamhet. Pengen ska vara lika för alla. Undantag
            kan vara att den varieras med exempelvis ålder och geografi. Den
            ska innefatta samtliga kostnader relaterade till sjukvården, det
            vill säga inte bara själva omsorgen och vården utan även sjukpenningen,
            medicinkostnader och rehabiliteringskostnader. Genom detta skapas
            incitament för varje HSF att i stället för att till exempel sjukskriva
            en patient i avvaktan på en operation prioritera att operera genast
            för att undvika dyra kostnader för både sjukskrivning och operation.
            Idag hamnar kostnaden för den uteblivna operationen inte på respektive
            landsting utan på försäkringskassan eftersom verksamheterna är
            uppdelade på olika huvudmän. I slutänden förlorar alla på detta,
            skattebetalarna eftersom det blir dyrt, personalen eftersom det
            blir otrevligt och frustrerande samt patienten eftersom det är
            smärtsamt och ovärdigt att behöva vänta på vård. I den tilltänkta
            modellen ansvarar varje HSF för medborgarens hälso- och sjukvård.
            Pengen ska inte bara räcka till själva vården utan även till läkemedel.
            Samtliga kostnader som bedöms nödvändiga för patienten betalas
            av HSF. HSF som inte är tillräckligt stort för att klara riktigt
            avancerade och kostsamma sjukdomar som kan drabba en patient kan
            försäkra sig mot detta. Ett komplement/alternativ kan vara att
            staten kan spela en viss roll vid extremt kostsamma och komplicerade
            sjukdomsfall. Det enda sättet att idag själv kunna välja mellan
            olika vårdproducenter är att teckna privata sjukförsäkringar.
            Med ett inbyggt pengsystem enligt HSF- modellen får alla samma
            möjlighet till valfrihet. Tanken är att HSF-modellen ska finansieras
            solidariskt genom beskattning. Till detta kommer patient- och
            egenavgifter ungefär som idag, vilkas primära syfte inte är att
            finansiera systemet utan att förhindra överutnyttjande av sjukvården.
            Till dessa avgifter ska även ett högkostnadsskydd knytas som tar
            hänsyn till patientens ekonomiska styrka. Därmed uppfyller HSF-modellen
            både kraven på att ge alla medborgare förutsättningar att utnyttja
            vården och på att kunna välja mellan flera producenter av sjukvård.
            Ett fritt val förutsätter givetvis även att det finns olika aktörer
            att välja mellan. En förutsättning för att modellen ska kunna
            fungera är därför att det etableras flera från varandra fristående
            aktörer. Initialt finns det dock inget som hindrar medborgare
            som bor inom ett landsting att välja ett annat landsting. För
            att få kalla sig HSF och anslutas till pengsystemet ska en statlig
            sjukvårdsmyndighet godkänna företagen enligt fastställda kriterier.
            Det bör ställas höga krav på generellt vårdansvar, kvalitetskontroll,
            ekonomisk stabilitet och uthållighet. Troligen kommer varje enskilt
            HSF att bli en mycket stor verksamhet vilket vid en första anblick
            kan tyckas kunna riskera att slå undan små aktörer. Men det ska
            även råda etableringsfrihet för sjukvårdspersonal, inom de ramar
            som lagstiftningen anger när det gäller
          </p>
          <p xml:id="i-8UqLg9cDDZZMbxSrfHbea5">
            2005/06:S0418
          </p>
          <pb facs="riksdagen-motions-pdf/data/200506/mot_200506_So_418/mot_200506_So_418-0006.pdf"/>
          <p xml:id="i-Hw9xZ6mUcfyEfQT2YcMwe3">
            2005/06:S0418
          </p>
          <p xml:id="i-8JNxqXU8Auw378YADdNHL5">
            kompetenskrav. Det innebär att även läkare, barnmorskor, sjuksköterskor
            eller grupper av sådan personal träffar avtal med ett HSF att
            ansvara för en del av dess vårdansvar, på samma sätt som ett HSF
            sluter kontrakt med sjukhus och dess vårdinstanser. Genom att
            varje HSF via sina beslut styr kostnaderna för sjukvården och
            betalar ur egen kassa för levererade tjänster kan man anta att
            det också kommer att ske vissa ansträngningar för att hålla kostnaderna
            nere. Samtidigt kommer blotta misstanken om att ett HSF inte ger
            tillräcklig vård att leda till förlorade kunder och intäkter.
            En garant för god kvalitet är både konkurrensen och den statliga
            inspektionen. Den statliga inspektionen ska också kontrollera
            att inga HSF-företag utestänger patienter som inte anses lönsamma,
            och om köer uppstått gäller det att kontrollera att dessa köer
            sköts på ett korrekt sätt. Det finns tre vinster med införandet
            av en hälsopeng. För det första lämnas makten över från politiker
            till patienten. Beställaren av vård är medborgaren i stället för
            politikerna. För det andra säkras kvaliteten genom att de hälso-
            och sjukvårdsföretag som inte håller måttet väljs bort. Detta
            sker genom patientens eget val men också genom den statliga kontrollen
            som ska granska kvaliteten. För det tredje garanteras ett effektivt
            resursutnyttjande eftersom HSF precis som alla andra företag har
            starka incitament att hålla kostnaderna nere. Resultatet skulle
            kunna bli mer vård för pengarna samtidigt som vårdkvaliteten skulle
            kunna höjas.
          </p>
          <p xml:id="i-CyUc4qAotcz1VhDyiCTLsU" type="date">
            Stockholm den 30 september 2005
          </p>
          <div type="signatureBlock" id="i-UzC3KrJosRStvZYxi9wGF3">
            <p who="i-Fa75ePV6JC2wN91aE4xcYD" type="signature">
              Stefan Attefall (kd)
            </p>
          </div>
        </div>
      </div>
    </body>
  </text>
</TEI>
