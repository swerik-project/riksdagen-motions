<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__285/mot_1934__fk__285-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            RN
          </p>
          <p>
            Motioner i Första kammaren, Nr 285.
          </p>
          <p>
            Nr 2835.
          </p>
          <p>
            Av herr Lindhagen, om förbud mot rökning i riksdagens samman-
            trädessalar.
          </p>
          <p>
            För ett par år sedan stod jag på talarestolen i nationaltemplarnas
            säm- lingssal i Stockholm. Föreningen »Bort med Tobaken» hade
            möte. Man hade anmodat mig att hålla ett föredrag om föreningens
            ändamål. Ett fåtal personer hade infunnit sig. Företrädesvis äldre
            eller medelsålders människor, en och annan ungdom var också närvarande.
            Föreningens styrelse föreföll något betänksam över den ringa anslut-
            ningen. Nu har den dock bildat ett landsförbund. Jag hade ej berett
            mig och ämnat improvisera. Vanligen anses ett överfyllt auditorium
            vara uttryck för en mäktig stämning inför det ämne, som föreligger.
            Den lilla skaran satt där ensam i den stora rymden. Och dock var
            det som om den växte på något sätt i sin trohet mot ett ideal.
            I bakgrunden av salen ovan tribunen flammade som ingångsspråk
            appellen: fred, nykterhet, självansvar. Mina damer och herrar,
            började jag ungefär, det är inspirerande att få tala i det förelagda
            ämnet icke minst därför, att så få äro församlade här. Det ådagalägger
            att Eder sak har framtiden för sig. Den kommer att växa. Ni kunna
            glädjas över, att en lång och glad strid förestår Eder. När man
            står såsom talare inför en stor församling, som vill hylla något,
            brukar jag ibland känna det, som om jag stod inför en rörelse
            på vägen mot sin undergång. Det lyste tydligen upp i de allvarliga
            ansik- tena och föredraget ägde rum under gemensam känsla för
            att det dock var en stor sak, som fyllde hela salen med sin närvaro.
          </p>
          <p>
            x
          </p>
          <p>
            Vid sekelskiftet strömmade in en kort indiansommar av liberalismens
            humanism. Varhelst en församling inomhus ägde rum omtöcknades
            ej luften av tobaksrökning. Det var en oskriven lag, att så ej
            fick ske. Det hörde till kultur. "Till och med restaurangerna
            förbjödo rökning, när den ordinarie tiden för middagsmåltiden
            var inne. Så bröt den nya tiden in med sitt jäkt, sin oro, sina
            nerver. Njutnings- medlen slöto sig till detta sällskap för att
            lugna det något. Rökningens självsvåld satte sig i högsätet. Nu
            rökes det mest på restaurangerna just vid den tid, då det förr
            var förbjudet. Rökverket bolmar in även i hemmen i söcken och
            helg. Till sist föllo även kvinnorna, unga och gamla, släkternas
            mödrar och uppfostrare för förförelsen. Trots allt detta lever,
            såsom en oförstörbar förnimmelse, innerst i vårt medvetande kvar
            något av den gamla kulturen. Liksom man tar av sig Bihang till
            riksdagens protokoll 1934. 3 saml. Nr 283—285. 2
          </p>
          <pb facs="riksdagen-motions-pdf/data/1934/mot_1934__fk__285/mot_1934__fk__285-002.pdf"/>
          <p>
            6 Motioner + Första kammaren, Nr 285.
          </p>
          <p>
            hatten vid inträdet i en kyrka, så lägger man bort cigarren och
            cigarret- ten vid inträdet i de stora plenisalarna, där landets
            och kommunernas öden avgöras. Även i de mindre salarna, där delegationer
            samlas officiellt, hålles den goda seden i helgd, om än ibland
            med en viss svårighet. När åter exempelvis statsutskottet arbetar
            »privat» på avdelningar släppes Barrabam lös. Och när partierna
            leva sitt eget fria liv, då anses även individernas självbestämningsrätt
            vara avgörande för uppförandet varhelst de befinna sig. Det gives
            dock enskilda etablissement, som ännu behållit den gamla tidens
            traditioner. Exempelvis musikaliska akademiens och konserthusets
            stora hörsalar i Stockholm, för vilket ändamål de än upplåtas.
            Där har på senare tider hållits väldiga partikongresser och det
            har gått för sig. Det har gått mycket bra till och med. Renheten
            i luften har återverkat på uppförandet i debatterna och förädlat
            sinnesstämningen. För att ej tala om vad det för hälsan betyder
            ur hygienisk synpunkt och särskilt för alla dem som besväras av
            katarrer i svalg och luftgångar. Nu frågas, vore det icke riksdagen
            värdigt att införa liknande före- skrifter för sina stora samlingssalar,
            för vilket ändamål de också brukas och således jämväl för partiernas
            sammankomster inom riksdagshuset. Rätteligen bör ingen tillåta
            sig, att någonsin träda in i dylika lokaler utan att lägga bort
            röktyget. Inget av partierna har fattat beslut om förbud mot rökning
            under sina sammanträden mer än socialdemokratiska partiet. År
            1931 antogs på mitt förslag sådant förbud med stor majoritet trots
            herrar storrökares mot- stånd. År 1932 ansågs beslutet, som dock
            ej upphört, böra åter förnyas, om det skulle bli gällande. Detta
            skedde åter på mitt förslag men med något mindre majoritet. Denna
            ordning respekterades ock under 1933 av det fasta partibeståndet
            i det stora hela. Men en del intellektualister och nykomlingar
            då och då började trots depressionen röka vid partimötena såsom
            fabriksskorstenar under högkonjunktur. Dylika erfarenheter gjorde,
            att jag 1934 upprepade min hemställan om rökningsförbud. Nu avslogs
            det efter handuppräckning. Många avhöllo sig från att rösta, måhända
            av lojalitet mot partiet eller de röksjuka kam- raterna. Partierna
            voro således åter eniga om, att rökningsförbud ej borde utfärdas.
            Jag drömde mig bort till nationalgodtemplarnas ordenssal och den
            lilla skaran, som där väntat på tecken i tiden. Jag sänder dem
            här- med en liten gnista, genom att yrka,
          </p>
          <p>
            att riksdagen eller åtminstone första kammaren ville såsom tillägg
            till sina ordningsstadgar föreskriva för- bud för rökning i riksdagens
            sammanträdessalar, för vilket ändamål de än användas.
          </p>
          <p>
            Stockholm den 23 januari 1934. Carl Lindhagen.
          </p>
          <p>
            340245. Stockholm, Isaac Marcus Boktryckeri-Aktiebolag, 1934.
          </p>
        </div>
      </div>
    </body>
  </text>
</TEI>
