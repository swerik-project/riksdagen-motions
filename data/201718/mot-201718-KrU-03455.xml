<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-03455">
  <teiHeader>
    <fileDesc>
      <titleStmt>
        <title>Muslimska brödraskapet</title>
        <author corresp="i-Lw92TAaAVgG8Kdf7YxhViy i-9aV6a5JgMMU7racuNkrEgj">av Markus Wiechel och Richard Jomshof (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3455 av Markus Wiechel och Richard Jomshof (båda SD)</title>
          <idno type="rdwebb">H5023455</idno>
          <rs type="number">3455</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5023455/text</ref>
          <ref type="dokument_url_html">http://data.riksdagen.se/dokument/H5023455</ref>
          <ref type="dokumentstatus_url_xml">http://data.riksdagen.se/dokumentstatus/H5023455</ref>
          <ref type="docx">http://data.riksdagen.se/fil/21DF5A6E-1E8D-47E1-A648-C726CD8B4520</ref>
          <ref type="pdf">http://data.riksdagen.se/fil/865470F4-D4D5-46AA-95F9-B6F7E00DBE4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CExVp2utSDPwcR7ix3rB2J" type="signed"/>
        <correspContext corresp="i-CExVp2utSDPwcR7ix3rB2J">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-JrbpuvehFYyXTSL2LRQeDi" type="submitted">
          <date when="2017-10-05"/>
          <time when="14:05:27"/>
        </correspAction>
        <correspAction xml:id="i-WXXUh61WCp8YEDFpJMLktk" type="reviewed">
          <date when="2017-10-05"/>
          <time when="14:49:55"/>
        </correspAction>
        <correspAction xml:id="i-EJnLbM58GgFUQmYZkQxWNq" type="referred">
          <date when="2017-10-13"/>
        </correspAction>
        <correspAction xml:id="i-6C5BA6bMwzYCVegq1M4rsn" type="assigned">
          <date when="2018-11-05"/>
          <time when="07:53:02"/>
        </correspAction>
        <correspContext corresp="i-6C5BA6bMwzYCVegq1M4rsn">
          <ref type="assignedTo">Kulturutskottet</ref>
        </correspContext>
        <correspAction xml:id="i-2FXy4Kcg15CSXdkf8Kb82D" type="behandlas_i"/>
        <correspContext corresp="i-2FXy4Kcg15CSXdkf8Kb82D">
          <ref type="uppgift">2017/18:KrU3</ref>
          <ref type="ref_dok_id">H501KrU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU3</ref>
          <ref type="ref_dok_titel">Civila samhället inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3455 av Markus Wiechel och Richard
          Jomshof (båda SD) Muslimska brödraskapet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DqFnQ1YSUBSTesdTv8RWWC">
            Förslag till riksdagsbeslut
          </head>
          <list style="ol">
            <item xml:id="i-Q2eea6pgxW3xW5iVMikZQz">
              Riksdagen ställer sig bakom det som anförs i motionen om att
              utreda Muslimska brödraskapets etablering i Sverige och tillkännager
              detta för regeringen.
            </item>
            <item xml:id="i-2hW1T8XQ1CKxnpbbkP3NUe">
              Riksdagen ställer sig bakom det som anförs i motionen om att
              utreda Muslimska brödraskapets kopplingar till terrorism och tillkännager
              detta för regeringen.
            </item>
            <item xml:id="i-fnhm1msARxemQKsvyqSmg">
              Riksdagen ställer sig bakom det som anförs i motionen om att
              stoppa statligt stöd till Muslimska brödraskapet och dess underorganisationer
              och tillkännager detta för regeringen.
            </item>
            <item xml:id="i-MqXg3Q2qvPzdmEtCgGtY21">
              Riksdagen ställer sig bakom det som anförs i motionen om att
              stoppa kommunalt stöd till Muslimska brödraskapet och dess underorganisationer
              och tillkännager detta för regeringen.
            </item>
            <item xml:id="i-RX26gwiMBGaNSnWBkTxus4">
              Riksdagen ställer sig bakom det som anförs i motionen om att
              utreda konsekvenserna av det ekonomiska stöd som betalats ut till
              organisationer inom Muslimska brödraskapets nätverk och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-WNq44RBZfHA7m3PrZKJNRf" type="h1">
            Muslimska brödraskapets etablering i Sverige
          </head>
          <p xml:id="i-Y6tJmEbC6hSfoBk7s2yrhi">
            Myndigheten för samhällsskydd och beredskap (MSB) har tidigare
            uppmärksammat islamistiska organisationers framfart i Sverige.
            De menar att deras framfart blir en ny faktor att ta hänsyn till
            när man planerar samhällets förmåga att skydda våra grund­läggande
            demokratiska värden. Den 24 februari 2017 publicerades en vetenskaplig
            förstudie om Muslimska brödraskapet (MB) av den respekterade terrorforskaren
            och statsvetaren Magnus Norell och två framstående kollegor. MB
            anses idag vara en mycket aktiv gruppering i det svenska och europeiska
            samhället och växer dessutom stadigt. MSB är den första myndigheten
            som gör en större genomlysning av detta fenomen, trots att MB
            har verkat i Sverige sedan slutet av 1970-talet och har som uttalat
            mål att bilda en islamistisk stat.
          </p>
          <p xml:id="i-hVtxtv4ZqhNakSVvJS1UJ">
            MB:s etablering består främst av ett antal associerade organisationer
            som idag får statligt stöd för sina respektive verksamheter, men
            vi har även sett antydningar till kopplingar mellan MB och olika
            politiska företrädare. MB:s mål i Europa baseras huvudsakligen
            på att knyta till sig muslimer snarare än majoritetssamhället,
            som är fallet i MB-aktivisternas ursprungsländer.
          </p>
          <p xml:id="i-6s41X4yh75R2R8wGTY315m">
            MB ser sig till stor del som en fadder åt den europeiska islamismen.
            Genom att bygga en ideologiskt uppbyggd rörelse fångar man in
            medlemmar i en introducerings­process, för att sedan förbereda
            dessa på ett långsiktigt samhällsbygge. Man strävar efter att
            på sikt bygga en islamisk stat, en utveckling som sker gradvis
            och delvis genom en viss form av anpassning till det europeiska
            värdsamhället. MB:s grunder står dock klara, och de lever efter
            sitt motto: ”Allah är vårt mål; Profeten är vår ledare; Koranen
            är vår lag; jihad är vår väg; och döden för Allahs ära är vår
            högsta strävan.”
          </p>
          <p xml:id="i-Xb6Kn2zmt2BDGCorEF4oYu">
            Det finns en hel del internationell forskning om MB samt dess
            europeiska gren, men i Sverige har denna forskning varit förbunden
            med olika villkor. Detta har delvis resulterat i att islamismens
            framfart satts på undantag. Förståelsen för rörelsens sätt att
            arbeta utan tillräcklig kunskap är extra svår då MB har en mer
            eller mindre dold struktur för utomstående. De är dessutom ett
            andligt brödraskap med ett globalt nätverk snarare än en renodlad
            organisation. Detta har medfört en låg kunskapsnivå i ämnet vilket
            också inneburit att MB:s olika grenar har lyckats etablera sig
            väl i Sverige. Tydligaste tecknet på dess etablering var kanske
            när föreningen Islamiska Förbundet i Sverige (Ifis) med säte vid
            Stockholms Moské etablerades i mitten av 90-talet. Etableringen
            har enligt flertalet insatta personer fungerat som en frontorganisation
            för MB:s olika svenska avdelningar. Stockholms Moské anses idag
            fungera som rörelsens huvudsäte i Sverige. Oavsett koppling har
            politiska företrädare vid ett flertal tillfällen vänt sig dit
            och Ifis representanter har på så sätt lyckats framstå som legitima
            företrädare för den muslimska delen av befolkningen i Sverige.
            Vi har likaså sett hur framstående politiker senare visat sig
            ingå i nätverket och hur några förtroendevalda gått så långt att
            de offentligt stöttat rörelsen genom att posera med det så kallade
            Rabiatecknet. Detta tecken användes som stöd till den avsatta
            egyptiska presidenten Mohammed Mursi som tidigare också varit
            ledare för Muslimska brödraskapet i landet. Då kunskapen kring
            detta nätverk, men även dess etablering i Sverige är relativt
            okänt bör regeringen utreda omfattningen av MB:s etablering i
            Sverige.
          </p>
          <head xml:id="i-9QHZ3TQef8REm3CL7iTe57" type="h1">
            Muslimska brödraskapets kopplingar till extremism
          </head>
          <p xml:id="i-9TDGHq35SJLrLRGe1jNwG9">
            Enligt framstående forskare finns det tydliga kopplingar mellan
            MB och än mer extrema islamistgrupper såväl inom som utanför Sveriges
            gränser. Inte minst Sveriges Unga Muslimer (SUM, tidigare Sveriges
            Muslimska Ungdomsförbund) har visat sig innefatta föreningar som
            har en salafistisk tolkning av islam, där ett antal medlemmar
            till och med utfört jihad efter att ha anslutit sig till terrorklassade
            organisationer. SUM är idag direkt eller indirekt påverkade av
            MB:s ideologi och blir i likhet med dess de facto moderorganisation
            ofta tillfrågade i media när det gäller frågor som rör unga muslimer
            i Sverige. Det har likaså visat sig att pengar som donerats till
            rörelsen sedan hamnat hos terrororganisationer i andra länder,
            bland annat genom dess biståndsorganisation Islamic Relief. Flera
            av MB:s olika grenar är idag terrorklassade av ett antal länder.
            Det råder inget tvivel om att rörelsen sedan länge rör sig i grumliga
            vatten, men för att tydligare se dessa samband bör regeringen
            tillsätta en opartisk och professionell granskning av MB:s kopplingar
            till extremism.
          </p>
          <head xml:id="i-FNPLgv32wxp1RjZVKS89EJ" type="h1">
            Statligt stöd till Muslimska brödraskapet idag och konsekvensanalys
          </head>
          <p xml:id="i-Mjr8jn5saFCyjo2tSFVZK">
            SST, MUCF, Sida och Allmänna arvsfonden är exempel på statligt
            finansierade organisationer som idag på ett eller annat sätt har
            bidragit till ekonomiskt stöd till MB:s underorganisationer, men
            även kommuner har på olika sätt bidragit till rörelsen. Särskilt
            två underorganisationer till MB, Islamic Relief (IR) och Studieförbundet
            Ibn Rushd (SIR) har varit framstående bidragstagare, men även
            SUM.
          </p>
          <p xml:id="i-5UqiSDGNtqwxNsEBUMGqYU">
            IR är idag en stor mottagare av biståndsmedel från bland annat
            statliga Sida. Organisationens verksamhet består utav olika biståndsprojekt
            i den muslimska världen. IR fungerar även som en organisation
            ämnad att ge MB trovärdighet, men har ändå vid ett flertal tillfällen
            ertappats med stöd till tveksamma mottagare i bland annat Syrien
            och Gaza.
          </p>
          <p xml:id="i-LqL1YApz7eczRT7gT1CVTH">
            MB-styrda SIR driver en lång rad olika studiecirklar i lokaler
            knutna till diverse olika muslimska organisationer i Sverige.
            På detta sätt lyckas de få bidrag för studieverksamhet som ofta
            rör utbildning i islam eller islamofobi. SIR arbetar på detta
            sätt aktivt med att öka MB:s inflytande i samhället samtidigt
            som man försvårar insyn i den egna verksamheten.
          </p>
          <p xml:id="i-6qzYHxjBNbNWZ2wTMDqmiF">
            Med offentliga medel stödjer Sverige med andra ord idag MB:s
            huvudsakliga mål: att bygga en parallell islamisk sektor i Sverige
            som grundar sig på en form av islamistisk identitetspolitik. De
            önskar skapa ett parallellt muslimskt civilsamhälle med en etablering
            av olika institutioner som skolor, vårdinrättningar, kulturcentra
            eller moskéer. Nätverket ägnar idag mycket tid åt att förhindra
            att svenska muslimer exponeras för mycket för västerländska normer
            och värderingar, varför de gynnas av en viss form av segregation
            i samhället. Detta är naturligtvis ingenting som gynnar de svenska
            skattebetalarna varför regeringen snarast bör upphöra med att
            finansiera grupper som ingår i MB:s nätverk samt säkerställa att
            inte heller kommuner finansierar MB:s verksamhet. Regeringen bör
            även utreda konsekvenserna av att organisationer som ingår i nätverket
            kring Muslimska brödraskapet fått ta del av offentliga medel.
          </p>
        </div>
        <div type="motSignatures">
          <list>
            <item xml:id="i-S1VMbddHyoF6eHvju6KnCP">
              Markus Wiechel (SD)
            </item>
            <item xml:id="i-HHEpeJcH8zLeGy5uCF86xc">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
