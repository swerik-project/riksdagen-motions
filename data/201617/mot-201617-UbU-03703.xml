<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-03703">
  <teiHeader>
    <fileDesc>
      <titleStmt>
        <title>med anledning av prop. 2016/17:161 En försöksverksamhet med branschskolor</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3703 av Christer Nylander m.fl. (L)</title>
          <idno type="rdwebb">H4023703</idno>
          <rs type="number">3703</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4023703/text</ref>
          <ref type="dokument_url_html">http://data.riksdagen.se/dokument/H4023703</ref>
          <ref type="dokumentstatus_url_xml">http://data.riksdagen.se/dokumentstatus/H4023703</ref>
          <ref type="docx">http://data.riksdagen.se/fil/32FCF228-A510-4515-8CEA-5AE32ED57632</ref>
          <ref type="pdf">http://data.riksdagen.se/fil/F66FD133-933B-47B9-8E7C-64806B625B45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WBvU34CcSzkUAA7LGf3CtG" type="basedOn"/>
        <correspContext corresp="i-WBvU34CcSzkUAA7LGf3CtG">
          <ref>Proposition 2016/17:161</ref>
        </correspContext>
        <correspAction xml:id="i-RYHcwRVV15ofGxwqANR2K7" type="signed"/>
        <correspContext corresp="i-RYHcwRVV15ofGxwqANR2K7">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
        </correspContext>
        <correspAction xml:id="i-QC79uSVib3VeQA28CPievH" type="submitted">
          <date when="2017-04-07"/>
          <time when="15:32:57"/>
        </correspAction>
        <correspAction xml:id="i-PwGKXM5dYpf7BsrUX7nuZd" type="reviewed">
          <date when="2017-04-12"/>
          <time when="14:11:06"/>
        </correspAction>
        <correspAction xml:id="i-NPgymgBbuv2vCLbyYEaGSw" type="dismissed">
          <date when="2017-04-18"/>
        </correspAction>
        <correspAction xml:id="i-MBH6VHgNjL7si1qH1pXtju" type="referred">
          <date when="2017-04-19"/>
        </correspAction>
        <correspAction xml:id="i-FVQz5yLg5reuPe6mfRPfsS" type="assigned">
          <date when="2017-06-14"/>
          <time when="16:38:32"/>
        </correspAction>
        <correspContext corresp="i-FVQz5yLg5reuPe6mfRPfsS">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-M1yKEpYePVDEjMvWtJ2dFN" type="behandlas_i"/>
        <correspContext corresp="i-M1yKEpYePVDEjMvWtJ2dFN">
          <ref type="uppgift">2016/17:UbU21</ref>
          <ref type="ref_dok_id">H401UbU21</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU21</ref>
          <ref type="ref_dok_titel">En försöksverksamhet med branschskolor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3703 av Christer Nylander m.fl.
          (L) med anledning av prop. 2016/17:161 En försöksverksamhet med
          branschskolor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DZLYFhLFBcAQMAvun6EHrM">
            Förslag till riksdagsbeslut
          </head>
          <list style="ol">
            <item xml:id="i-39tU3PF4UcRurEV6zraKip">
              Riksdagen ställer sig bakom det som anförs i motionen om lärlingar
              och tillkännager detta för regeringen.
            </item>
            <item xml:id="i-WDMKgwmQHuND3yrqSxxLW5">
              Riksdagen ställer sig bakom det som anförs i motionen om yrkesprogram
              och tillkännager detta för regeringen.
            </item>
            <item xml:id="i-8oXxUPjHutB8xspg7ur2gu">
              Riksdagen ställer sig bakom det som anförs i motionen om yrkesskola
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GdpoTGJnLDh1kw11kwpquf" type="h1">
            Motivering
          </head>
          <p xml:id="i-WqvQ3mxNxj6PDHyMW3QNw8">
            Propositionen innehåller förslag om en ny lag om försöksverksamhet
            med branschskolor. Förslaget innebär att huvudmän får sluta avtal
            med en branschskola om att skolan utför vissa uppgifter inom sådan
            utbildning (entreprenad).
          </p>
          <p xml:id="i-YMFD3qSizT35Gdw7MynxSq">
            Propositionen bygger på ett initiativ från alliansregeringen
            som den 5 december 2013 beslutade att ge en särskild utredare
            i uppdrag att bl.a. föreslå hur tydliga yrkesutgångar kan införas
            på gymnasieskolans teknikprogram och genom tilläggsdirektiv att
            se över hur den gymnasiala yrkesutbildningen kan stärkas i den
            s.k. Yrkesprogramsutredningen.
          </p>
          <p xml:id="i-T32yf2Qta6yepzQQ8ewRo6">
            Regeringens förslag innebär att viss yrkesutbildning på gymnasienivå
            kan bedrivas som branschskola av i huvudsak kommunala huvudmän
            och att dessa ska samverka med företag och branscher. Det är något
            helt annat än vad alliansregeringen avsåg med att tillsätta Yrkesprogramsutredningen
            och uppdraget att utreda förutsättningarna för att inrätta branschskolor.
            Liberalerna beklagar att regeringen inte tar ett samlat grepp
            i frågan. I stället presenteras i propositionen en halvmesyr.
            Sverige behöver reformer som innebär att yrkesutbildningar knyts
            närmare arbetsmarknaden. Vi vill se reformer som stärker lärlingsutbildningarna,
            som knyter gymnasiala yrkesutbildningar närmare branscherna och
            ökar differentieringen. Vi vill också se riktiga branschskolor
            och en ny skolform, yrkesskolan.
          </p>
          <p xml:id="i-95yYkpcTX71qyGQDgGNDpW">
            Enligt Liberalernas uppfattning ska branschskolor bedrivas av
            företag och branscher som ett alternativ till kommunal yrkesutbildning
            främst för lärlingsutbildning i hantverksyrken.
          </p>
          <p xml:id="i-ExHH6LYg1DxKuBj6mMy5mp">
            Yrkes- och lärlingsprogrammen på gymnasiet bör utvecklas och
            differentieras i längd och omfattning. Lärlingsprogrammen ska
            där så är möjligt betraktas som en egen utbildningsinriktning
            på gymnasienivå eftersom den ska ha en avtalad lärlingsersättning
            och ett gesällprov. Yrkesutbildningarna är i dag alltför likformade,
            vilket är en viktig orsak till deras låga attraktivitet. Till
            nya tvååriga yrkeslinjer, som bör införas som komplement till
            dagens treåriga, kan de teoretiska behörighetskraven vara lägre
            än till de treåriga programmen.
          </p>
          <p xml:id="i-M8xD59KSYLzpDahX9M1fAP">
            Vi vill därutöver införa en ny skolform, yrkesskola, en yrkesutbildning
            för vuxna motsvarande gymnasial nivå med ett stort inslag av arbetsplatsförlagt
            lärande. Såväl utbildningar som i dag finns på yrkesvux som yutbildningar
            som i dag finns inom arbetsmarknadspolitiken bör föras över till
            yrkesskolan. Utbildningen bör följa en modell liknande yrkeshögskolan
            och bör administreras av Myndigheten för yrkeshögskolan. Utbildningen
            bör rikta sig till personer utan gymnasiekompetens, främst nyanlända,
            men kan även vara ett alternativ till gymnasieutbildning för vissa.
            Förslaget om yrkesskola är en del av migrationsöverenskommelsen,
            men ännu har ej något förslag presenterats.
          </p>
          <p xml:id="i-5QZbfub8pDZ9iEKdHcF2mw">
            Regeringen hävdar i propositionen att det inte finns något intresse
            från företag och branscher att starta branschskolor enligt alliansregeringens
            direktiv till utredningen och väljer därför att inte lägga fram
            något sådant förslag.
          </p>
          <p xml:id="i-QMThKJz95QAkU15DMzJ8ou">
            Gymnasieskolan ska förbereda både för vidare studier och för
            arbetslivet. Alla gymnasieelever hade tidigare krav på sig att
            bli behöriga för högskolestudier, medan yrkeskunnande sågs som
            mindre viktigt. Det är viktigt att alla elever ska ha en god grund
            att stå på inför studier och arbetsliv. Vid sidan av de traditionella
            gymnasieprogrammen och högskoleutbildningarna behövs det därför
            också branschanknutna lärlingsutbildningar.
          </p>
          <p xml:id="i-WifHovAobbPjkZZuo4K7TZ">
            Antalet lärlingar har ökat varje år sedan lärlingssystemet infördes,
            och rätt utformat tror vi att det finns stora möjligheter att
            etablera en branschskola med lärlingsutbildning.
          </p>
          <p xml:id="i-DnDcTmku1xtcFHKfp44t5t">
            Att regeringen kan hävda att inget intresse finns från företag
            och branscher att bedriva lärlingsutbildning beror bl.a. på att
            regeringen själv har skapat osäkerhet om framtiden för lärlingsutbildningen.
            Inte heller har man vidtagit de åtgärder som krävs för att få
            en uppgörelse om lärlingsersättningen.
          </p>
          <p xml:id="i-BpHPd3kSSaEHDHSRr676j6">
            Lärlingsutbildningens attraktionskraft är avgörande, och där
            ser vi lärlingsersättningen som en viktig del. Det finns ännu
            inget avtal mellan arbetsmarknadens parter om hur stor ersättningen
            till lärlingarna ska vara. För att lärlingssystemet ska bli framgångsrikt
            är det viktigt att frågan om ersättning löses.
          </p>
          <p xml:id="i-YJm42iYzuB1D4DDi16gYrz">
            Regeringen genomförde dessutom i förra årets budget en nedskärning
            av statsbidraget för gymnasial lärlingsutbildning med 10 000 kronor
            per lärling och läsår. Att minska statsbidraget för lärlingsutbildningen
            ökar knappast lärlingsutbildningens attraktionskraft. Vi har föreslagit
            att statsbidraget höjs, vilket vi har redovisat i vår budgetmotion.
          </p>
          <p xml:id="i-W7BUxnPqynv7gd8294Jx1">
            Lärlingsutbildningens attraktionskraft måste höjas, och regeringen
            bör därför återkomma med en ny proposition om branschskolor i
            enlighet med vad som sägs i denna motion.
          </p>
        </div>
        <div type="motSignatures">
          <list>
            <item xml:id="i-TtkErkJBvYqaY6kwaPmRZZ">
              Christer Nylander (L)
            </item>
            <item xml:id="i-VU5NAWXsfK5MyN1n8JCU9f">
              Tina Acketoft (L)
            </item>
            <item xml:id="i-5W8TcCy41ohjpnfgiEy7Cq">
              Maria Weimer (L)
            </item>
            <item xml:id="i-WC7aQXtnBGAPWrxQ2dg1xX">
              Emma Carlsson Löfdahl (L)
            </item>
            <item xml:id="i-2DG2CukHLrJ17G7t7JG1qS">
              Mats Persson (L)
            </item>
          </list>
        </div>
      </div>
    </body>
  </text>
</TEI>
