<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00315">
  <teiHeader>
    <fileDesc>
      <titleStmt>
        <title>Bostadspolitik för Västsverige</title>
        <author corresp="i-WjFt6fTSYNFkhwrZDFYPM4">av Adnan Dibrani m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadspolitik för Västsverige</title>
          <idno type="rdwebb">GY02C315</idno>
          <rs type="number">C315</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C315/text</ref>
          <ref type="dokument_url_html">http://data.riksdagen.se/dokument/GY02C315</ref>
          <ref type="dokumentstatus_url_xml">http://data.riksdagen.se/dokumentstatus/GY02C315</ref>
          <ref type="doc">http://data.riksdagen.se/fil/39473974-9097-4D1D-A0D9-98E243952104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R9rDqg3DBosX5mTEJ6vYXu" type="signed"/>
        <correspContext corresp="i-R9rDqg3DBosX5mTEJ6vYXu">
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-LdjfMsG9pY1LY9yx58k2gm"/>
        </correspContext>
        <correspAction xml:id="i-UzUr8eAq6fSVe9AQ65u6KG" type="numbering">
          <date when="2010-10-29"/>
        </correspAction>
        <correspAction xml:id="i-R16eLV1bGzP3VVop8gZZTR" type="submission">
          <date when="2010-10-26"/>
        </correspAction>
        <correspAction xml:id="i-YT6D8ES9cdTDi1rRdpvvgW" type="transfer">
          <date when="2010-10-26"/>
        </correspAction>
        <correspAction xml:id="i-AHiCGc9a5UCJyjRcwfPpzQ" type="assigned"/>
        <correspContext corresp="i-AHiCGc9a5UCJyjRcwfPpzQ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VyJ1KNDpSESThXRiKhfyKS" type="motBody">
        <div xml:id="i-KQomQJBadGrLJ4HVveBnm6" type="motProposal" subtype="förslag">
          <head xml:id="i-Hr975FgqdX29FmU4bk4Dqn">
            Förslag till riksdagsbeslut
          </head>
          <list xml:id="i-DCf5YiRTsLDRA3Z7RmtUvt" style="ol">
            <item xml:id="i-Tx9Ckfjv8NLPVVRqHvC9nA">
              Riksdagen tillkännager för regeringen som sin mening vad som
              anförs i motionen om investeringsstöd för att bygga hyresrätter.
            </item>
            <item xml:id="i-44tJhLbMzwScW6bZa4DhzW">
              Riksdagen tillkännager för regeringen som sin mening vad som
              anförs i motionen om bostadsförmedling.
            </item>
            <item xml:id="i-6fNJNNBRArSE45DPnMbP4n">
              Riksdagen tillkännager för regeringen som sin mening vad som
              anförs i motionen om en effektiv och demokratisk planeringsprocess.
            </item>
            <item xml:id="i-NkuUTsPP2RJwdiqwDniVPY">
              Riksdagen tillkännager för regeringen som sin mening vad som
              anförs i motionen om en effektiv markpolitik.
            </item>
            <item xml:id="i-8EmCTJacAKoyQZ3j9JruFZ">
              Riksdagen tillkännager för regeringen som sin mening vad som
              anförs i motionen om bruksvärdessystemet.
            </item>
            <item xml:id="i-MWgmiv474hpZqcdobvnPC5">
              Riksdagen tillkännager för regeringen som sin mening vad som
              anförs i motionen om upprustningen av våra mest slitna bostadsområden.
            </item>
            <item xml:id="i-56V9RNG2HsjmKcrf5cEnhf">
              Riksdagen tillkännager för regeringen som sin mening vad som
              anförs i motionen om förvärvslagen.
            </item>
          </list>
        </div>
        <div xml:id="i-WepvNnL5qYsZcGwqpBsQox" type="motContent">
          <head xml:id="i-NfnNsLcTF7PqqgEdPgXd4G" type="h1">
            En osund bostadsmarknad
          </head>
          <p xml:id="i-DcnnCyBAquER5PAy6qRcrw">
            Bra bostäder till rimliga kostnader skapar trygghet och framtidstro.
            Att bygga nytt är en viktig motor i ekonomin. Bostadsbristen breder
            ut sig till allt fler kommuner. Bostadsbristen var tidigare koncentrerad
            till storstäderna, men under senare år har bristen på bostäder
            blivit ett större problem även på mindre och medelstora orter.
            Bostadsbristen är givetvis kopplad till tillväxt och tillgång
            på arbete, men även den demografiska utvecklingen på orterna påverkar.
            I orter som har hög efterfrågan på arbetskraft är bostadssituationen
            mest besvärlig, och om utvecklingen fortsätter kommer problemen
            även att omfatta orter med en normal arbetsmarknadsutveckling.
          </p>
          <p xml:id="i-aRqPLB4hos1hQgYfSZZBR">
            Att stärka den sociala bostadspolitiken är centralt. Men den
            sociala bostadspolitiken har monterats ned av regeringen Reinfeldt.
            Vi införde statligt stöd i form av investeringsstöd och investeringsstimulans
            för att råda bot på bostadsbristen. För oss socialdemokrater är
            bostaden en social rättighet och en viktig del av välfärdspolitiken.
            Vi satte höga mål och hade höga ambitioner med vår politik. Mellan
            2002 och 2006 ökade vi bostadsbyggandet kraftigt. Målet vi satte
            om 120 000 nya lägenheter under mandatperioden nådde vi och en
            bra bit över detta mål.
          </p>
          <head xml:id="i-XAQJvn639HtGxx1HCLULmB" type="h1">
            Bostadsbrist
          </head>
          <p xml:id="i-ENSgkXwPAYwwRei7PPUKJG">
            Efter bostadsmarknadens kollaps i början av 1990-talet tog det
            många år innan det vände på bostadsmarknaden igen. I slutet av
            1990-talet började det låga bostadsbyggandet i kombination med
            nettoflyttströmmar till storstadsregioner och högskoleorter att
            göra sig gällande genom att allt fler kommuner fick brist på bostäder.
          </p>
          <p xml:id="i-2ed7Q7eJMo4FdVzcvqkGVj">
            Allmännyttan är hotad av regeringen Reinfeldts politik då det
            är fritt fram att sälja ut stora bostadsbestånd inom allmännyttan,
            vilket kan försvåra för studenter och andra grupper som inte har
            möjlighet att ta lån för sitt boende.
          </p>
          <p xml:id="i-9tH3B1mJbEi6xRSh8pTH4f">
            År 2002 angav var femte kommun att de hade bostadsbrist. Enligt
            Boverket har idag fyra av tio kommuner bostadsbrist. 2010 ökar
            återigen antalet kommuner som uppger att det är brist på hyresrätter
            och bostadsrätter efter en tillfällig nedgång år 2009. 75 procent
            av kommunerna uppger att det är brist på hyresrätter. I Storgöteborg
            uppger i stort sett hälften av kommunerna att det är särskild
            brist på bostäder för ungdomar, stora barnfamiljer samt ensamstående
            med barn. Bostadsbristen i Västsverige hämmar starkt regionens
            möjligheter att öka dess tillväxt.
          </p>
          <head xml:id="i-KaNAgMas4C7ZTFWuQ8NsKH" type="h1">
            Investera i hyresrätter för jobbens skull
          </head>
          <p xml:id="i-1LgFwQZ7o2jE5vhYJRQXv">
            Nybyggandet av hyresrätter har mer än halverats under mandatperioden;
            samtidigt ökar antalet 1924-åringar med 120 000 till år 2012 jämfört
            med 2006. År 20032006 påbörjades nybyggnad på över 127 000 bostäder.
            Prognosen för 20072010 ligger under 90 000 bostäder. 2009 påbörjades
            nybyggnad av endast 16 500 bostäder. Prognosen för 2010 är 21
            000. Jämfört med bottennivån förra året fördubblades antalet påbörjade
            lägenheter i flerbostadshus första halvåret 2010, men det är ännu
            långt till nivåerna 2005 och 2006. Byggandet av studentbostäder
            har i princip upphört.
          </p>
          <p xml:id="i-7qbqt3qQB6gUJEygfmZ95G">
            Regeringen tog bort de statliga stöden för byggandet av hyresrätter
            och resultatet har blivit att färre hyresrätter byggs. Det är
            nu uppenbart att ett stöd för att bygga hyresrätter behöver införas.
            Detta inte minst för jobbens skull då tillgången på bostäder har
            en stor betydelse för tillväxten. Den demografiska utvecklingen
            har betydelse för bostadsefterfrågan och den generella tillväxten.
            Ju fler unga, desto större blir också behoven av nya bostäder.
            Samtidigt som tillgången på rätt bostäder också styr familjebildningen
            påverkas också barnafödandet. Framför allt kvinnor ser bostaden
            som en av förutsättningarna för att skaffa barn.
          </p>
          <p xml:id="i-3be8xDRhpbaHueCBbXstoJ">
            För att unga ska kunna etablera sig i vuxenlivet krävs en bostad
            brist på bostäder motverkar således möjligheterna att klara övergången
            till vuxenlivet. Det kan även innebära avgörande hinder för möjligheten
            att skaffa sig den utbildning man vill och hindrar den som vill
            byta arbete eller en period av arbetslöshet mot arbete. En av
            förutsättningarna för att människor tar klivet och flyttar till
            nya platser för att pröva ett nytt arbete eller för att studera
            är tillgång på bostäder till rimliga kostnader.
          </p>
          <p xml:id="i-WCm1WDMJ2keJ3jft5eXdUh">
            Upplåtelseformerna har betydelse för rekryteringen av personal
            i tider när det råder arbetsbrist. I en marknadsstudie som Industrifakta
            gjort på uppdrag av Sveriges Fastighetsägare lyfts behovet av
            varierade upplåtelseformer fram. Särskilt betonas vikten av tillgång
            till hyresrätter för att tillgodose behovet av arbetskraft. Byggandet
            i sig är också en tillväxtfaktor. Förutom att det blir nya bostäder
            skapar det också arbetstillfällen, vilket också skapar tillväxt
            och utveckling om det sker i takt med behoven.
          </p>
          <head xml:id="i-KXoDekoFkZmnkV1qufnLcr" type="h1">
            En rättvis förmedling
          </head>
          <p xml:id="i-Je8xFJ9LPat4tDB2YeZCa2">
            Hur kommunerna organiserar kösystemen för bostadssökande varierar.
            En del har någon form av kommunal bostadsförmedling. Andra har
            köer som är kopplade till varje kommunalt bostadsbolag. De privata
            fastighetsbolagen har ofta egna köer som bostadssökande kan ställa
            sig i.
          </p>
          <p xml:id="i-9KkWajaYN5BNEqe4fXHW7B">
            Kraven på kommunerna när det gäller bostadsförsörjningen är begränsade,
            och man upplåter åt varje kommun att själv organisera detta. System
            med olika interna köer som är kopplade till enskilda bostadsföretag
            kan göra det svårare för den enskilde att komma i kontakt med
            bostadsföretag som har lägenheter att förmedla. Särskilt svårt
            är det för dem som idag står utanför bostadsmarknaden. Detta måste
            vi ändra på.
          </p>
          <p xml:id="i-RvZur4RJcKcbnZRC66QPpd">
            Alla kommuner ska vara skyldiga att i egen regi, eller genom
            regional samverkan, ordna en bostadsförmedling som är transparent,
            förmedlar de flesta såväl allmännyttiga som privata lägenheter
            och som fördelar lägenheter enligt turordning samt social och
            medicinsk förtur. Bostadsförmedlingen ska också kunna förmedla
            andrahandskontrakt.
          </p>
          <head xml:id="i-EkpADLvUjqDJtyWfAyZ3Cr" type="h1">
            Effektiv och demokratisk planeringsprocess
          </head>
          <p xml:id="i-8EfqMwH3NDzYJ6jorqyNtb">
            Ett hinder som ofta framkommer i planprocesserna är att handläggningstider
            och överklaganden av detaljplaner försenar och fördyrar produktionen.
            Det leder till både kraftiga förseningar och att byggprojekten
            riskerar att bli dyrare. Överklagandetider som kan variera mellan
            två månader och två år gör det svårt för alla parter att planera.
          </p>
          <p xml:id="i-CDW4LpQZok2iXvxfYD8rs8">
            Om de kommunala bostadsföretagen ska kunna bidra till att tillgodose
            behovet av bostäder behöver planeringsprocesserna effektiviseras.
            Det är viktigt att den nyss antagna PBL ger förutsättning för
            rimliga handläggningstider i planeringsprocesserna utan att rättssäkerheten
            påverkas. Det behövs en större samverkan mellan kommunerna om
            hur bostadsförsörjningen i regionen ska utvecklas.
          </p>
          <p xml:id="i-HaiPUoEKBu9CMpatUuHqve">
            Sambanden mellan behov av lägenheter och arbetsmarknaden är en
            viktig faktor som måste ligga till grund för bostadsplaneringen.
            Det gäller också i andra frågor, som infrastrukturen mellan arbetsort
            och bostad. För att förbättra planeringen och öka bostadsbyggandet,
            på exempelvis orter som har en låg produktion trots att behoven
            är större, behövs en regional samordning av bostadsförsörjningen.
          </p>
          <head xml:id="i-DJoa2LVQP7ioGfahzsFYKd" type="h1">
            Aktiv markpolitik
          </head>
          <p xml:id="i-E9w1XneT5NJdN5GRbRXLSw">
            För att öka byggandet och bygga till rimliga kostnader måste
            både staten och kommunerna ha en aktivare markpolitik. Markpriset
            är idag en kostnad i nyproduktionen som bidrar till höga inflyttningshyror/avgifter
            för nyproducerade hyresrätts- och bostadsrättslägenheter.
          </p>
          <p xml:id="i-TvHx2ZPaaQtArCnbhGMfM8">
            Många kommuner använder inte de möjligheter som finns med markpolitiken.
            Det finns flera möjligheter, som exempelvis att upplåta tomträtt
            för nyproduktion eller sälja marken billigare för att på så sätt
            stödja billigare boendekostnader i nyproduktionen. Snarare är
            det så att många kommuner använder en form av vinstmaximering
            vid markförsäljningen. Kommunerna kan genom att föra en aktiv
            markpolitik skapa förutsättningar för lägre hyror och avgifter
            i nyproducerade hyres- och bostadsrätter.
          </p>
          <p xml:id="i-6HndocZikp1MVPw86DVHfQ">
            Även staten bör vara mer aktiv när det gäller den egna markpolitiken.
            En översyn bör göras om ytterligare statlig mark som idag ägs
            av statliga bolag eller som frigörs genom omställning av försvaret
            kan göras tillgänglig för nybyggnation. Vi anser att staten ska
            vara en förebild när det gäller markpolitiken. Den samhällsägda
            marken ska vara ett aktivt instrument för att få till stånd blandade
            upplåtelseformer och billigare boende. En aktiv markpolitik blir
            då också ett incitament i integrationsarbetet. Regeringen bör
            därför ge de statliga fastighetsbolagen i uppdrag att bli mer
            aktiva när det gäller statlig markpolitik.
          </p>
          <head xml:id="i-Q9EygD2st4y33b7aa1CKch" type="h1">
            Behåll bruksvärdessystemet
          </head>
          <p xml:id="i-LYuQYuCh5Y5oHF1NmQStb8">
            Sabo och Hyresgästföreningen har lämnat förslag till framtidens
            hyresmarknad. Det har vi ställt oss bakom i allt väsentligt. Bruksvärdessystemet
            ska behållas liksom förhandlingssystemet. Men taket ska utgöras
            av förhandlade hyror oavsett hyresvärd. Detta bäddar för en bred
            uppgörelse om hyrorna. Det har länge funnits politisk oenighet
            om reglerna för hyrorna och för de kommunägda bostadsföretagen.
            Det har nu kommit att ändras. Det dåvarande hyrestaket, där de
            kommunala bostadsföretagens hyror är normerande, har ersatts av
            ett hyrestak där förhandlade hyror blir tak för hyrorna hos privatvärdarna.
          </p>
          <p xml:id="i-XfZtqrwxMwPdz6S4tSaK15">
            Vi menar att vi nu har en bra grund för en bred politisk överenskommelse
            om reglerna för hyrorna och för de kommunala bostadsföretagen.
            Hyresgästerna behöver trygghet och stabilitet. Det tog regeringen
            fyra år att inse att det inte finns stöd för marknadshyror. Det
            är bra att regeringen förstått det. Vi står bakom huvudinriktningen
            men vill bland annat stärka skyddet vid ombyggnader. Vi motsätter
            oss fortfarande allt tal om marknadshyror.
          </p>
          <head xml:id="i-8b6UT3hJXwxmJgRbVH4oy3" type="h1">
            Investera i Västsveriges mest slitna områden
          </head>
          <p xml:id="i-9s5keQxADGPZdvovNkrTZC">
            Det finns stora renoveringsbehov i flerfamiljshusen, inte minst
            i miljonprogrammen i Västsverige. Genom totalrenoveringar uppnås
            ökade möjligheter till en förbättrad social utveckling, en stor
            sysselsättningseffekt samtidigt som energianvändning i fastigheterna
            minskar. Eftersom så många av flerfamiljshusen är byggda under
            en kort period sammanfaller flera hundratusen lägenheters upprustningsbehov
            tidsmässigt. Det finns också en stor klimatmässig möjlighet att
            då investera i grön teknik.
          </p>
          <p xml:id="i-2EH1QE8awJ92hZkG8F1wN4">
            En viktig fråga för våra mest slitna områden är den om förvärvslagen.
            Den borgerliga regeringen avskaffade förvärvslagen. Denna lagstiftnings
            syfte var att förhindra oseriösa hyresvärdar från att förvärva
            fastigheter. Detta är ett särskilt stort problem i de allra mest
            slitna områdena där oseriösa hyresvärdar kan låta fastigheterna
            förfalla.
          </p>
          <p xml:id="i-9vrDznXPMdJfyRpoFnwgtD">
            Regeringen avskaffade lagen trots att många remissinstanser pekade
            på att lagen snarare borde skärpas än att avskaffas. De problemen
            som fanns med oseriös hyresförvaltning var och är inte i sig en
            godtaglig grund för att upphäva förvärvslagen. Om regeringen verkligen
            såg problemen så borde den naturligtvis sett till att tillämplig
            lagstiftning i stället stärktes. Men de gick åt andra hållet istället.
            De problem som fanns med bristande enhetlighet vid tillämpningen
            av lagen utgjorde heller inte någon godtagbar grund för att upphäva
            lagen. Detsamma gäller regeringens argument om att reglerna kringgicks
            genom indirekta förvärv, utdragna förfaranden och behovet av effektivare
            sanktioner. Alla dessa områden och övriga behov av förbättringar
            bör gå att få till stånd genom en ny förvärvslag. Därför vill
            vi återinföra en förvärvslag.
          </p>
        </div>
        <div xml:id="i-EThSrY1nuc9rhNz7jd6Ce" type="motSignatures">
          <list xml:id="i-TA9GEwoRwe2iYPExezGWe7">
            <item xml:id="i-SB6oAjLXa5dcynbLCRJQ7c" who="i-WjFt6fTSYNFkhwrZDFYPM4">
              Adnan Dibrani (S)
            </item>
            <item xml:id="i-NKecwcKXW2MumNyLQkybgn" who="i-79cRBqVjCpwABr2BiKwH7S">
              Ann-Christin Ahlberg (S)
            </item>
            <item xml:id="i-HxQXAQK61yKHutHbM5UDUn" who="i-XavvkneSj1497htyNRcpv6">
              Christina Oskarsson (S)
            </item>
            <item xml:id="i-Ky3uCyD3AdyLQFwZJuQDcL" who="i-HNZrYrLbstv8KywRLm2FMv">
              Gunilla Carlsson i Hisings Backa (S)
            </item>
            <item xml:id="i-LpVnL1MyScehzgwtZ8dzeh" who="i-Bmi9XXt8ni373cdiv3K6qx">
              Kenneth G Forslund (S)
            </item>
            <item xml:id="i-HDppppDgryVfjt6gBMngkt" who="i-76ETKL7PQscJy3dmshR8mr">
              Lars Mejern Larsson (S)
            </item>
            <item xml:id="i-TosnYiUryYQW8o35buMJ3k" who="i-LdjfMsG9pY1LY9yx58k2gm">
              Patrik Björck (S)
            </item>
          </list>
        </div>
      </div>
    </body>
  </text>
</TEI>
