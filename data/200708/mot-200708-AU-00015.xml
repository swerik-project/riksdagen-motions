<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00015">
  <teiHeader>
    <fileDesc>
      <titleStmt>
        <title>med anledning av prop. 2007/08:151 Ny lag om rätt till ledighet för att på grund av sjukdom prova annat arbete</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:151 Ny lag om rätt till ledighet för att på grund av sjukdom prova annat arbete</title>
          <idno type="rdwebb">GV02A15</idno>
          <rs type="number">A15</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A15/text</ref>
          <ref type="dokument_url_html">http://data.riksdagen.se/dokument/GV02A15</ref>
          <ref type="dokumentstatus_url_xml">http://data.riksdagen.se/dokumentstatus/GV02A15</ref>
          <ref type="doc">http://data.riksdagen.se/fil/B6D20910-9F1E-4AF3-B599-7B32BC679BC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-51jA1cgnrPgQ274CUpjc7u"/>
        <correspContext corresp="i-51jA1cgnrPgQ274CUpjc7u">
          <ref>Proposition 2007/08:151</ref>
        </correspContext>
        <correspAction xml:id="i-SJvtxCnVaxCoSTY2gviwBB" type="signed"/>
        <correspContext corresp="i-SJvtxCnVaxCoSTY2gviwBB">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-9MSVRWfwVA8WeWmaiByYMm">
          <date when="2008-05-23"/>
        </correspAction>
        <correspAction type="dismissal" xml:id="i-UtWRSBifbUo9Nt1tUTQYui">
          <date when="2008-05-22"/>
        </correspAction>
        <correspAction type="dismissal" xml:id="i-HuwJc14zmsrjB4cdiLbQmE">
          <date when="2008-05-22"/>
        </correspAction>
        <correspAction type="transfer" xml:id="i-LEZxG81LLDYm2vcT7BFu5J">
          <date when="2008-05-19"/>
        </correspAction>
        <correspAction type="submission" xml:id="i-AmHnfGvAZPEQqcXHgp1NEv">
          <date when="2008-05-19"/>
        </correspAction>
        <correspAction type="assigned" xml:id="i-StLBSLWk1jxiQz5TnRnJom"/>
        <correspContext corresp="i-StLBSLWk1jxiQz5TnRnJom">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VatpwB5Bs4TtbzafnVhNMa">
            Förslag till riksdagsbeslut
          </head>
          <p xml:id="i-TVoFcqzYnQimfGMuMWYbb1">
            Riksdagen avslår regeringens proposition 2007/08:151 Ny lag om
            rätt till ledighet för att på grund av sjukdom prova annat arbete.
          </p>
        </div>
        <div type="motContent">
          <head type="h1" xml:id="i-92YeLBTUwot39sHEYV52ti">
            Regeringens förslag
          </head>
          <p xml:id="i-3PXcJWSdiW198FzNeyDNku">
            Regeringen föreslår en ny ledighetslag där en anställd på grund
            av sjukdom har rätt till ledighet för att prova annat arbete.
            Propositionen är ett led i den rehabiliteringskedja som regeringen
            föreslagit.
          </p>
          <head type="h1" xml:id="i-LqF4iAjmz9tMWnV9nKSVnX">
            Vänsterpartiets inställning
          </head>
          <p xml:id="i-8SEhUfRX2pENqsEQ6aCfjA">
            Vänsterpartiet har avvisat de försämringar som föreslogs i proposition
            2007/08:136. Förslagen går under beteckningen rehabiliteringskedjan
            men innehåller inga förslag på förbättrad rehabilitering eller
            ökade möjligheter för den som drabbats av ohälsa att få jobb.
            I stället är det en rad försämringar av sjukförsäkringen som föreslås
            i form av fasta tidsgränser, mer exkluderande bedömningar av arbetsförmågan
            och sänkta ersättningsnivåer. Förslaget kan därför bättre beskrivas
            som en utsorteringskedja.
          </p>
          <p xml:id="i-Kdsh1YX2myoUdQpDrqifvd">
            Remissinstanserna som har yttrat sig över regeringens förslag
            till förändringar i sjukförsäkringen är mycket kritiska till att
            tidsgränserna är för snäva, att reglerna är för krångliga, att
            regeringen föreslår införande av diagnosbaserad sjukpenning och
            att behovet av kommunalt försörjningsstöd kommer att öka. De föreslagna
            försämringarna slår hårt mot kvinnor eftersom kvinnor är sjukskrivna
            i högre utsträckning än män. Vi befarar också, i likhet med en
            rad remissinstanser, att reglerna kommer att urholka anställningsskyddet.
          </p>
          <p xml:id="i-PC8mby52Mujy76BjZZkaEb">
            Utsorteringskedjan måste ses i ett större sammanhang; tillsammans
            med nedskärningarna i arbetslöshetsförsäkringen, skatterabatter
            för överklassnära tjänster, försämring av arbetsrätten, sänkta
            socialavgifter för ungdomar och nedskärningarna på arbetsmarknadspolitiken
            är urholkningen av anställningsskyddet för sjuka och utsorteringskedjan
            ytterligare en pusselbit i skapandet av en låglönearbetsmarknad
            i Sverige. Även förslaget i den föreliggande propositionen om
            rätt till ledighet för sjuka att prova annat arbete måste ses
            som en del av försämringarna av sjukförsäkringen som sammantaget
            kommer att leda till en urholkning av arbetsgivarnas rehabiliteringsansvar
            och en utsortering av sjuka människor från sjukförsäkringen.
          </p>
          <p xml:id="i-5bts2xZznCkwnMqMt8N2Se">
            Samtidigt som regeringen gör historiska försämringar i sjukförsäkringen,
            finns det stora överskott inom försäkringen. Enligt Försäkringskassans
            beräkningar som lämnats in till regeringen uppgår överskottet
            i sjukförsäkringen till 14 miljarder kronor 2008 och 22 miljarder
            kronor 2010. Det är pengar som tillhör alla löntagare som avstått
            löneutrymme. Försämringarna av sjukförsäkringen som föreslås i
            den föreliggande propositionen skadar tilliten till hela välfärdssamhället.
          </p>
          <p xml:id="i-2oZov8n8sq8TUjbnRNUmxU">
            Vänsterpartiet anser att sjukförsäkringen ska vara en generell,
            obligatorisk, solidariskt finansierad försäkring som ersätter
            inkomstbortfall vid nedsatt arbetsförmåga på grund av sjukdom.
            Vi avvisar därför regeringens samtliga försämringar av sjukförsäkringen.
          </p>
          <head type="h1" xml:id="i-LKvxqFQ1omi283bYWN8XGs">
            Rätt till ledighet för att på grund av sjukdom prova annat arbete
          </head>
          <p xml:id="i-GkDeJxz6KuTYqAKsTPtwx8">
            Regeringens förslag i den föreliggande propositionen om rätt
            att prova annat arbete vid sjukdom måste ses som en del av de
            försämringar av sjukförsäkringen som föreslagits i den s.k. rehabiliteringskedjan.
            Vi befarar att ledighetsmöjligheten kommer att användas som press
            på sjukskrivna att acceptera byte av jobb efter tre månaders sjukskrivning.
            I och med de föreslagna försämringarna av sjukförsäkringen ska
            den sjukskrivne redan efter tre månader prövas mot andra arbetsuppgifter
            på arbetsplatsen. Om det verkar sannolikt att den försäkrade inte
            kan återgå till sin arbetsgivare ska sjukskrivna i detta stadium
            anvisas att söka jobb på Arbetsförmedlingen. Därmed urholkas arbetsgivarnas
            rehabiliteringsansvar ytterligare.
          </p>
          <p xml:id="i-5N2iW8Me89AeZVz2j4o38f">
            Vänsterpartiet har tidigare föreslagit lagstadgad rätt till ledighet
            för att prova nytt arbete på samma grund som det finns möjlighet
            till ledighet för att starta näringsverksamhet. En sådan allmän
            rätt till ledighet skulle kunna fungera för att förebygga ohälsa
            som har samband med arbetsplatsen, till skillnad från regeringens
            förslag. Ett långvarigt sjukdomstillstånd har ofta en lång förhistoria.
            Inriktningen på lagstiftning och regler måste vara att förebygga
            ohälsa och att på ett tidigt stadium upptäcka och åtgärda hälsorisker
            i arbetslivet. Det är dåliga arbetsmiljöer som måste utsorteras
            inte de anställda som drabbats av dem.
          </p>
          <p xml:id="i-Wx1VT5fCzmZpznpmT2g7nd">
            Skyddsombud och Arbetsmiljöverket måste få ökade resurser till
            förebyggande riskanalyser och möjligheter att åtgärda arbetsmiljöer
            som skapar ohälsa. Enskilda löntagare måste få ökade möjligheter
            att på ett tidigt stadium pröva nytt arbete innan långvarig sjukskrivning
            blivit följden av hälsoproblem. Tydligare sanktioner måste till
            mot arbetsgivare som inte uppfyller kraven på systematiskt arbetsmiljöarbete
            och rehabiliteringsansvar. Arbetsgivarnas uppdrag att göra riskanalyser
            och sammanställa olycksfall och tillbud ska inskärpas, inte slopas
            i namn av regelförenklingar.
          </p>
          <p xml:id="i-5GARZcdF2AurB4LsgUnd6n">
            Regeringens förslag i den föreliggande propositionen leder tillsammans
            med övriga försämringar av sjukförsäkringen och arbetsmiljöpolitiken
            till ett system där personer med nedsatt arbetsförmåga sorteras
            ut efter att ha blivit långvarigt sjukskrivna. Det är en kränkande
            och kontraproduktiv politik som kommer att drabba både enskilda
            och hela samhället negativt. Mot bakgrund av det som anförs bör
            riksdagen avslå proposition 2007/08:151. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-7PVFSAdDMKhDzGvGTgQ5Bh" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-TF22fReVCXsSBtHrpiovR7" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-TCWVemkqoJH7U6usHM4oMp" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-TPF2RvRgGHa279mUfWthGt" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
