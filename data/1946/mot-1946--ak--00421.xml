<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__421/mot_1946__ak__421-001.pdf"/>
      <div type="motHeader" xml:id="i-8cYQt3S4pwTBiiRT6q1Pt7">
        <div type="motTitle" xml:id="i-FjDhoxBbevSVTbNK4e7QyC"/>
        <div type="motSubmissionInfo" xml:id="i-LpiVHrWtNF4gEKPhr9gGLu"/>
      </div>
      <div type="motBody" xml:id="i-Mj4Qeo4fjNTFsugWGwkzT9">
        <div xml:id="i-7DxAvJ27rqD7bHvPE8kuEx">
          <p xml:id="i-RVrCYaLVAXwajq3mz8baaw">
            12 Motioner i Andra kammaren, nr 421.
          </p>
          <p xml:id="i-Eazn7azzT5sY6x2Pu7xvAy">
            Nr 421.
          </p>
          <p xml:id="i-HCHfveyVXzoms74HcQCH3F">
            Av herr Lindberg, i anledning av Kungl. Maj:ts proposition, nr
            120, angående vissa avlönings- m. fl. anslag under riks- statens
            fjärde huvudtitel för budgetåret 1946/47.
          </p>
          <p xml:id="i-HGPJMaDyS6jEbqtUerPvy3">
            Kungl. Maj:t har i proposition nr 120 (punkt 29) föreslagit riksdagen
            att fastställa personalförteckning och avlöningsstat för sjökarteverket
            att tilläm- pas tills vidare från och med budgetåret 1946/47.
            Sjökarteverkets aktuella lönefrågor ha under år 1945 varit föremål
            för un- dersökning av genom Kungl. Maj:t tillkallad sakkunnig,
            t. f. statskommissa- rien K. A. Lindbergson. I en av utredningsmannen
            den 14 januari 1946 framlagd utredning föreslås högre lönegradsplaceringar
            för ett flertal tjäns- tebefattningar. Styrelsen för sjökarteverket
            har i underdånigt utlåtande över utredningen ansett att utredningsmannen
            för ett flertal tjänster föreslagit för låga lönegradsplaceringar
            med hänsyn till med befattningarna förenade ansvar och arbetsuppgifter.
            Kungl. Maj:t har i ovannämnt förslag till perso- nalförteckning
            i stort sett följt vad utredningsmannen sålunda föreslagit men
            däremot endast i mindre omfattning tagit hänsyn till styrelsens
            för sjökarte- verket uppfattning beträffande skälig lönegradsplacering.
            Beträffande verkets nuvarande tre förste aktuariebefattningar
            i lönegrad A 26 har Kungl. Maj:t följt utredningsmannens förslag
            att dessa skola erhålla tjänstebenämning byrådirektör och att
            en av dem erhåller uppflyttning till lönegrad A 28. Styrelsen
            för sjökarteverket anser att samtliga tre byrådirek- törer böra
            placeras i lönegrad A 28. Kungl. Maj:t har vidare upptagit 1 aktuarie
            (statsgeodet), 1 kartograf (statshydrograf), 1 assistent å jordmagne-
            tiska avdelningen (statshydrograf) i lönegrad A 23, vilka befattningar
            styrel- sen ansett böra placeras i lönegrad A 24. De av styrelsen
            för sjökarteverket enligt ovan föreslagna lönegradsplaceringarna
            torde få anses vara väl mo- tiverade. Enär Kungl. Maj:t i propositionen
            synes förutsätta en framtida omprövning av de två i lönegrad A
            26 kvarstående byrådirektörernas löne- gradsplacering samt de
            för statsgeodetens och statshydrografernas av Kungl. Maj:t föreslagna
            lönegradsplaceringar ansluta sig till vad Kungl. Maj:t i pro-
            position till årets riksdag föreslagit för vissa befattningar
            inom rikets all- männa kartverk, synas mig dessa befattningars
            lönegradsplaceringar icke behöva bli föremål för omprövning i
            detta sammanhang. Däremot synes det påkallat att i sagda proposition
            föreslagna lönegrads- placeringar för nedanstående befattningar
            bliva föremål för omprövning vid riksdagens behandling av propositionen.
          </p>
          <pb facs="riksdagen-motions-pdf/data/1946/mot_1946__ak__421/mot_1946__ak__421-002.pdf"/>
          <p xml:id="i-8XhrSYu6NBd5c17mCuvSFV">
            Motioner i Andra kammaren, nr 421. 13
          </p>
          <p xml:id="i-FN9X8GhVCnyo6jBVKBNSbU">
            Befattningen som redaktör för tidskriften Underrättelser för
            sjöfarande.
          </p>
          <p xml:id="i-Ctk5gmRkz3xNSQwhvJ6hDU">
            Kungl. Maj:t har följt utredningsmannens förslag att placera
            befattningen i lönegrad A 22. Det må till en början erinras om
            att ifrågavarande redaktörsbefattnings lönegradsplacering i samband
            med frågan om viss vikariatsersättning var föremål för riksdagens
            behandling år 1938 (riksdagens skrivelse nr 4: 1938 s. 25) varvid
            riksdagen beslöt, att assistenten å redaktionen vid förord- nande
            såsom redaktör skulle beredas vikariatsersättning med belopp,
            som skulle tillkomma honom, därest han uppehölle befattning i
            dåvarande löne- grad B 24 — numera A 24. Redaktörsbefattningen
            uppehölls vid detta till- fälle av en pensionsavgången regementsofficer
            från flottan mot visst av Kungl. Maj:t fastställt arvode. I anslagsäskanden
            för budgetåret 1946/47 har styrelsen för sjökarteverket bland
            annat ansett att det knappast kan anses tillfredsställande att
            redaktören för »Underrättelser för sjöfarande» — ett för vår sjöfart
            livsviktigt organ — vore hänförd till lägre lönegrad än A 24.
            I utlåtande över utredningsmannens förslag vidhöll styrelsen denna
            sin upp- fattning och framhöll ytterligare, att redaktörsbefattningen
            -— för vilken krävdes en väl förfaren nautiker som kunde prestera
            stor noggrannhet i ar- betet, enär en felaktig notis kunde medföra
            katastrofala följder för sjöfarten — vore en till sin natur självständig
            befattning med odelat ansvar. Lönen måste därför avvägas så, att
            kompetenta sökande framdeles kunde erhållas till befattningen
            såsom redaktör för denna viktiga publikation. För att kun- na
            fylla kompetenskraven för ifrågavarande befattning erfordrades
            lång erfa- renhet som befäl i transocean fart. Innehavaren av
            ifrågavarande befattning måste dessutom inneha omfattande språkkunskaper.
            I likhet med styrelsen för sjökarteverket anser jag att lägre
            placering för befattningen än i löne- graden A 24 icke bör komma
            i fråga.
          </p>
          <p xml:id="i-MFsWPCroWggD76rJLLCzj4">
            Befattningen som militärhydrograf.
          </p>
          <p xml:id="i-2wjzKxwsvqdb2p2m73N6Yh">
            Kungl. Maj:t har även beträffande denna befattning följt utredningsman-
            nens förslag att placera densamma i lönegrad A 22. Styrelsen för
            sjökarte- verket har i anslagsäskanden för budgetåret 1945/46
            samt i sitt utlåtande över utredningsmannens utredning föreslagit,
            att befattningen uppfördes i lönegrad A 24. Utredningsmannen har
            bland annat framhållit, att det vid en omprövning av löneställningen
            för sjökarteverkets befattningshavare syntes ligga närmast till
            hands att anställa jämförelser med förhållandena vid rikets allmänna
            kartverk. I vissa fall är detta möjligt i andra fall icke. Militärhydrografbefattningen
            är dock en sådan befattning, med vilken en förordad jämförelse
            direkt kan göras. Om man sålunda jämför militärkarto-
          </p>
          <pb facs="riksdagen-motions-pdf/data/1946/mot_1946__ak__421/mot_1946__ak__421-003.pdf"/>
          <p xml:id="i-KJX3YENUQMgXGXZaadssJQ">
            14 Motioner i Andra kammaren, nr 421.
          </p>
          <p xml:id="i-NQCtk53vFRx4WN5WshTaG5">
            grafiska detaljen vid sjökarteverket med någon av de tre detaljerna
            inom topografiska byrån vid rikets allmänna kartverk, föreligger
            det faktum, att arbetsuppgifter och personalbestånd äro i stort
            sett likvärdiga och att arbets- ledningen rekryteras från samma
            personalkategori, nämligen officerare, vilka efter en längre tids
            tjänstgöring inom respektive verk kunna aspirera på detaljchefsbefattningen.
            Vid en sådan jämförelse finner man att militär- hydrografbefattningen
            vid sjökarteverket beträffande ställning och arbets- uppgifter
            är likställd med en detaljföreståndare inom topografiska byrån,
            förste statstopograf i lönegrad A 24. Att utredningsmannen icke
            i anslutning härtill föreslagit högre lönegrad än A 22 synes bero
            på en missuppfattning. Utredningsmannen har nämligen i sitt förslag
            utgått ifrån att militärhydro- grafen är underställd marinassistenten
            vid verket. Så är dock icke fallet utan är han i stället självständig
            chef för sjömätningsavdelningens militär- kartografiska detalj.
            Avdelningen är såsom framgår av förutnämnd propo- sition s. 255
            uppdelad i tre detaljer: allmänna sjömätningsdetaljen med en kommenderad
            officer i kaptens tjänstegrad som chef, militära sjömätnings-
            detaljen med marinassistenten som chef och militärkartografiska
            detaljen med, såsom ovan nämnts, militärhydrografen som chef.
            Med beaktande av ovanstående och med hänsyn till att anställning
            som militärhydrograf kan vinnas först efter lång tids tjänstgöring
            som officer vid sjökarteverkets allmänna och militära sjömätningar
            och byråarbeten torde en lägre placering av befattningen som militärhydrograf
            än i lönegrad A 24 icke böra komma i fråga.
          </p>
          <p xml:id="i-PZgV2JhYnMoAnpyvrA7MyP">
            Materialförvaltarbefattningen.
          </p>
          <p xml:id="i-SczUHEL1YgCcMGfVK4P4Rr">
            Statens organisationsnämnd föreslog efter slutförda organisationsunder-
            sökningar vid sjökarteverket år 1944, att materialdetaljen vid
            sjömätnings- avdelningen skulle utbrytas och bilda en fristående
            teknisk avdelning med en ingenjör som chef. Ingenjören skulle
            såsom närmaste män ha 2 material- förvaltare i 15:e lönegraden.
            Sjökarteverket har sedermera ansett sig tills vidare kunna åtnöjas
            med en dylik befattning, varför styrelsen för sjökarte- verket
            i anslagsäskanden för budgetåret 1946/47 föreslog inrättande av
            en materialförvaltarbefattning i lönegrad A 15. Även utredningsmannen
            har an- slutit sig till detta förslag samt ansett att en flaggunderofficer
            å flottans övergångsstat — vilken sedan 1929 genom militär kommendering
            till verket fullgjort för materialförvaltaren avsedda arbetsuppgifter
            — borde vinna an- ställning i befattningen. Kungl. Maj:t har emellertid
            i propositionen icke ansett sig för närvarande kunna biträda vad
            statens organisationsnämnd, utredningsmannen och styrelsen för
            sjökarteverket enligt ovan föreslagit utan ansett att bemälde
            flaggunderofficer fortfarande skulle fullgöra ifråga- varande
            arbetsuppgifter. Med stöd av de utredningar och förslag som före-
          </p>
          <pb facs="riksdagen-motions-pdf/data/1946/mot_1946__ak__421/mot_1946__ak__421-004.pdf"/>
          <p xml:id="i-QCRShSopyb7r2LrzBdG74i">
            Motioner i Andra kammaren, nr 421. 15
          </p>
          <p xml:id="i-5z8ULGVoLwN77LsFBdiWyE">
            ligga beträffande denna befattning anser jag inte att den omständigheten
            att arbetsuppgifterna nu fullgöras av en militär befattningshavare
            å över- gångsstat bör utgöra ett hinder för att uppföra materialförvaltarbefattningen
            å sjökarteverkets stat som civil befattning. Rättviseskäl torde
            också tala för att den nuvarande militäre befattningshavaren efter
            17 års välmeriterad tjänst vid sjökarteverket borde erhålla civil
            anställning vid verket. Det torde därjämte få anses vara en väsentlig
            brist i den tekniska avdelningens organi- sation, att materialförvaltaren,
            sorna är avdelningschefens närmaste man i full- ständigt civilt
            betonad verksamhet, icke har civil befattning, detta så mycket
            mer som avdelningen är nyorganiserad och enligt Kungl. Maj:ts
            proposition nr 121 till årets riksdag avsedd att förläggas till
            Beckholmen som särskild under sjökarteverket hörande depå. Genom
            de ingående undersökningar som gjorts beträffande materialförvaltartjänstens
            arbetsuppgifter m. m. torde behovet och föreslagen lönegradsplacering
            av befattningen till fullo ha klarlagts. Överförandet av den flaggunderofficer,
            som nu fullgör materialförvaltarens arbetsuppgifter, till en tjänst
            i lönegrad A 15 medför, såsom också utrednings- mannen framhållit,
            inga nämnvärda kostnader för staten, enär bemälde flaggunderofficer
            vid övergång till den civila befattningen frånträder sin be- ställning
            som flaggunderofficer å flottans övergångsstat. En befattning
            som materialförvaltare i lönegrad A 15 bör därför uppföras å sjökarteverkets
            per- sonalförteckning.
          </p>
          <p xml:id="i-7iYw9aN1bDqLNHK98dJJRQ">
            Ritarpersonalen (förste ritare).
          </p>
          <p xml:id="i-UUctXH3CEMWVwXgGdFhmdU">
            Styrelsen för sjökarteverket har i utlåtande över utredningsmannens
            för- slag ansett att två förste ritarbefattningar i lönegrad A
            17 borde uppflyttas till lönegrad A 18. Beträffande dessa befattningar
            har Kungl. Maj:t i pro- positionen föreslagit, att den å sjökortsavdelningens
            originalritningsdetalj tjänstgörande förste ritaren uppflyttas
            till lönegrad A 19. Någon förändring beträffande rättelse- och
            reproduktionsdetaljens ordinarie ritarpersonal har Kungl. Maj:t
            däremot icke tillstyrkt. Det må i detta sammanhang framhållas,
            att förste ritarbefattningen å rättelse- och reproduktionsdetaljen
            är av betyd- ligt äldre datum än förste ritarbefattningen å nyritningsdetaljen.
            Arbetena å rättelse- och reproduktionsdetaljen äro därjämte i
            minst lika hög grad viktiga och sysselsätta mera personal än å
            orignalritningsdetaljen. Innehava- ren av förste ritarbefattningen
            å rättelse- och reproduktionsdetaljen har dessutom längre anställningstid
            vid verket. Enär arbetena och arbetsfördel- ningen de båda detaljerna
            emellan icke motivera en skillnad i lönegradspla- cering torde
            dessa båda befattningar, såsom styrelsen för sjökarteverket föreslagit,
            böra placeras i samma lönegrad. Jag anser därför att förste ritar-
            befattningen å rättelse- och reproduktionsdetaljen placeras i
            lönegrad A 19 med tjänstebenämningen kartograf.
          </p>
          <pb facs="riksdagen-motions-pdf/data/1946/mot_1946__ak__421/mot_1946__ak__421-005.pdf"/>
          <p xml:id="i-HEx2wRJL4SjmLob2DKR8Ht">
            16 Motioner i Andra kammaren, nr 421.
          </p>
          <p xml:id="i-8dRqW1XkakdfQVf8eiSaHQ">
            Ett bifall till vad i det föregående föreslagits skulle medföra
            en nettoök- ning av avlöningsanslaget av omkring 4500 kronor.
            Visserligen behöver anslaget ökas med omkring 12000 kronor, men
            utgöra ca 7500 kronor härav lön till bemälde flaggunderofficer,
            vilken lön för närvarande utgår från marinens avlöningsanslag.
            Under åberopande av vad i det föregående föreslagits tillåter
            jag mig hem- ställa, |
          </p>
          <p xml:id="i-EgE9KeXjGmWnZyS9wmrgAU">
            att riksdagen ville dels besluta lönegradsplaceringarna vid sjökarteverket
            i enlighet med de förslag, som i det före- stående lämnats, samt
            dels besluta öka sjökarteverkets av- löningsanslag för budgetåret
            1946/47 till 542 000 kronor.
          </p>
          <p xml:id="i-C4g43e2PvbaoiwZXLk2AZH">
            Stockholm den 20 mars 1946.
          </p>
          <p xml:id="i-E8TsH8tSbJiVtccrjb3kpR">
            Carl Lindberg.
          </p>
        </div>
      </div>
    </body>
  </text>
</TEI>
