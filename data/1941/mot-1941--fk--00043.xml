<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__43/mot_1941__fk__43-001.pdf"/>
      <div type="motHeader" xml:id="i-SAmoQLeCUAsVGeSJJg8PMj">
        <div type="motTitle" xml:id="i-C8fnZFZeB3N8sGHJWXMowb"/>
        <div type="motSubmissionInfo" xml:id="i-GxrrzABzxoYrtyPvqGcTYu"/>
      </div>
      <div type="motBody" xml:id="i-V2VyxGzAEp1drWVDb6nC3J">
        <div xml:id="i-23gBiigNogLVij6jav9Teu">
          <p xml:id="i-AtuPeC9kj1Jinq3YfeUaxo">
            Motioner i Första kammaren, Nr 43. 7
          </p>
          <p xml:id="i-LAuWS7dzFJcU9KMsHyKzhy">
            Nr 43.
          </p>
          <p xml:id="i-xyEn2YnXdw3gXrsAuaNnd">
            Av herr Andersson, Alfred, m. fl., om framläggande av förslag
            till en expropriationslagstiftning för komplettering av ofullständiga
            jordbruk.
          </p>
          <p xml:id="i-3PkNPVVRVXchqWUGestoyY">
            Ett av de allra viktigaste spörsmålen på den aktuella jordpolitikens
            om- råde är det, som avser förstärkning av ofullständiga jordbruk.
            Detta kan i vissa fall ske genom förbättringsåtgärder inom det
            ofullständiga jordbrukets gamla gränser genom nyodling, betesförbättring,
            stenröjning, jordkörning eller torrläggning. Dessa åtgärder ha
            enligt statsmakternas beslut i olika sammanhang bl. a. vid den
            senaste egnahemsreformens genomförande, ansetts vara av sådan
            vikt, att de redan före kriget, trots den då rådan- de goda tillgången
            på livsmedel, borde kraftigt understödjas. De skäl, som därvid
            åberopats, äga alltjämt full giltighet. Därtill kommer i nuvarande
            situation behovet av en så stark utökning av vår livsmedelsproduktion
            som möjligt. I den mån de mindre jordbrukarna eller annan arbetskraft
            på lands- bygden på grund av kristiden komma att sakna full sysselsättning,
            erbjuder också detta arbetsfält en stor reserv av produktivt arbete.
            Därvid bör även beaktas de arbetstillfällen, som i vissa fall
            följer med iståndsättandet av byggnaderna i samband med jordbruksjordens
            utvidgning. Allt detta talar för, att arbetet med de ofullständiga
            jordbrukens komplettering i nuvarande läge bör bedrivas i största
            möjliga omfattning. I många fall är det emellertid omöjligt att
            komplettera ett ofullständigt jordbruk genom förstärkningsåtgärder
            inom de gamla gränserna. Då åter- står endast möjligheten, att
            på ett eller annat sätt anskaffa tillskottsjord i form av åker,
            odlingsmark, betesmark eller skogsmark. Erfarenheten har visat,
            att det i många fall är mycket svårt att få köpa sådan mark till
            rimligt pris, även i de fall då tillgång på jord finnes. Orsaken
            är givetvis den, att man i detta fall knappast kan tala om en
            fri marknad på jord. Det rör sig nämligen i regel om något bestämt
            jordstycke, som är så beläget, att det kan frånskiljas den gamla
            fastigheten och läggas till ett ofullständigt jordbruk. Antingen
            vill ägaren alls inte sälja jord, även om den utan större olägenhet
            kan undvaras inom hans egna ägogränser, eller också, om försäljning
            kom- mer ifråga, blir det ofta till ett alltför högt pris. Visserligen
            kan ett stycke tillskottsjord, som ger dess nye ägare möjlighet
            att bättre utnyttja sin egen och familjens arbetskraft och realkapital
            vara för honom så eftersträvans- värt, att han vill betala ett
            ganska högt överpris för detsamma. Men det är icke från samhällets
            synpunkt önskvärt, att en sådan överbetalning i större utsträckning
            äger rum. Därigenom får nämligen den utökade fastigheten i många
            fall en så hög skuldbelastning, att syftet med jordbrukets komplette-
            ring blir förfelat för en lång tid framåt.
          </p>
          <pb facs="riksdagen-motions-pdf/data/1941/mot_1941__fk__43/mot_1941__fk__43-002.pdf"/>
          <p xml:id="i-V2TUc2hY7wimTh4NYrUG5G">
            8 Motioner i Första kammaren, Nr 43.
          </p>
          <p xml:id="i-RSyEqD1rLLGbhaGMp2RUFL">
            I ett sådant fall som det ovan antydda borde en möjlighet till
            expropria- tionsförfarande vara berättigat. 1936 års egnahemsutredning,
            som ingående prövade denna sak kom också till detta resultat.
            Utredningens förslag om en utvidgning av den allmänna expropriationslagen
            gällde endast jord för för- stärkning av ofullständiga jordbruk.
            Detta syftes förverkligande ansåg ut- redningen vara av ett lika
            stort allmänt intresse som de övriga ändamål, för vilka jord nu
            får exproprieras. Då det i första hand gäller att tillgodose de
            mindre jordbrukares behov, vilkas ekonomi är svag och då dessa
            enligt gäl- lande lagstiftning böra kunna påräkna egnahemsorganens
            stöd för jordbru- kets utvidgning, ansåg egnahemsutredningen,
            att expropriation endast borde tillgripas i de fall, då vederbörande
            egnahemsorgan ansåg förvärvet berätti- gat. En på dylikt sätt
            kringskuren expropriationslag borde dock kunna till- godose det
            syfte det här gäller att realisera. Utan tvivel blir en dylik
            lagstiftnings betydelse störst genom den indirekta verkan, som
            den får. När möjligheten till expropriation finnes, kan en direkt
            uppgörelse emellan säljare och köpare, eventuellt genom egnahemsorga-
            nens förmedling, lättare ernås. Förutsättningen härför är emellertid,
            att den exproprierade jorden inte kommer att betinga ett orimligt
            högt pris. Detta torde inte kunna realiseras på annat sätt, än
            att staten svarar för hela expro- priationskostnaden. Då expropriationsförfarandet
            inte får inledas i annat fall, än då ett statligt organ prövat
            saken och funnit åtgärden berättigad, synes en dylik anordning
            kunna förordas. Därigenom blir lagens indirekta verk- ningar större
            och hjälpen åt vederbörande jordbrukare mera effektiv. Där det
            övervägande antalet jordbruk i en bygd äro ofullständiga, är det
            givetvis omöjligt att utöka dem på annat sätt än genom sammanslagning.
            Detta kan som regel endast ske i den mån som de mindre jordbruken
            av en eller annan anledning gå i handel. Vid hushållningssällskapens
            ombuds- möte förra hösten förelåg en motion från Blekinge om förköpsrätt
            då ett dylikt jordbruk går i handel och befunnes lämpligt att
            läggas till andra brukningsdelar. Ombudsmötet, som anslöt sig
            till tanken på en dylik för- köpsrätt, yttrade i en skrivelse
            till Kungl. Maj:t. »Den inlösningsrätt motionen avser skulle innebära,
            att då en till ett ofull- ständigt jordbruk gränsande fastighet,
            som lämpar sig att — för vinnande av familjejordbruk — sammanslås
            med förstnämnda fastighet eller uppdelas mellan flera dylika fastigheter,
            utbjudes eller eljest blir föremål för försälj- ning, vederbörande
            egnahemsnämnd eller — genom dess förmedling — ägarna av det eller
            de ofullständiga jordbruk, varom här är fråga, skola få företräde
            till inköp av den utbjudna fastigheten för det pris, till vilket
            den eljest skulle komma att försäljas. Ombuden vilja förorda en
            utredning av denna fråga, varvid särskilt synes böra uppmärksammas
            den av motionären framhållna svårigheten att praktiskt ordna ifrågavarande
            inlösningsförfa- rande, så att det därmed avsedda resultatet nås.
            Ombuden förutsätta liksom motionären, att de anspråk på företrädesrätt
            till fastighet, vilka kunna gö- ras gällande av anhöriga till
            säljaren, särskilt beaktas vid en eventuell ut- redning i ämnet.»
          </p>
          <pb facs="riksdagen-motions-pdf/data/1941/mot_1941__fk__43/mot_1941__fk__43-003.pdf"/>
          <p xml:id="i-QtVFmuBuCdLtqkGTenPyJH">
            Motioner i Första kammaren, Nr 43. 9
          </p>
          <p xml:id="i-E6EKnjhj2VgdvfkP8n1Cbb">
            En dylik förköpsrätt bör i många fall kunna komplettera en expropriations-
            lag av det slag, som egnahemsutredningen föreslagit. Samtliga
            de olika slag av åtgärder, som ovan omtalats, kunna i många fall
            behöva tillgripas för att komplettera ett eller flera jordbruk
            i en bygd. Ett målmedvetet och planmässigt arbete på detta område
            förutsätter därför, att frågorna om expropriation och förköpsrätt
            av jord till förstärkning av ofullständiga jordbruk få en snar
            och positiv lösning. Vid 1939 års riksdag anslöt sig också statsrådet
            och chefen för jordbruksdepartementet i princip till egnahemsutredningens
            förslag om expropriering för detta ändamål. Det heter bl. a. å
            sid. 68—69 i proposition nr 236 till 1939 års riksdag: » Att underlätta
            en sådan komplettering genom en lagstiftning av nu före- slagen
            innebörd synes såtillvida behöva väcka mindre betänksamhet, som
            expropriation icke skulle medgivas, om genom densamma avsevärd
            olägen- het skulle tillskyndas ägaren av åsyftad mark. Expropriation
            skulle icke bliva aktuell i andra fall än då en jordägare, på
            vilken expropriationslagen vore tillämplig, utan tillräckliga
            skäl motsatte sig försäljning av ett mindre jordområde till någon,
            som vore i behov härav för att förstärka sitt ofull- ständiga
            jordbruk.» Emellertid ansåg statsrådet, att denna sak icke skulle
            hinna granskas av lagrådet och ingående prövas av Kungl. Maj:t
            i sådan tid, att förslaget kun- de föreläggas 1939 års riksdag.
            Jordbruksutskottet anslöt sig i sitt utlåtande nr 83 till departementschefens
            ståndpunkt och tillade för egen del: »Ut- vecklingen torde enligt
            utskottets uppfattning ha gått i den riktningen, att viss överskottsjord
            från större egendomar bör göras åtkomlig för att till- godose
            de ofullständiga jordbrukens behov av ägoutvidgning.» Med stöd
            av vad ovan anförts hemställes,
          </p>
          <p xml:id="i-8NCVU3ZjmdHDFPk8vZJP4Q">
            att riksdagen i skrivelse till Kungl. Maj:t måtte hemställa om
            att förslag till expropriation och förköpsrätt av jord, som behövs
            för komplettering av ofullständiga jordbruk, snarast möjligt måtte
            föreläggas riksdagen.
          </p>
          <p xml:id="i-FxLBP9JfR5Prd2Q34kZfK4">
            Stockholm i januari 1941.
          </p>
          <p xml:id="i-5Xfvd69AFseSkyKX2omZvL">
            Alfred Andersson. Th. Nilsson. J. Hansson. Emil Ahlkvist. Axel
            Leander. Nils Olsson. Lage Svedberg. Rud. Anderberg. Sven V. Hansson.
          </p>
          <p xml:id="i-K5txippKrAwM6yBiHQqpsX">
            [Ca
          </p>
          <p xml:id="i-Kew4kCD1qmyEjPy6i7UfDo">
            Bihang till riksdagens protokoll 1941. 3 saml. Nr 41—47.
          </p>
        </div>
      </div>
    </body>
  </text>
</TEI>
