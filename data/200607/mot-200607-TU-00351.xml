<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00351">
  <teiHeader>
    <fileDesc>
      <titleStmt>
        <title>Infrastrukturen i Östergötland</title>
        <author corresp="i-N9Pi9YpD4nvtCEsVp2CGcX">av Staffan Danielsson m.fl. (c, m, fp, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastrukturen i Östergötland</title>
          <idno type="rdwebb">GU02T351</idno>
          <rs type="number">T351</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T351/text</ref>
          <ref type="dokument_url_html">http://data.riksdagen.se/dokument/GU02T351</ref>
          <ref type="dokumentstatus_url_xml">http://data.riksdagen.se/dokumentstatus/GU02T351</ref>
          <ref type="doc">http://data.riksdagen.se/fil/1B884533-49CB-491C-B64C-BCA02913E244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E43V1j7mAgr3tK6LKUosbT" type="signed"/>
        <correspContext corresp="i-E43V1j7mAgr3tK6LKUosbT">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-Eab5bhCcjnXHwTDxtPsion" type="referral">
          <date when="2006-11-07"/>
        </correspAction>
        <correspAction xml:id="i-MLgPfYeF38nK9mydC4WuxJ" type="dismissal">
          <date when="2006-11-07"/>
        </correspAction>
        <correspAction xml:id="i-4Pe2NYUGFtAir9oYVskVG2" type="numbering">
          <date when="2006-11-01"/>
        </correspAction>
        <correspAction xml:id="i-MUY7mdf5kLwnChcf3bG1h4" type="submission">
          <date when="2006-10-31"/>
        </correspAction>
        <correspAction xml:id="i-P39e2kryUDs6LRPSA8sA7u" type="transfer">
          <date when="2006-10-31"/>
        </correspAction>
        <correspAction xml:id="i-2t7Rftg8Yd1ALuBzqc8TEN" type="assigned"/>
        <correspContext corresp="i-2t7Rftg8Yd1ALuBzqc8TEN">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VR6SuqSid9uPhqCEbkbHMD" type="motBody">
        <div xml:id="i-98KzAhWCxmXpES48VcN3m2" type="motProposal" subtype="förslag">
          <head xml:id="i-G4xjWUoN5Bwgr3yqqyGs7K">
            Förslag till riksdagsbeslut
          </head>
          <p xml:id="i-HrvNuWsXz91psyXhTHhUcT">
            Riksdagen tillkännager för regeringen som sin mening vad i motionen
            anförs om behovet av satsningar på infrastrukturen i Östergötland.
          </p>
        </div>
        <div xml:id="i-KH6yoCW7YH2K16RSYV8qqS" type="motContent">
          <head xml:id="i-UQcgwTjLzwxTBC4VUAjQk4" type="h1">
            Infrastrukturen i Östergötland
          </head>
          <head xml:id="i-A8mrQrTb7tAKHxXtRRM9ev" type="h1">
            Motivering
          </head>
          <p xml:id="i-T4g1uTXT3kPVBp7RHACXw2">
            Östergötland är en dynamisk region med goda förutsättningar.
            Det finns dock även bekymmer, och befolkningsutvecklingen i länet
            är sämre än i t.ex. Mälardalen. Långtidsutredningen visar på länets
            potential och en grundförutsättning för att denna ska kunna tas
            till vara är självfallet investeringar i en bra infrastruktur.
            En hög standard på infrastrukturen spelar en avgörande roll för
            företagens expansion, tillkomsten av nya arbetstillfällen och
            hela regionens utveckling. Viktiga trafikstråk genomkorsar Östergötland
            och det ligger i både länets och landets intresse att dessa håller
            hög klass. En kraftfullare järnvägsförbindelse mellan länet och
            Stockholm Ostlänken är trängande nödvändig liksom väginvesteringar
            vid Söderköping, Motala och Vadstena samt sammanbindningslederna
            (väg och järnväg) mellan Östergötland och Kalmar och norrut.
          </p>
          <head xml:id="i-WkCGpAwXvqGCi5djk8RiDJ" type="h1">
            Järnvägar
          </head>
          <p xml:id="i-CLR4ErSY76u27tKmdJy4Ga">
            Två av landets viktigaste järnvägsstråk genomkorsar Östergötland,
            Södra stambanan och godsstråket till Hallsberg. Båda dessa järnvägar
            uppvisar i dag oroande kapacitetsbrister.
          </p>
          <p xml:id="i-5cYmtovH9yYqf8PKJCCmTn">
            Därför krävs, enligt vår uppfattning, betydande satsningar på
            järnvägsnätet i vår region. Höghastighetsjärnväg av europeiskt
            snitt behövs i Sverige för att minska vårt avståndshandikapp både
            inom landet och mot kontinenten, men också för att få en bättre
            trafiksäkerhet och en bättre miljö. En utbyggnad av en höghastighetsjärnväg
            innebär också stora möjligheter till ökad interregional och regional
            trafik.
          </p>
          <p xml:id="i-5Cm6S34oaZk332A8ZAgRvB">
            En överflyttning av såväl person- som godstrafik från andra trafikslag
            till järnväg är både önskvärt och nödvändigt. En förutsättning
            för ökad persontrafik är att järnvägen får tillräckligt bra kvalitet
            och komfort. Restiderna är viktiga och måste nedbringas till nivåer
            som exempelvis StockholmKöpenhamn under 3 timmar och StockholmGöteborg
            på ca 2 timmar.
          </p>
          <p xml:id="i-VNur1jshAbdRY14CyAtH8b">
            För Östergötlands utveckling är det av avgörande betydelse att
            kommunikationerna med omvärlden fungerar väl. Det gäller framför
            allt Storstockholmsområdet, men också kommunikationerna söder
            och väster ut. Att tågtrafiken kommer att öka är såväl sannolikt
            som önskvärt. Framtidens kommunikationssystem måste skapas i dag
            och planeras långsiktigt. Det ska vara snabbt, effektivt och miljövänligt.
            Goda, snabba och pålitliga kommunikationer till Stockholm och
            andra delar av landet är livsviktiga för vår region.
          </p>
          <p xml:id="i-AzkH5M54m9WrzuPHhDK1tG">
            Det handlar inte bara om rakare järnvägar och fler spår. Det
            gäller också att varje tåg kan ta fler passagerare, vilket möjliggörs
            genom framför allt fler vagnar och dubbeldäckare.
          </p>
          <p xml:id="i-YVVPQ7vokkTCSJ3ze42HgY">
            Trafiken till Stockholm går i dag på dubbelspår över Katrineholm,
            som anpassats för X 2000, samt på enkelspår, med bitvis låg hastighet
            via Nyköping. Kapaciteten räcker inte för framtidens tåg. En satsning
            måste göras för att möjliggöra snabb pendeltågstrafik mellan Östergötland
            och Stockholm, två av landets största arbetsmarknadsregioner.
            För Östergötlands del är Ostlänken en helt nödvändig kapacitetsförstärkning.
            Signalerna om att byggstarten, som planerats till 20102012, kan
            komma att tidigareläggas är positiva, liksom att politiska nivåer
            och näringslivet nu signalerar beredskap för att ta ett ansvar
            för en tidigarelagd byggstart. Den tillsatta förhandlingsmannens
            förslag om resurser för en snabbare planeringsprocess är vi mycket
            positiva till.
          </p>
          <p xml:id="i-5FArTUkir8tENMC87XuRZA">
            Det är viktigt att spårkapaciteten i Stockholm ökas. Signalerna
            från regeringen om att pröva utbyggnaden av ett tredje spår är
            mycket intressanta, och kräver en effektiv handläggning utan onödig
            tidsutdräkt.
          </p>
          <p xml:id="i-MQxA9d3F3y5Sa6wxUMADuY">
            För att öka tillgängligheten till Västra Götaland, MalmöKöpenhamns­regionen
            och vidare ut i Europa via järnväg är det viktigt att inta en
            drivande hållning till förverkligandet av Götalandsbanan och Europakorridoren.
          </p>
          <p xml:id="i-RzJSaDL6MV3ipJEZPCVME6">
            Pendeltågstrafiken i länet är en lyckad satsning som måste gå
            vidare. Nya stationer har projekterats i befintligt nät som vid
            utbyggnad till dubbelspår mellan Mjölby och Motala. Fortsatt utveckling
            av pendeltågstrafiken är av stor vikt för det regionala resandet
            och fler stationer planeras och kan komma att etableras när Ostlänken
            förverkligas. Stångådals- och Tjustbanorna fyller viktiga regionala
            och interregionala funktioner som kommunikationsleder. Här krävs
            fortsatta investeringar för att upprätthålla en fungerande trafik
            med moderna restider.
          </p>
          <head xml:id="i-7j8mfyfHzYTdZY1SSZdMAp" type="h1">
            Vägar
          </head>
          <p xml:id="i-JW8mnuYYb4rBZ5pAaSdKs3">
            Goda kommunikationer, också på väg, är av avgörande betydelse
            för utvecklingen i en region. Snabba och säkra transporter värderas
            högt av de många företag som arbetar efter just in time. Östergötland
            har ett mycket värdefullt strategiskt läge med flera regiongenomgående
            landsvägar som Europavägarna 4 och 22 samt riksvägarna 50, 51,
            55, 32, 34 och 35. Den s.k. räta linjen mellan Norrköping och
            Gävle utgör en mycket viktig del av det nationella stamvägnätet.
            Flera av dessa vägar är i akut behov av trafiksäkerhets- och standardhöjande
            åtgärder.
          </p>
          <p xml:id="i-2ModJvrMgDFEwVYXE7xesW">
            Det är av största vikt att det avsätts tillräckliga medel för
            investeringsprojekt i Östergötland i den nationella vägplanen.
            Det räcker inte med att vissa trafiksäkerhetsåtgärder kommer att
            genomföras. Vägverkets interna planeringsprocess för väginvesteringar
            får inte bortse från de behov som finns av utbyggnad av vägnätet
            i den fjärde största storstadsregionen i landet.
          </p>
          <p xml:id="i-WjuwTnMG4YyQe1WjCjTd2v">
            Av vägarna inom det nationella vägnätet måste nu staten prioritera
            E 22 och att få bort köerna genom Söderköping och vid kanalen
            samt en bättre genomfartslösning i Norrköping. De spännande planerna
            på att lyfta båtarna över E 22 vid Söderköping kan vara en lösning
            tillsammans med andra åtgärder.
          </p>
          <p xml:id="i-DphdB58Nfb3exXFUUdDaTo">
            Riksväg 50 som går genom Motala och Vadstena håller på att bli
            en av landets sämsta vägar, med akuta behov av bl.a. en bro vid
            Skepparpinan i Motala och en ny förbifart genom Vadstena. Den
            tunga trafiken ökar med 10 procent per år och genom t.ex. Vadstena
            passerar dagligen ca 1 000 lastbilar en fullständigt ohållbar
            situation. Vi anser att staten måste hitta ekonomiska lösningar
            så att förbättringarna kan genomföras tidigare än de årtal kring
            2015 som nu nämns.
          </p>
          <p xml:id="i-4LvX5FAFMLyoXUUWQ4pGXQ">
            För det regionala vägnätet är det viktigt att regionen erhåller
            en rättvis ram som möjliggör upprustningar; t.ex. är väg 35 mellan
            Linköping och Västervik i starkt behov av förbättringar liksom
            genomfarterna vid Kisa och Finspång.
          </p>
          <head xml:id="i-ScH8nrH3q9EqnMuXUZHmxW" type="h1">
            Flyg
          </head>
          <p xml:id="i-4bfWsC1sJSgNebKdou6sT5">
            Betydelsen av snabba och tillgängliga flygförbindelser är en
            mycket viktig framgångsfaktor för regionens utveckling. Östergötland
            har i dag två civilflygplatser, vilkas kapacitet torde vara tillräckliga
            i ett medellångt perspektiv. Flygplatsernas nuvarande lokaliseringar
            i länet har brister från såväl miljö- som säkerhetssynpunkt, vilket
            inger oro i ett längre framtidsperspektiv. Det är därmed osäkert
            om nuvarande flygplatser kan möta framtida behov av förväntade
            ökande resandeströmmar. Ett utredningsarbete bör därför initieras
            med syfte att få fram ett gediget underlag för en långsiktigt
            hållbar lösning för en regionflygplats i Östergötland. Inom ramen
            för detta arbete ska olika tänkbara alternativ prövas förutsättningslöst.
          </p>
          <head xml:id="i-GoMWyx2oj5Stq8sz7Ed2NL" type="h1">
            Hamn och sjöfart
          </head>
          <p xml:id="i-29FtDwsX1gXrcXAGBqPd2C">
            Geografiskt är det för regionen naturligt att tänka sig en utveckling
            av kontakterna med Östeuropa. Detta gäller såväl person- som frakttrafik.
            Norrköpings hamn har därvid förutsättningar att kunna bli ett
            viktigt centrum för Östersjötrafiken med destination till bl.a.
            de baltiska staterna. Hamnkapaciteten måste därför dimensioneras
            för detta och tillfartsvägar byggas ut och miljösäkras för att
            klara de framtida kraven. Detta gäller i synnerhet väg 51. Norrköpings
            hamns förutsättningar för att utvecklas till ett nordiskt centrum
            för färje- och godstrafik till och från bl.a. de baltiska staterna
            bör utredas, och vi utgår ifrån att Norrköping kommer att pekas
            ut som en av de strategiska hamnarna i Sverige.
          </p>
          <p xml:id="i-CGiW5K2QYbbkUSUKAGwZu">
            För att uppnå effektiva godstransporter och de miljötransportpolitiska
            målen måste de olika godstransportslagen samverka. Intermodala
            transportlösningar är viktiga för att flytta över långväga transporter
            från väg till järnväg och sjöfart.
          </p>
          <p xml:id="i-J6jVNkGDbxmvh3T2yxd9mR">
            Spårkapaciteten för godstrafik till Norrköpings hamn över Händelö
            måste förstärkas. Det statliga bansystemet behöver ha en direkt
            förbindelse med hamnen. Det är också angeläget att Pampushamnen
            får en fungerande förbindelse med järnvägen. Därmed skulle direktförbindelse
            upprättas med Hallsberg och godsstråken över Bergslagen. Breddning
            och fördjupning av inseglingsrännan ger ökad tillgänglighet och
            säkrare insegling. Denna åtgärd är därför en viktig förutsättning
            för hamnens vidare utveckling.
          </p>
          <p xml:id="i-W5a5wF1HnntCLrgoJu3XiG">
            Den dramatiska höjningen av lotsavgifterna under åren 19992004
            utgör ett allvarligt problem för Norrköpings hamn. Dagens system
            medverkar också till att snedvrida konkurrensen med negativa konsekvenser
            för en inlandshamn som Norrköping. Vi anser att lotsavgifterna
            måste utformas konkurrensneutralt mellan kusthamnar och inlandshamnar.
          </p>
          <head xml:id="i-HmXeBrVnVf9t6NePfr9fpw" type="h1">
            Norrköpingspaketet
          </head>
          <p xml:id="i-2wW9ZnBkxixFjJM8wTH5Me">
            Norrköpings strategiska läge i Östersjöregionen är en mycket
            viktig tillgång för hela Östergötland. Norrköping är också en
            viktig knutpunkt i hela landets strategiska godsnät. De fyra trafikverken,
            Vägverket, Banverket, Sjöfartsverket och Luftfartsverket har pekat
            ut Norrköping som en intermodal nod i den nordiska triangeln tillsammans
            med Stockholm, Göteborg och Malmö.
          </p>
          <p xml:id="i-SurwexNrkHNSUMGVB3YxqM">
            Norrköpingspaketet består av fyra delar:
          </p>
          <list xml:id="i-RYcTJr4Bvb8MHFVXHzS1xY" style="ol">
            <item xml:id="i-F9ZL5fkGZKBGL7yLMAUzb7">
              Väganslutning till Norrköpings hamnNorrleden som innebär en ny
              väganslutning från E 4:an, riksväg 51 och riksväg 55/56 till Händelö.
              Detta är en del av framtida väg E 22förbifart Norrköping.
            </item>
          </list>
          <list xml:id="i-Jas5Y6ryvK6BmimGSwRcTx" style="ol">
            <item xml:id="i-3drts3Q4FZX2hGu6TzEa7P">
              Ny spåranslutning till Norrköpings hamn, kombiterminal på Händelö
              och eventuellt ny godsbangård. Eftersom hamnen är en TEN-T-anläggning
              av riksintresse är det av stor vikt att det statliga bansystemet
              har en direkt förbindelse med hamnen.
            </item>
          </list>
          <list xml:id="i-F64qGjc6AXsYwgx6mtBrYF" style="ol">
            <item xml:id="i-5VynHTe24bYGbnJMHCYHUT">
              Riksväg 51förbifart Svärtinge. En stor del av trafiken på riksväg
              51 utgörs av tunga transporter till och från Norrköpings hamn.
              I hamnen finns landets starkaste tyngdlyftkran och vägens standard
              är därför av stor betydelse för hamnen och näringslivet i regionen.
              Detta projekt är nu framme vid genomförande efter flera års fördröjning.
            </item>
          </list>
          <list xml:id="i-NdyAYAQqUipbjnK6nvfxYH" style="ol">
            <item xml:id="i-4GyGjdZJbAvDJSfkcr4YRm">
              Breddad inseglingsränna till Norrköpings hamn. Breddning och
              fördjupning av inseglingsrännan syftar till att ge hamnen en säkrare
              insegling och större tillgänglighet. Åtgärden är därför en viktig
              del i hamnens fortsatta utveckling.
            </item>
          </list>
          <p xml:id="i-PYhud93DWLGSxj3nUnAs8">
            Det s.k. Norrköpingspaketet är resultatet av ett brett samarbete
            kring infrastrukturfrågor. Aktörerna återfinns på nationell, regional
            och lokal nivå. Det är av största vikt att ambitionerna i detta
            paket får stöd på alla nivåer, inte minst den nationella.
          </p>
        </div>
        <div xml:id="i-WKurxgABKWvNwVuMehKaCA" type="motSignatures">
          <list xml:id="i-7vt26cAd6xJW462okdRkAo">
            <item xml:id="i-T2KYAqUYu15sHNjFvFtwqm" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-XoZVC7UsxyrceCyBiVdi9W" who="i-W6BJ44rcZjp5pD28NhHrCf">
              Gunnar Axén (m)
            </item>
            <item xml:id="i-8PRYjqNYLSUwPjCet7vtZL" who="i-SS4MgL3HhkwCjKYAxgBPkd">
              Karin Granbom (fp)
            </item>
            <item xml:id="i-5vhYarqCbpyCrmMH2jVNWk" who="i-EFJ93MgPh6dJrzDB1Tt657">
              Yvonne Andersson (kd)
            </item>
            <item xml:id="i-JRv9Ts6JqByCB4w9YST48E" who="i-BZ7PcK8D1efvHXsafGEMKE">
              Andreas Norlén (m)
            </item>
            <item xml:id="i-Mx5K3A5QKQnhQiCZwaxBoc" who="i-Q1WPoNtt1578KMfEZ5TLkK">
              Betty Malmberg (m)
            </item>
            <item xml:id="i-HJZ2CK1gwrttjDYzGdpyEK" who="i-Ev6Dx3pWj2WT32VGQpabaz">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
