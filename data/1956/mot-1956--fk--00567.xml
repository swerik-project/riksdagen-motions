<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--fk--00567">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__567/mot_1956__fk__567-001.pdf"/>
      <fw xml:id="i-SToEYvkYJJzCQ8NFyCk2FX">
        Motioner i Första kammaren, nr 567 år 1956 13
      </fw>
      <div xml:id="i-798uYZoeeujHkVC8WmdNcK" type="motHeader">
        <div xml:id="i-G6aMZktaqGMK7inxS4Momw" type="motTitle"/>
        <div xml:id="i-Gj7PmxMxw7cfnTp4EWHrrf" type="motSubmissionInfo"/>
      </div>
      <div xml:id="i-QCg1Rg9WPK9BwEEdrSTHGb" type="motBody">
        <div xml:id="i-KNGLJJvuqJaYcQujq6swa9">
          <p xml:id="i-MBDTpxAc5J17woW8EKaC2Y">
            Nr 567
          </p>
          <p xml:id="i-RW8ufPkzFGkZQ48HitWT6Y">
            Av herr Hagberg m. fl., i anledning av Kungl. Maj:ts proposition
            angående garanti för visst lån till Aktiebolaget Statens skogsindustrier.
          </p>
          <p xml:id="i-4ApeUCpPnKLWXBkeno59H7">
            De senaste årens ekonomiska politik har inneburit att regeringen
            med hjälp av byggnadsreglering och investeringsavgift sökt beskära
            näringsli- vets möjligheter att investera. Även kreditrestriktiviteten
            har utformats i detta syfte. Man har därvidlag gått så långt att
            också rörelsekrediterna hårt begränsats, vilket medfört svårigheter
            speciellt för den mindre före- tagsamheten. Det är mot denna bakgrund
            man har att se regeringens i proposition nr 139 gjorda hemställan
            om bemyndigande för fullmäktige i riksgäldskonto- ret att ikläda
            staten garanti för ett kortfristiskt reverslån å högst 35 milj.
            kr., avsett att upptagas av Aktiebolaget Statens skogsindustrier.
            Sedan sin tillkomst år 1942 har bolaget t. o. m. 1955 i sina industrian-
            läggningar kunnat investera sammanlagt 240 milj. kr. varjämte
            lagerka- pitalet samtidigt ökat med 50 milj. kr. även om en genomgripande
            moder- nisering och rationalisering av de företag som bolaget
            fick övertaga varit nödvändig, torde de senaste årens expansion
            överträffa vad som från bör- jan varit avsikten. Bolaget skulle
            nämligen givas en sådan utformning, att det under domänstyrelsens
            överinseende kunde drivas som ett självständigt företag på den
            råvarubas statens skogar ger. Ett mått på expansionen kan fås
            genom att jämföra leveransvärdets utveckling från 40,9 milj. kr.
            1942 till 180,1 milj. kr. 1954 eller de utbetalda avlöningarna
            och arbetskostna- derna från 7,4 milj. kr. 1942 till 38,7 milj.
            kr. 1954. Jämföres virkesköpen framkommer att inte endast omsättningen
            i och för sig ökats utan också att den ändrat inriktning — till
            ökade inköp från enskilda skogar. Medan leveranserna från statens
            skogar under den ifrågavarande tiden stigit med nästan exakt 100
            9 eller från 24,9 till 49,4 har inköpen från de enskilda skogarna
            stigit med inte mindre än ca 835 9 eller från 1,1 till 3,9. Andelen
            av inköpen från enskilda i procent av den totala virkesanskaffningen
            har således fortgående ökat och utgjorde i medeltal för de tre
            senaste åren ca 14 I, mot i genomsnitt knappt 4 6 under bolagets
            tre första verksamhetsår. Därutöver torde en del inköp ha gjorts
            i Finland. Denna ökning av bolagets verksamhet har medfört upprepade
            krav på
          </p>
          <pb facs="riksdagen-motions-pdf/data/1956/mot_1956__fk__567/mot_1956__fk__567-002.pdf"/>
          <fw xml:id="i-KDhU2rVpmB1bh3BesSPZpe">
            14 Motioner i Första kammaren, nr 567 år 1956
          </fw>
          <p xml:id="i-E2NUEGZuQChNB8B1PF1Xhr">
            större krediter. Läget torde nu vara sådant att en utveckling
            i samma takt oundgängligen kommer att medföra ytterligare krav
            från bolagets sida. I sin framställning angående garanti för ett
            lån uppgående till 60 milj. kr. anför Statens skogsindustrier,
            att den begärda lånegarantien är nödvän- dig för att finansiera
            påbörjade och planerade investeringar. Någon speci- fikation över
            hur investeringarna är tänkta är emellertid inte möjligt att få
            med ledning av proposition nr 139. Skall de redovisade projekten
            ge- nomföras torde dock — realistiskt räknat — ett flerdubbelt
            större kredit- behov komma att anmäla sig. Endast utbyggnaden
            av anläggningarna vid Karlsborg torde komma att draga en kostnad
            av omkring 80 milj. kr. Mot bakgrunden härav är det anmärkningsvärt
            att bolaget ansökt om byggnads- tillstånd för en ny anläggning
            vid Otterbäcken för en kostnad som visser- ligen inte redovisas,
            men som kan beräknas till ca 100 milj. kr. Enligt vår mening är
            det angeläget att principerna för och omfattningen av Statens
            skogsindustriers verksamhet klarlägges. Det kan inte vara eko-
            nomiskt försvarbart att bolaget oavbrutet utvidgar sin verksamhet
            utan att ha ekonomisk täckning för denna utvidgning. De kortfristiga
            skulderna har exempelvis enligt balansräkningen ökat från 49,9
            milj. kr. år 1953 till 124,7 milj. kr. år 1954. En sund ekonomisk
            hushållning torde kräva att åt- minstone råvaruskulderna regleras,
            innan mera omfattande utvidgningar av verksamheten genomföres.
            Hård konkurrens råder om det otillräckliga sparande som tillföres
            kapi- talmarknaden. I riksbanken står en betydande kö av företag
            med ange- lägna investeringsobjekt för att erhålla det tillstånd
            utan vilket upplå- ning på kapitalmarknaden ej får ske. Särskilt
            under dessa förhållanden är det — såväl ur rättvisesynpunkt som
            ur samhällsekonomisk synpunkt — väsentligt att konkurrensen får
            ske på lika villkor och utan prioritering av någon lånesökande.
            Frågan om Statens skogsindustriers omfattning och kapitalförsörjning
            är alltså såväl principiellt som praktiskt av stor betydelse.
            Därtill kom- mer att riksdagen icke i ännu ett fall bör ikläda
            statsverket engagement, vilka förmodligen kommer att leda till
            nödvändigheten av nya åtaganden av en storlek som nu icke kan
            överblickas. Då det dessutom måste anses rim- ligt att riksdagens
            egna åtgöranden samordnas med den proklamerade eko- nomiska politiken,
            finner vi det nödvändigt att riksdagen skaffar sig en överblick
            över hela frågan. Detta bör lämpligen ske genom en parlamen- tarisk
            utredning rörande bolagets investerings- och finansieringspolitik
            både på kort och lång sikt samt förutsättningarna härför. I avvaktan
            på resultaten från denna utredning bör — i enlighet med den ekonomiska
            politikens allmänna målsättning — projekterade investeringar uppskjutas.
            Något behov av den begärda lånegarantien föreligger då icke.
          </p>
          <pb facs="riksdagen-motions-pdf/data/1956/mot_1956__fk__567/mot_1956__fk__567-003.pdf"/>
          <fw xml:id="i-PmMyz2hVbX51dir18pz37g">
            Motioner i Första kammaren, nr 567 år 1956 ,
          </fw>
          <p xml:id="i-Ta1nFqP128GFEhoz4NMuTd">
            Med stöd av vad ovan anförts hemställes, att riksdagen måtte
            dels avslå Kungl. Maj:s proposition nr 139, dels i skrivelse till
            Kungl. Maj:t hemställa om en skynd- sam utredning rörande principerna
            för och omfattningen av Aktiebolaget Statens skogsindustriers
            verksamhet.
          </p>
          <p xml:id="i-H88LmjUfPhLhnzQi9d95Tp" type="date">
            Stockholm den 17 april 1956
          </p>
          <div xml:id="i-3PEuamEjfva7aDoZ37TH9n" type="signatureBlock">
            <p who="unknown" type="signature">
              Erik Hagberg Gustaf Velander Tage Magnusson
            </p>
          </div>
        </div>
      </div>
    </body>
  </text>
</TEI>
