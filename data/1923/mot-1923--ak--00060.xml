<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__60/mot_1923__ak__60-001.pdf"/>
      <fw xml:id="i-Qizd8971EszCtiwFt5pqFX">
        Motioner i Andra kammaren, Nr 60. 11
      </fw>
      <div type="motHeader" xml:id="i-GKyu5yH3oJiQ7QamLDtPgS">
        <div type="motTitle" xml:id="i-LbZkzm9aoR5ABP4fKvUay4"/>
        <div type="motSubmissionInfo" xml:id="i-C6EtEkjcSRQm1eSqaoFDqt"/>
      </div>
      <div type="motBody" xml:id="i-Wkta8rgfti8nXEcBYkbahs">
        <div xml:id="i-AK23V9WugDswwqTCbdJKmD">
          <p xml:id="i-4NmaZbfnaTcrcTPqRCD7Ts">
            Nr 60.
          </p>
          <p xml:id="i-6y7fNAF1ydofMKBQSNFQ7h">
            Av herr Lithander, om höjning av tullsatserna för vissa damkonfektionsvaror.
          </p>
          <p xml:id="i-2mj9Lz2zvg23eFg6k17pza">
            Den svenska damkonfektionsindustrien har liksom en mångfald andra
            industribranscher under de senaste åren varit utsatt för en övermäktig
            utländsk konkurrens. Orsaken härtill har huvudsakligen varit att
            söka i de stora differenser, som förelegat i fråga om ett fertal
            utländska valutors, främst markvalutans, köpkraft utom och inom
            det egna landets gränser. Till följd härav har det för de utländska
            företagen blivit möj- ligt att hit till landet med god vinst försälja
            varor till priser, med vilka all konkurrens från den inhemska
            industriens sida varit utesluten. Under det att svårigheterna
            i nu nämnt hänseende på senaste tiden mildrats för vissa branscher
            av vår industri, hava de för damkonfektionsindustrien tvärtom
            tillväxt, vilket med all önskvärd tydlighet framgår av import-
            siffrorna för senaste året, vilka särskilt i jämförelse med normalåret
            1913 visa synnerligen stark tillväxt. Att konkurrensförhållandena
            inom denna bransch ej förbättrats, torde bero på den stora del
            arbetskostnaderna hava i självkostnadspriset för hithörande varor.
            Då löneförhöjningarna i Tyskland icke på långt när hållit jämna
            steg med markkursens notering på utlandet, blir det näm- ligen
            i främsta rummet sådana industrier, som hava att räkna med en
            hög procent arbetskostnader, vilka bliva utsatta för den s. k.
            valuta- dumpingen. Enligt uppgifter, som ställts till mitt förfogande,
            utgjorde veckolönerna för tyska arbeterskor inom branschen under
            sistlidna de- cember mellan 6,000—7,200 mark d. v. s. c:a 3 kronor,
            under det att vecko- lönen här i Sverige utgjorde 38 å 40 kronor.
            För en klädning av visst slag uppgingo arbetslönerna enligt tillförlitlig
            uppgift från en firma i Berlin den 11 innevarande januari till
            1,100 mark, vilket efter en kurs av 4 öre för 100 mark utgör 44
            öre. Arbetslönen för motsvarande klädning, tillverkad här i landet,
            uppgick vid samma tid till 3 kronor 67 öre. Visserligen skulle
            ifrågavarande klädning, importerad hit, hava dragit
          </p>
          <pb facs="riksdagen-motions-pdf/data/1923/mot_1923__ak__60/mot_1923__ak__60-002.pdf"/>
          <fw xml:id="i-4RzmWRzxU1jvbgnQqMoPD9">
            12 Motioner i Andra kammaren, Nr 60.
          </fw>
          <p xml:id="i-SboK7fLVyJNNeKn85L2nve">
            en tull av kronor 3.92, men då av oss använda utländska råvaror
            likaledes äro belagda med tull, blir ovanstående tullsats icke
            på långt när effektiv. Tyg till förenämnda klädning åsamkar oss
            en tullkostnad av 1 krona 28 öre och erforderliga band 1 krona
            4 öre, tillhopa 2 kronor 32 öre, varför vårt verkliga tullskydd
            följaktligen endast blir 1 krona 60 öre. Det är uppen- bart, att
            en ekonomisk tillverkning här i landet under dylika förhållanden
            är fullkomligt utesluten. Fabrikanterna hava gjort allt vad i
            deras för- måga stått för att reducera sina tillverkningskostnader,
            men alla an- strängningar till trots är det dem likväl omöjligt
            att med någon fram- gång bjuda den utländska konkurrensen spetsen.
            Därest ett förhöjt tull- skydd icke tillerkännes varor inom ifrågavarande
            bransch, är det för den skull uteslutet, att de svenska producenterna
            skola kunna fortsätta sin ifrågavarande tillverkning. Under de
            år, som de onormala produktions- förhållandena varit rådande,
            hava de offrat så betydande kapitalbelopp på produktionens uppehållande
            och på kvarhållandet av sin yrkeskunniga arbetarestam — om än
            i inskränkt omfattning — att deras resurser nu äro uttömda. Ett
            av de skäl, som främst brukar anföras emot tullför- höjningar,
            att levnadskostnaderna inom landet därigenom stegras, saknar i
            detta fall all betydelse, då förevarande alster i övervägande
            utsträck- ning äro att karakterisera som lyxvaror. Jag ber senare
            få till veder- börande utskotts förfogande ställa en del jämförande
            produktionssiffror och andra uppgifter, vilka närmare belysa frågan.
            På grund av vad ovan anförts, får jag härmed hemställa, att riks-
            dagen måtte besluta,
          </p>
          <p xml:id="i-Xi8Yx2dtSxyohWG6M8vM8U">
            att i gällande tulltaxa för inkommande varor stad- gade tullsatser
            för taxerubrikerna 596—597 samt 601 och 602 må från och med dag,
            som av Kungl. Maj:t bestämmes, tills vidare intill dess annorlunda
            förordnas, förhöjas med 100 procent.
          </p>
          <p xml:id="i-6YaSjqwSZyW9LZFD6kgnea" type="date">
            Stockholm den 20 januari 1923. Edvard LIithander.
          </p>
          <p xml:id="i-RHZ2aoku8YgLq8hhGKsxLk">
            Stockholm, K. L. Beckmans Boktr., 1923.
          </p>
        </div>
      </div>
    </body>
  </text>
</TEI>
