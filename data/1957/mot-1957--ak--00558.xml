<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__558/mot_1957__ak__558-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 558—565 Motioner i Andra kammaren, nr 558 år 1957 1
          </p>
          <p>
            Nr 558
          </p>
          <p>
            Av herr Ståhl m. fl., i anledning av Kungl. Maj:ts proposition,
            nr 106, angående försöksverksamheten med nioårig enhets- skola
            m. m.
          </p>
          <p>
            I Kungl. Maj:ts proposition nr 106 föreslås, att en statlig försöksskola
            inrättas i Linköping läsåret 1957/58. Skolöverstyrelsen har i
            sitt förslag förordat, att ytterligare tre sådana skolor upprättas,
            nämligen i Karlstad, Luleå och Stockholm. Av de föreslagna seminariestäderna
            har emellertid endast Linköping lokalförutsättningar för att påbörja
            försöksverksam- heten höstterminen 1957. I propositionen ställer
            sig departementschefen positiv till tanken att upp- rätta försöksskolor
            av här angiven typ och anför bl. a. följande (sid. 110): ”Det
            sålunda sedan rätt lång tid förutsedda behovet av speciella försöks-
            skolor har klart belagts. De föreliggande remissyttrandena ger
            också ut- tryck för ett allmänt känt behov av den systematiskt
            och vetenskapligt upplagda försöksverksamhet, som skulle möjliggöras
            genom de föreslagna försöksskolorna. Liksom utredningen, skolöverstyrelsen
            och det stora fler- talet remissinstanser ställer jag mig positiv
            till tanken att upprätta en typ av skola, där man har särskilda
            möjligheter att under fortlöpande veten- skaplig kontroll ingående
            pröva förutsättningarna för och verkningarna av olika pedagogiska,
            metodiska och organisatoriska arrangemang. Även om det naturligen
            måste ta viss tid, innan en försöksskola kan i större omfatt-
            ning visa upp resultat av sin verksamhet, räknar jag med att den
            under enhetsskolans uppbyggnad skall kunna bidra med värdefulla
            rön och bli en impulsgivare för den pågående försöksverksamheten.”
            En ingående granskning av utredningsmaterialet ger klart belägg
            för att samtliga föreslagna försöksskolor bör komma till stånd,
            så snart byggnader härför anskaffats. En enda försöksskola blir
            en halvmesyr, som inte fyller det föreliggande behovet och icke
            heller motsvarar de intentioner, riks- dagen tidigare haft därom.
            ”Allsidiga försök”, heter det i 1950 års princip- beslut, ”skola
            anställas angående de för enhetsskolan ändamålsenliga or- ganisations-
            och arbetsformerna, såsom angående elevmaterialets och läro- kursernas
            differentiering med hänsyn till lärjungarnas anlag, angående skolans
            inre arbete och angående lärjungarnas intagning i enhetsskolan
            på grundval av skolmognadsprov.” För att försöken skall ge allmängiltiga
            resultat är det behövligt att de försiggår i flera av varandra
            oberoende skolor och i viss utsträckning parallell-lägges. Detta
            understrykes särskilt i professor Huséns PM röran-
          </p>
          <p>
            Bihang till riksdagens protokoll 1957. 4 saml. Nr 558—565
          </p>
          <pb facs="riksdagen-motions-pdf/data/1957/mot_1957__ak__558/mot_1957__ak__558-002.pdf"/>
          <p>
            2 Motioner i Andra kammaren, nr 558 år 1957
          </p>
          <p>
            de pedagogisk forskning vid statliga försöksskolor, som utredningen
            i teoretiskt avseende främst haft att bygga på i sitt arbete.
            Följande passus därur kan anföras: ”I samma mån som ett flertal
            försöksskolor upprättas, kommer underlaget för forskningsverksamheten
            att ökas. Det förutsättes därvid, att en viss koordination kommer
            till stånd, så att vissa undersök- ningar kan utföras parallellt
            på två eller flera skolor. Bortsett från att underlaget därvid
            rent antalsmässigt blir större, vinner man också den fördelen,
            att man kan göra undersökningarna i varierande miljöer. Detta
            ökar givetvis resultatens pålitlighet och möjliggör i större utsträckning,
            att man kan generalisera” (sid. 44). Redan hösten 1962 beräknas
            den allmänna övergången till nioårig enhets- skola komma att påbörjas.
            Vid denna tidpunkt borde så mycket av det grundläggande försöksarbetet
            vara utfört, att det kan ge vägledning för uppbyggnaden av den
            nya obligatoriska skolan. Det är därför synnerligen angeläget
            att få i gång denna systematiskt lagda försöksverksamhet i en
            omfattning, som gör det möjligt att ernå tillförlitliga resultat,
            vilket är möjligt endast om flera försöksskolor snarast inrättas.
            För verksamhetens riktiga utformning är det — som både utredningen
            och 1946 års skolkommission framhåller — lämpligt, att de särskilda
            för- söksskolorna helt nyinrättas på sådana platser, där nya skolor
            under alla förhållanden måste komma till stånd inom en nära framtid.
            I de av skol- överstyrelsen förordade städerna är med undantag
            av Linköping sådana nybyggnader behövliga. Angelägna skolbyggnadsprojekt
            har emellertid måst vila i avvaktan på statsmakternas besked,
            om och när föreslagen statlig försöksverksamhet skall påbörjas.
            Detta slag av försöksverksamhet behöver vissa lokaler och anordningar,
            som i allmänhet icke ingår i enhets- skolornas byggnadsprogram.
            Sålunda anses lärosalarna böra göras något rymligare. Vidare erfordras
            psykologiskt laboratorium med lämplig utrust- ning, liksom arbetsrum
            för försöksledare och skolpsykolog. För åtminstone en av de föreslagna
            försöksskolorna — Karlstad — kan seminariets lokaler i rätt stor
            utsträckning utnyttjas. Bland sådana lokaler kan nämnas insti-
            tutionsrum för geografi, biologi, fysik och kemi, bespisningslokaler,
            skol- köksavdelning, slöjdsalar, läkarmottagning, skolbadsanläggning
            samt aula. Genom denna samordning möjliggöres betydande besparingar.
            För ifråga- varande kommuner skulle det innebära en direkt felinvestering
            att först uppföra byggnader för kommunal enhetsskola, som sedermera
            omändras till statlig försöksskola. Det är därför nödvändigt för
            berörda kommuners skolplanering att en tidplan i god tid före
            verksamhetens igångsättande föreligger för den fortsatta utbyggnaden
            av den särskilda försöksverksam- heten. Därigenom kan inbesparas
            betydande värden i form av eljest er- forderliga investeringar.
          </p>
          <pb facs="riksdagen-motions-pdf/data/1957/mot_1957__ak__558/mot_1957__ak__558-003.pdf"/>
          <p>
            Motioner i Andra kammaren, nr 558 år 1957 3
          </p>
          <p>
            På grund av det anförda får vi hemställa, att riksdagen i samband
            med beslutet om försöksskolan i Linköping måtte uttala att dylika
            skolor bör inrättas även i Karlstad, Luleå och Stockholm sedan
            tillräcklig erfaren- het vunnits av verksamheten vid den statliga
            försöksskolan i Linköping.
          </p>
          <p>
            Stockholm den 26 mars 1957 Manne Ståhl Viola Sandell O. Malmborg
          </p>
          <p>
            Stellan Arvidson Harry Wahrendorff Märta Boman
          </p>
        </div>
      </div>
    </body>
  </text>
</TEI>
