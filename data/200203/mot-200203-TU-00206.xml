<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-TU-00206">
  <teiHeader>
    <fileDesc>
      <titleStmt>
        <title>Vägnätet i Kalmar</title>
        <author corresp="i-NeYACd8NSiYWBhdiUeL6ZZ">av Nils Fredrik Aurelius (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vägnätet i Kalmar</title>
          <idno type="rdwebb">GQ02T206</idno>
          <rs type="number">T206</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GQ02T206/text</ref>
          <ref type="dokument_url_html">http://data.riksdagen.se/dokument/GQ02T206</ref>
          <ref type="dokumentstatus_url_xml">http://data.riksdagen.se/dokumentstatus/GQ02T206</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NeYACd8NSiYWBhdiUeL6ZZ</idno>
            <name>Nils Fredrik Aurelius</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FTX9KQov3aqDoHJmqovXZY" type="signed"/>
        <correspContext corresp="i-FTX9KQov3aqDoHJmqovXZY">
          <note type="signatory" corresp="i-NeYACd8NSiYWBhdiUeL6ZZ"/>
        </correspContext>
        <correspAction xml:id="i-9g4qTkCzAm4Qbp8nYKYAcG" type="referral">
          <date when="2002-10-30"/>
        </correspAction>
        <correspAction xml:id="i-XaZMgsbe1WoCefziZzX6XE" type="dismissal">
          <date when="2002-10-30"/>
        </correspAction>
        <correspAction xml:id="i-XoHceSV58ubwqkcTVZMbPA" type="submission">
          <date when="2002-10-23"/>
        </correspAction>
        <correspAction xml:id="i-44pJyobDKA6rjMbNADJkVz" type="assigned"/>
        <correspContext corresp="i-44pJyobDKA6rjMbNADJkVz">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_T_0206/mot_200203_T_0206-0001.pdf"/>
      <div xml:id="i-AcbHpt6XR6gEnxCbTJZSXZ" type="motHeader">
        <div xml:id="i-XLV5FB89ZtR1tNAKJXBw9j" type="motTitle"/>
        <div xml:id="i-SmpeKbKt7Y6Wha3tHGJqCf" type="motSubmissionInfo"/>
      </div>
      <div xml:id="i-H1hfMNbs2G865kSpNR31WR" type="motBody">
        <div xml:id="i-49F4pkktwwkryMya9WXhFD">
          <p xml:id="i-MwbPWmMDEsqyfGitnLEgbU">
            2002/03 mnr: T206 pnr: m1090
          </p>
          <p xml:id="i-RtC2exNiStLe3bNsAuKeZs">
            Motion till riksdagen 2002/03:T206
          </p>
          <p xml:id="i-CuYnCrnxGt4jVH4zjywPAT">
            av Nils Fredrik Aurelius (m)
          </p>
          <p xml:id="i-Jfw7bhZFJksMmhjozECLXR">
            Vägnätet i Kalmar
          </p>
          <p xml:id="i-EyYVVR21AHhhJR9JaKgBNy">
            Förslag till riksdagsbeslut
          </p>
          <p xml:id="i-AhciZ2M1GKnr1cHnq5cstv">
            1. Riksdagen tillkännager för regeringen som sin mening vad i
            motionen anförs om behovet av nyinvesteringar i vissa delar av
            vägnätet i sydöstra Sverige. 2. Riksdagen tillkännager för regeringen
            som sin mening vad i motionen anförs om behovet av ökade drifts-
            och underhållsinsatser för vägarna i Kalmar län. 3. Riksdagen
            tillkännager för regeringen som sin mening vad i motionen anförs
            om behovet av statsbidrag till enskilda vägar.
          </p>
          <p xml:id="i-RuaUTNzUPhYq5HnftManm5">
            Motivering
          </p>
          <p xml:id="i-Y6SXcWfVCa1QjBFr7y9Ys6">
            I slutet av september 2002 nåddes invånarna i Kalmar län av det
            chockartade beskedet att inte en enda krona avsatts för upprustningen
            av E 22 genom Kalmar län före 2015. Beslutet är enligt de regler
            vi har i Sverige fattat av Vägverket, men riksdagen har en strategisk
            roll genom att ange övergripande mål. Infrastrukturella investeringar
            har traditionellt setts som ett medel för strategi och tillväxt.
            En väl utbyggd infrastruktur på vägområdet är därför en absolut
            förutsättning för att Kalmar län skall kunna växa och utvecklas.
            De nationella riktlinjer som den så kallade Kommunikationskommittén
            framlade innebar en mycket kraftig omsvängning från väginvesteringar
            till drift och underhåll. Den kraftiga minskningen av investeringsvolymen
            berodde enligt kommittén på att vägnätet fått en förhöjd standard
            genom de senare årens utbyggnad. Därför valde man att inom en
            begränsad budgetram prioritera drift och underhåll. Riksdagen
            beslutade 1997 om inriktningen av transportinfrastrukturen. I
            enlighet med detta beslut skall en satsning på drift och underhåll
            av vägarna samt på miljö- och trafiksäkerhetsåtgärder prioriteras
            före investeringar i nya vägar. Denna nationella vägplan som sträcker
            sig till 2007 har redan övergivits och väganslagen har prutats
            rejält.
          </p>
          <pb facs="riksdagen-motions-pdf/data/200203/mot_200203_T_0206/mot_200203_T_0206-0002.pdf"/>
          <p xml:id="i-6JNEYT9FZJWLKUZhSdTy8P">
            2002/03:T206
          </p>
          <p xml:id="i-YXZ3mDRi27SWxojcjkiFDX">
            10
          </p>
          <p xml:id="i-TB8UP7bcdrDnquup7nenWn">
            Det befintliga vägnätet har devalverats. Någon förhöjd standard
            kan inte heller sägas ha kommit Kalmar län till del. Flera av
            riksvägarna och de viktigare länsvägarna är byggda på femtiotalet.
            De är smala, krokiga och i behov av stora underhållsåtgärder.
            På en gammal, omodern väg är en investeringsåtgärd som förstärkning,
            breddning och siktförbättring i huvudsak i befintlig sträckning
            ofta också en bättre åtgärd än upprepat, dyrt underhåll. Men även
            det löpande underhållet har eftersatts. En ökad satsning på drifts-
            och underhållsåtgärder såväl som på nyinvesteringar är därför
            mycket angelägen. Särskilt måste ”flaskhalsar” på smala riksvägar
            åtgärdas. För näringslivets transporter i sydöstra Sverige skulle
            en sådan åtgärd vara av mycket stor strategisk betydelse. En regions
            tillgänglighet avgörs i stor utsträckning av om vägarna håller
            en jämn standard. En aldrig så kort sträcka som håller påtagligt
            lägre standard än vägen i övrigt minskar hela regionens attraktionskraft.
            E 22 och flera riksvägar i Kalmar län har avsnitt av så låg standard
            att omfattande investeringar erfordras. Man kan generellt konstatera
            att E 22 liksom flera andra vägar har så låg standard att Vägverket
            av trafiksäkerhetsskäl har tvingats sänka de tillåtna hastigheterna
            på flera sträckor. Dessa sänkningar av den tillåtna hastigheten
            har sannolikt svårt att vinna allmän acceptans och de försämrar
            konkurrensläget för länets industrier. Det är av flera skäl nödvändigt
            att vissa avsnitt av dessa vägar snarast åtgärdas: E 22 söder
            om Kalmar och vid Västervik. Riksväg 25 mot Växjö väster om Nybro.
            Riksväg 34 och länsväg 127 från Oskarshamn mot Jönköping. Under
            de senaste åren har också standarden på det enskilda vägnätet,
            till vilket det utgår statsbidrag, försämrats. Enskilda vägar
            med statsbidrag har stor betydelse för utvecklingen av landsbygden
            och för näringslivet. De försämrade statsbidragen till enskilda
            vägar har starkt bidragit till den allvarliga situation som nu
            råder. Det är betydligt billigare att bygga, driva och underhålla
            enskilda vägar jämfört med statliga. Därför är statsbidragen till
            enskilda vägar en viktig satsning speciellt för ett län som Kalmar.
            Redan i regeringsförklaringen 1999 talade statsministern om satsningar
            på infrastrukturen som ett medel för att hela Sverige skulle kunna
            leva. Men när infrastrukturpropositionen sent omsider, efter ideliga
            uppskov, lades fram i våras stod där ingenting om E 22. I det
            läge som nu råder — ingen upprustning av livsnerven E 22 före
            2015 — är det nödvändigt att riksdagen griper in.
          </p>
          <p xml:id="i-9J7iLWA1baDb8JCotJbKWK" type="date">
            Stockholm den 10 oktober 2002
          </p>
          <div xml:id="i-UqttSmt7DAB9hc1YZdS9oD" type="signatureBlock">
            <p who="i-NeYACd8NSiYWBhdiUeL6ZZ" type="signature">
              Nils Fredrik Aurelius (m)
            </p>
          </div>
        </div>
      </div>
    </body>
  </text>
</TEI>
