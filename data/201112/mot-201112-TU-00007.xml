<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00007">
  <teiHeader>
    <fileDesc>
      <titleStmt>
        <title>med anledning av prop. 2011/12:76 Komplettering av kollektivtrafiklagen</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:76 Komplettering av kollektivtrafiklagen</title>
          <idno type="rdwebb">GZ02T7</idno>
          <rs type="number">T7</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T7/text</ref>
          <ref type="dokument_url_html">http://data.riksdagen.se/dokument/GZ02T7</ref>
          <ref type="dokumentstatus_url_xml">http://data.riksdagen.se/dokumentstatus/GZ02T7</ref>
          <ref type="doc">http://data.riksdagen.se/fil/82245CFC-C745-4F03-98E4-589600C0083D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-G63LyV8zi4gprvimfwzARm"/>
        <correspContext corresp="i-G63LyV8zi4gprvimfwzARm">
          <ref>Proposition 2011/12:76</ref>
        </correspContext>
        <correspAction xml:id="i-9iYLZXo7m8RCXURFw2A6Vo" type="signed"/>
        <correspContext corresp="i-9iYLZXo7m8RCXURFw2A6Vo">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-J411osGxBPkKLrbYeYS2ht">
          <date when="2012-03-29"/>
        </correspAction>
        <correspAction type="referral" xml:id="i-87G2v2PaKe6az9uCJ8y4mN">
          <date when="2012-03-29"/>
        </correspAction>
        <correspAction type="dismissal" xml:id="i-LF2ZJzudUBroEkf1Qpu9A9">
          <date when="2012-03-28"/>
        </correspAction>
        <correspAction type="dismissal" xml:id="i-F4e6oQVPpAtYajabYZXsE9">
          <date when="2012-03-28"/>
        </correspAction>
        <correspAction type="submission" xml:id="i-7YLsFQMhqfyXjji5UNVB1X">
          <date when="2012-03-27"/>
        </correspAction>
        <correspAction type="transfer" xml:id="i-VxuALMFbYZaMNqSdrH5NZH">
          <date when="2012-03-27"/>
        </correspAction>
        <correspAction type="assigned" xml:id="i-Q9UnECs5vEfVZhTepMaBfA"/>
        <correspContext corresp="i-Q9UnECs5vEfVZhTepMaBfA">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3ApBtXJ5uDpmzTDj4fpoTT">
            Förslag till riksdagsbeslut
          </head>
          <list style="ol">
            <item xml:id="i-GC16i7SsYbyi9pkqqXRUA7">
              Riksdagen avslår förslaget om att utöka kollektivtrafiklagens
              tillämpningsområde så att lagen även omfattar kollektivtrafik
              på vatten samt förslaget om att tillämpa EU:s kollektivtrafikförordning
              på kollektivtrafik på vatten.
            </item>
            <item xml:id="i-JmbpXuSBNFLYmqxxxjLz8T">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              under 2013 med en utvärdering av vad kollektivtrafiklagen som
              trädde i kraft den 1 januari 2012 inneburit för målet om fördubblad
              kollektivtrafik, servicegrad, biljettpriser samt för eventuell
              urholkning av miljöanpassning, handikappanpassning och trafiksäkerhet.
            </item>
            <item xml:id="i-Cuk6rKuPcN8quAsmFU7wom">
              Riksdagen tillkännager för regeringen som sin mening vad som
              anförs i motionen om att regionala kollektivtrafikmyndigheter,
              eller den till vilken befogenhet överlämnats enligt 2 §, ska ha
              möjlighet att ställa krav på operatörer som bedriver kommersiell
              trafik att ingå i ett gemensamt biljettsystem.
            </item>
            <item xml:id="i-4EY61ErwAMRzYZbN3S7CgM">
              Riksdagen tillkännager för regeringen som sin mening vad som
              anförs i motionen om att det ska vara möjligt för en regional
              trafikmyndighet, eller den till vilken befogenhet överlämnats
              enligt 2 §, att upprätta allmän trafikplikt med en månads varsel
              om det uppkommer särskilda behov som motiverar detta.
            </item>
            <item xml:id="i-CASd2eiHJtdAcBHDaYVbuc">
              Riksdagen tillkännager för regeringen som sin mening vad som
              anförs i motionen om att regeringen bör utreda och föreslå åtgärder
              som garanterar att samma regler för Euronormer, energieffektiva
              fordon och alternativa bränslen ska gälla för operatörer som bedriver
              kommersiell trafik som för offentligt finansierad trafik på sträckor
              med allmän trafikplikt.
            </item>
            <item xml:id="i-FQXKQCLZnRCJTRWUuYdcpg">
              Riksdagen tillkännager för regeringen som sin mening vad som
              anförs i motionen om att regeringen bör utreda och föreslå åtgärder
              för att samma normer för tillgänglighet för personer med funktionsnedsättning
              ska gälla för operatörer som bedriver kommersiell trafik som för
              offentligt finansierad trafik på sträckor med allmän trafikplikt.
            </item>
            <item xml:id="i-H8E3gExefwtfjZ5w5auyHh">
              Riksdagen tillkännager för regeringen som sin mening vad som
              anförs i motionen om att regeringen bör utreda och föreslå åtgärder
              för att samma normer för trafiksäkerhet, såsom god fordonskondition,
              säkerhetsbälten, utrymningssäkerhet, alkolås och vinterdäck, ska
              gälla för operatörer som bedriver kommersiell trafik som för offentligt
              finansierad trafik på sträckor med allmän trafikplikt.
            </item>
            <item xml:id="i-PWWjfmrfWCrKsFGBmHLe4Q">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om en ändring i kollektivtrafiklagen så att det blir möjligt att
              ställa krav på både upphandlad och kommersiell trafik så att resenärerna
              ska kunna ta med sig cyklar i kollektivtrafiken.
            </item>
          </list>
        </div>
        <div type="motContent">
          <head type="h1" xml:id="i-6zAbb6BUuaVxQdppzUr5KD">
            Motivering
          </head>
          <p xml:id="i-LSXrRBZJFydwoa4XACFi9R">
            Propositionen föreslår att kollektivtrafiklagens tillämpningsområde
            utökas så att det även omfattar kollektivtrafik på vatten samt
            att EU:s kollektivtrafikförordning blir tillämplig på densamma.
            Vidare föreslår propositionen att den regionala kollektivtrafikmyndigheten
            genom tillägg i kollektivtrafiklagen ska sörja för den nationsgränsöverskridande
            kollektivtrafiken. Propositionen föreslår även en ny bestämmelse
            som möjliggör för kommun inom länet att finansiera regional kollektivtrafik
            som är bättre eller billigare än vad landstinget annars skulle
            tillhandahålla. Det föreslås även att i kollektivtrafiklagen utöka
            uppgiftsskyldigheten till fler aktörer än kollektivtrafikföretag
            samt möjligheter att medge undantag från de skyldigheter som ställs
            på kollektivtrafikföretag att ta ut avgifter för tillsyn och ärendehandläggning.
            Slutligen föreslås en följdändring i järnvägslagen. Lagändringarna
            föreslås träda i kraft den 1 juli 2012.
          </p>
          <head type="h2" xml:id="i-A7APdnCDMK8SzzZtsp3k5z">
            En sammanhållen kollektivtrafik
          </head>
          <p xml:id="i-NDbv3BkXoSzEjZRkNpdZC7">
            Den 1 januari 2012 trädde den nya lagen om kollektivtrafik i
            kraft. Endast en kort period har gått sedan lagen infördes och
            få erfarenheter finns ännu av dess konsekvenser. Vänsterpartiets
            kritik av införandet av en avreglerad kollektivtrafik kvarstår
            och vi föreslår i motion 2011/12:T459 att lagen ska rivas upp.
            I grunden handlar avregleringar om att minska demokratin. Om infrastruktur
            och annat samhällsviktigt styrs av samhället sker det under demokratisk
            kontroll och är därmed påverkbart. Om den privata infrastrukturen
            ökar, så minskar demokratin. Men det handlar även om att avreglering
            försvårar möjligheten att öka andelen kollektivresande, eftersom
            priser och utbud kan försämras. Detta är oroande eftersom kollektivtrafik
            är en klimatsmart samhällelig nyttighet och eftersom det finns
            sociala och ekologiska skäl för att fler ska åka kollektivt. Det
            finns dessutom inga internationella exempel som stöder regeringens
            ideologiska ståndpunkt att en avreglerad kollektivtrafik skulle
            ge de effekter som hävdats, dvs. fler aktörer, ökat trafikutbud
            och lägre priser. Tvärtom har det visat sig att de länder som
            lyckats bäst med att attrahera resenärer till kollektivtrafiken
            har ett system som vi haft de senaste 1015 åren före avregleringen
            vid årsskiftet. Ett system för kollektivtrafiken som innebär att
            det offentliga tar ett stort organisatoriskt och finansiellt ansvar
            medan själva utförandet kan bedrivas av olika aktörer.
          </p>
          <head type="h2" xml:id="i-TbqW5F1Wygk3VTqffCXmR7">
            Inget samhälleligt behov av ytterligare avreglering inom kollektivtrafiken
          </head>
          <p xml:id="i-VXz5K32H8rQAbGrPUj9YnW">
            Regeringen föreslår i proposition 2011/12:76 att kollektivtrafiklagens
            tillämpningsområde utökas så att den även omfattar kollektivtrafik
            på vatten. Vänsterpartiet ser brist på samhällsvinster även i
            detta tillämpningsområde för kollektivtrafiklagen. Offentligt
            finansierad kollektivtrafik på vatten bör stimuleras, och enligt
            vår bedömning är det svårt att se att propositionens förslag om
            utökat tillämpningsområde verkar i en sådan riktning. Det finns
            risk att kommersiella aktörer bara bedriver båtturer sommartid
            och därmed undergräver ekonomin för åretrunttrafiken för fastboende.
            Med den ökade administration som lagförslaget innebär för exempelvis
            berörda kommuner riskerar dessutom nyetablering av kollektivtrafik
            till sjöss i vissa fall att försenas och försvåras.
          </p>
          <p xml:id="i-NpZt7G7wBUbi1poGrLYkyZ">
            Regeringen anför vidare som skäl för breddning av kollektivtrafiklagens
            tillämpningsområde till att även gälla kollektivtrafik till sjöss,
            att bättre förutsättningar för de kommersiella företagen ges för
            att bedriva kommersiell trafik.
          </p>
          <p xml:id="i-PKkpPmVfEyHWKLA5Ljnak9">
            Vänsterpartiet menar att det redan i dag finns öppna möjligheter
            för den aktör som vill verka på marknaden och att detta inte är
            något reellt problem i Sverige. Av ovannämnda skäl finner vi det
            inte berättigat att kollektivtrafiklagens tillämpningsområde utökas
            så att lagen även omfattar kollektivtrafik på vatten samt att
            EU:s kollektivtrafikförordning blir tillämplig på kollektivtrafik
            på vatten och avslår i denna del propositionen. Detta bör riksdagen
            ge regeringen till känna.
          </p>
          <head type="h2" xml:id="i-PGP8ZhVzFwzn7jDCZQcvoT">
            Utvärdera effekterna av lagen
          </head>
          <p xml:id="i-RayMPBj5C1aksMM67RMpCy">
            Vänsterpartiet menar att det är nödvändigt att fram till 2020
            fördubbla andelen resande med kollektivtrafik. En förbättrad kollektivtrafik
            stärker jämlikheten och jämställdheten inom transportsektorn och
            minskar behovet av bilen. En utvärdering om vad kollektivtrafiklagen
            som trädde i kraft den 1 januari 2012 inneburit för målet om fördubblad
            kollektivtrafik, servicegraden, biljettpriserna samt eventuell
            urholkning av miljöanpassning, handikappanpassning och trafiksäkerhet
            ska utvärderas under 2013. Detta bör riksdagen ge regeringen till
            känna.
          </p>
          <head type="h2" xml:id="i-Hdps7mvw2iKbxjgGMrnGWz">
            Gemensamt biljettsystem
          </head>
          <p xml:id="i-TTkjt7hciFw8Q7GZ6eStZU">
            För att uppnå ett sammanhållet kollektivtrafiksystem krävs förbättrad
            samordning. Resenären måste uppleva att det är enkelt att planera
            en resa. För detta krävs ett förbättrat och gemensamt biljettsystem.
            Regionala kollektivtrafikmyndigheter, eller den till vilken befogenhet
            överlämnats enligt 2 §, ska ha möjlighet att ställa krav på operatörer
            som bedriver kommersiell trafik att ingå i ett gemensamt biljettsystem.
            Detta bör riksdagen ge regeringen till känna.
          </p>
          <head type="h2" xml:id="i-QhSAa3u8EtqDzvHd8Hahhf">
            Möjliggör för offentligt finansierad trafik att starta med kort
            varsel
          </head>
          <p xml:id="i-WQESGB6NLMnzSw2oxwv2Fa">
            Den nya kollektivtrafiklagen begränsar möjligheten för offentligt
            finansierad kollektivtrafik att snabbt, om behov uppstår, starta
            nya turer för kollektivtrafik. I kollektivtrafiklagen är det inte
            uttryckligen förbjudet för myndighet att införa trafikplikt på
            enskilda linjer men det innebär en byråkratisk och tidskrävande
            hantering. För kommersiella aktörer finns betydligt större möjligheter
            att med kort varsel starta och upphöra med trafik. För att snabbt
            kunna svara mot resenärers behov av tillgänglig kollektivtrafik
            bör regional myndighet, eller den till vilken befogenhet överlämnats
            enligt 2 §, ges möjlighet att upprätta allmän trafikplikt med
            en månads varsel om särskilda behov uppkommer som motiverar detta.
            Detta bör riksdagen ge regeringen till känna.
          </p>
          <head type="h2" xml:id="i-XszSp8vLtFhE2y5JHw9S9R">
            Bristande miljöhänsyn ska inte vara konkurrensfördel
          </head>
          <p xml:id="i-HY5sAw6fZpnQsyvCs9M3LC">
            I många kommuner sker ett ambitiöst arbete för att minska klimat-
            och miljöpåverkan från våra transporter. Ett sådant arbete omfattar
            i många fall även kollektivtrafiken genom mer energieffektiva
            bussar, miljömärkta bränslen och förnybara drivmedel. Vänsterpartiet
            menar att det inte ska vara möjligt för privata aktörer att konkurrera
            med fordon som är sämre för miljön. Regeringen bör utreda och
            föreslå åtgärder som garanterar att samma regler för Euronormer,
            energieffektiva fordon och alternativa bränslen gäller såväl för
            operatörer som bedriver kommersiell trafik som för offentligt
            finansierad trafik på sträckor med allmän trafikplikt. Detta bör
            riksdagen ge regeringen till känna.
          </p>
          <head type="h2" xml:id="i-UAH2iHBAXqDWRNZU5Did4r">
            Öka tillgängligheten för personer med funktionshinder
          </head>
          <p xml:id="i-8LdsWKPVyjPxWU8pTjuwFr">
            Den nya kommersiella busslinjen NackaKista som körs av Veolia
            Transport är inte tillgänglig för rullstolsburna personer. Busslinjen
            är en av de första i sitt slag att godkännas enligt den nya kollektivtrafiklagen.
            Några krav på att trafiken ska vara tillgänglig för personer med
            funktionsnedsättning finns inte. Förbundet för ett samhälle utan
            rörelsehinder (DHR) varnade redan innan lagen kom till för denna
            utveckling och menar att regeringen bryter mot FN:s konvention
            om rättigheter för personer med funktionsnedsättning. Regeringen
            bör utreda och föreslå åtgärder för att samma normer för tillgänglighet
            för personer med funktionsnedsättning ska gälla för operatörer
            som bedriver kommersiell trafik som för offentligt finansierad
            trafik på sträckor med allmän trafikplikt. Detta bör riksdagen
            ge regeringen till känna.
          </p>
          <head type="h2" xml:id="i-U7C7v1u2vmoMxt57UuXWGs">
            Samma villkor för ökad trafiksäkerhet
          </head>
          <p xml:id="i-HwqeaYYxxmcm8xKUATf3RP">
            I likhet med ökad miljöprestanda och förbättrad tillgänglighet
            i kollektivtrafiken bedrivs ett brett arbete på lokal och regional
            nivå för att stärka trafiksäkerheten i bussarna. Vänsterpartiet
            menar att den nya lagstiftningen riskerar att motverka dessa ansträngningar
            när kommersiella aktörer med kort varsel sätter in bussar med
            sämre trafiksäkerhet där man har infört trafikplikt. Regeringen
            bör utreda och föreslå åtgärder för att samma normer för trafiksäkerhet,
            såsom god fordonskondition, säkerhetsbälten, utrymningssäkerhet,
            alkolås och vinterdäck, ska gälla såväl för operatörer, kommersiell
            trafik som för offentligt finansierad trafik på sträckor med allmän
            trafikplikt. Detta bör riksdagen ge regeringen till känna.
          </p>
          <head type="h2" xml:id="i-GFQ6McEkc8VcThv2kNsdxw">
            Skapa möjlighet att ställa krav på att cykel kan medföras i kollektivtrafiken
          </head>
          <p xml:id="i-5CvKbQJKVCa7T6uBAozXVy">
            Trots miljömässiga och sociala fördelar med cykel är det sällan
            cyklar prioriteras i trafiken. För att ytterligare stimulera cykeln
            som transportmedel måste möjligheten att medtaga cykeln vid kollektiva
            resor förbättras. Vänsterpartiet menar att möjligheten att ställa
            krav på kommersiell trafik för att detta ska vara praktiskt möjligt
            måste finnas. Regeringen bör återkomma med förslag om ändring
            i kollektivtrafiklagen så att det blir möjligt att ställa krav
            på både upphandlad och kommersiell trafik så att resenärerna ska
            kunna ta med sig cyklar i kollektivtrafiken. Detta bör riksdagen
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-6kyYKzrPa6pDsf51HuGYQC">
              Siv Holma (V)
            </item>
            <item xml:id="i-C6gPwxGgPjTqXJhUu2D31L">
              Torbjörn Björlund (V)
            </item>
            <item xml:id="i-JchQnPG2CcdABDbNSq9kM6">
              Jens Holm (V)
            </item>
            <item xml:id="i-PHm2y9BwBEXG3gpw1iXKCQ">
              Hans Linde (V)
            </item>
            <item xml:id="i-8x18hVPFT12poK2tXuAvCJ">
              Kent Persson (V)
            </item>
          </list>
        </div>
      </div>
    </body>
  </text>
</TEI>
