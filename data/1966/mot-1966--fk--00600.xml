<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00600">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__600/mot_1966__fk__600-001.pdf"/>
      <fw xml:id="i-XThahLc3zqdfRpdEbhkhM7">
        10 Motioner i Första kammaren, nr 600 år 1966
      </fw>
      <div xml:id="i-8YJYAmG3g1MG6z5hCu17b4" type="motHeader">
        <div xml:id="i-LxD2GrXGt2Mn92DCksMUzd" type="motTitle"/>
        <div xml:id="i-HoeiGe29dz849t6XrUk5by" type="motSubmissionInfo"/>
      </div>
      <div xml:id="i-WeyNjgbJ9in6rKN7wHVPjj" type="motBody">
        <div xml:id="i-ECsE4QKzAHULWXF5Uc3x5J">
          <p xml:id="i-ShuW66YYv8PgAVe1MRS2jr">
            Nr 600
          </p>
          <p xml:id="i-KyNPrPNpTZJEQJ3ULsodqT">
            Av herr Andersson, Torsten, om ett centralt statligt planerings-
            organ för naturvårdsfrågor m. m.
          </p>
          <p xml:id="i-15LtiT4K2QAwVBzLuKsBcR">
            (Lika lydande med motion nr 743 i Andra kammaren)
          </p>
          <p xml:id="i-XhWJUZYT5hPsmkmzVgNT2r">
            Samhällets och näringslivets starka expansion när det gäller
            byggnationer av olika slag och även övrig mark- och vattenexploatering
            har under senare år allt oftare åstadkommit kontroversiella situationer,
            där ortsbefolkning, ideella organisationer eller olika samhällsorgan
            bekämpat de framlagda exploateringsplanerna. Det har t. ex. gällt
            förläggande av militära övnings- områden, byggande av kraftverk
            av olika slag, sjöregleringar, anläggande av fabriker och andra
            industribyggnader, kommunala och industriella av- loppsutsläpp
            i sjöar och vattendrag, vägbyggen, täkt av grus och sten. Nästan
            alltid blir exploateringsplanerna godkända av de organ som har
            att bedöma deras lämplighet eller tillåtlighet, och ett av resultaten
            blir en kvardröjande förbittring hos betydande folkminoriteter
            som inte har haft anledning räkna med några besvärande eller omstörtande
            ingrepp i just den miljö där de lever eller där de har intressen
            att bevaka eller vårda sig om. Ett talande exempel är situationen
            för en del grupper renskötande samer, som fått eller hotas av
            att få sina betesmarker förvandlade till vattenmagasin och som
            be- gärt hjälp för att kunna emigrera till länder, där de kan
            få leva under tryg- gare förhållanden. Vid handläggningen av de
            olika exploateringsärendena bedöms ofta deras lämplighet och tillåtlighet
            ur snävt lokala och begränsade aspekter. Den vida överblicken
            och det långsiktiga perspektivet saknas. Följden har blivit en
            på det hela taget slumpmässig eller föga genomtänkt exploatering
            av natur- resurserna, en många gånger onödig förstörelse av svårersättliga,
            goda mil- jöer och inte minst en alltför hård påfrestning för
            de stora skaror människor som blivit utsatta för den ryckiga,
            söndertrasande, planlösa utvecklingen. Låt oss som exempel på
            splittrad och planlös exploatering ta utnyttjandet av Mälaren,
            en av Sveriges största sjöar. Den är sedan urminnes tider an-
            vänd som livsmedels- och vattenleverantör. Under de senaste årtiondena
            har den dessutom blivit mottagare av kloak- och avloppsvatten
            från de sam- hällen och industrier som ligger runt sjön och vid
            dess tillflöden. Varje så- dant utsläpp har givetvis — enligt
            vattenlagen — bedömts och godkänts av vattendomstol, och vart
            för sig har de måhända kunnat anses som relativt oskadliga. Sedan
            en tid pågår en omfattande vetenskaplig undersökning av
          </p>
          <pb facs="riksdagen-motions-pdf/data/1966/mot_1966__fk__600/mot_1966__fk__600-002.pdf"/>
          <fw xml:id="i-TyFtSZ33wr3TJ5o4cKwNYx">
            Motioner i Första kammaren, nr 600 år 1966 11
          </fw>
          <p xml:id="i-Y52ZV4fMVdKMzzrCM16TQS">
            Mälaren. Vad man hittills kunnat fastslå är att vattenkvaliteten
            endast i ytterst begränsade avsnitt kan betraktas som tillfredsställande.
            Nedsmuts- ningen är till stor del synnerligen allvarlig, och vissa
            vattenstråk kan sägas vara nästan obotligt skadade. Fisket har
            delvis omöjliggjorts. Samtidigt har Mälaren blivit den viktigaste
            dricksvattenreservoaren för samhällena kring sjön, däribland Stockholm
            och Västerås, och med den alltmer ökande vatten- förbrukningen
            lär det inte finnas någon annan möjlig vattenleverantör i denna
            region än just Mälaren. Sjön försörjer nu 1,2 milj. människor
            med vatten och är därmed landets största råvattentäkt. Trots vetskap
            om dessa förhållanden planeras för närvarande dels en fördjupning
            av Södertälje kanal, som skall möjliggöra större sjöfart och kraftigt
            ökad industrialisering runt sjön med därmed följande ökad vattenförorening,
            dels byggande av en mycket stor pappersmassefabrik i Kvicksund
            med avlopp i Mälaren. Dessa två projekt, som när detta skrives
            vart för sig behandlas för avgörande av olika organ, borde givetvis
            behandlas inom ramen för en större planering av hela mälarregionen
            med beaktande av alla intresseriktningar och med siktet inställt
            på att för all framtid bevara möjligheterna till förstklassig
            vattenförsörjning för mälardalens befolkning, snart kanske uppgående
            till ett par milj. människor. Det skulle vara lätt att dra fram
            många andra exempel på illa planlagd exploatering av vårt lands
            resurser, på bristande uppmärksamhet gentemot skadebringande faktorer
            och på otillräcklig aktsamhet med naturtillgångar. Det är högt
            på tiden att en ändring kommer till stånd. Vad som fordras är
            — som redan framhållits av t. ex. fritidsutredningen och byggnadsstyrelsen
            — ett centralt organ för en riksomfattande översiktlig planering
            av hur mark och vattentillgångar skall disponeras. Vilka områden
            bör — av olika skäl — fridlysas, vilka bör reserveras för fritidsändamål,
            vilka bör upplåtas till industribyggen, vilka sjöar måste hållas
            fria från nedsmutsning, vilka älvar bör utnyttjas på annat sätt
            än till elkraftproduktion? Sådana problem, bland andra, bör bearbetas
            och i det översiktliga sammanhanget lösas på riksplanet, givetvis
            i samverkan med länens och kommunernas planeringsorgan. Ett centralt
            planeringsorgan måste bli en permanent inrättning. Fattade beslut
            måste kunna ändras, eftersom förutsättningarna, vissa grunder
            för besluten, är föränderliga. Nya situationer uppstår, nya behov
            inställer sig, tekniska lösningar på olika problem tillkommer
            undan för undan. Som exempel kan här nämnas 1961 års överenskommelse
            mellan vattenfallssty- relsen och den s. k. naturvårdsdelegationen,
            där bl. a. Vindelälven fördes till de älvar som skulle utbyggas.
            Sedan dess har andra tekniska lösningar att klara energibehovet
            avancerat, och älvens värde för vetenskaplig forskning, turism
            och fiske har blivit så klart belagt att det numera framstår som
            i högsta grad angeläget att Vindelälven blir utnyttjad för andra
            ändamål än kraftproduktion.
          </p>
          <pb facs="riksdagen-motions-pdf/data/1966/mot_1966__fk__600/mot_1966__fk__600-003.pdf"/>
          <fw xml:id="i-EYgTjW61N9eTxzop4CZ1CF">
            12 Motioner i Första kammaren, nr 600—601 år 1966
          </fw>
          <p xml:id="i-Tw5RD1ovKqkjzhCCtUVBo3">
            Det är av utomordentlig vikt att ett riksplaneringsorgan får
            en sådan sam- mansättning, att de på lång sikt mest betydelsefulla
            faktorerna får väga tyngst vid bedömningar och avgöranden. Detta
            innebär att den biologiska sakkunskapen måste vara företrädd.
            Den tekniska utvecklingen bär i sig möjligheten till totalförstöring
            av de grundläggande förutsättningarna för livets fortbestånd,
            och det är därför nödvändigt att de tekniska och kort- siktigt
            ekonomiska intressena och ambitionerna balanseras av djupa, vitt-
            omfattande biologiska och ekologiska insikter. Den föreslagna
            nya riksplaneringsmyndigheten bör inte vara samman- kopplad med
            vare sig byggnadsstyrelsen eller naturvårdsnämnden utan ut- göra
            ett fristående organ med goda kontakter åt alla håll och med intima
            förbindelser med speciellt universitetens och högskolornas sakkunniga
            be- fattningsinnehavare. Under hänvisning till det ovan anförda
            hemställes, att riksdagen i skrivelse till Kungl. Maj:t måtte
            anhålla om utredning och förslag rörande ett centralt statligt
            organ för översiktlig planering med särskilt avseende på natur-
            vårds- och friluftsfrågor, vattentillgångarnas bevarande m. fl.
            liknande frågor.
          </p>
          <p xml:id="i-7Vc2dbndL1cz4osZKsVR8p" type="date">
            Stockholm den 26 januari 1966
          </p>
          <div xml:id="i-Ksb1588mpwwLRRMPKSB8U7" type="signatureBlock">
            <p xml:id="i-4mvDZS7ZKvQMPAfESL2NpV" who="i-Lr6SgKhYd2CyYMfVp5ZboP" type="signature">
              Torsten Andersson
            </p>
          </div>
          <p xml:id="i-3FmcEzLGrxvov34Epzpc5Z">
            Nr 601
          </p>
          <p xml:id="i-Q2ZAxcSUTSD4scCXHHyr5b">
            Av herrar Eskilsson och Isacson, om obligatorisk skördeskadean-
            mäåälan.
          </p>
          <p xml:id="i-313DqR7DDBZa7ge7tKoun1">
            (Lika lydande med motion nr 751 i Andra kammaren)
          </p>
          <p xml:id="i-XgRRRhyxTUCBddPWxZXbmm" type="date">
            Stockholm den 26 januari 1966
          </p>
          <div xml:id="i-LshdE9xeYE8sG7per9ACFH" type="signatureBlock">
            <p xml:id="i-Xum6Me9FwmQDH5QrLDfMTu" who="unknown" type="signature">
              Carl Eskilsson Birger Isacson
            </p>
          </div>
        </div>
      </div>
    </body>
  </text>
</TEI>
