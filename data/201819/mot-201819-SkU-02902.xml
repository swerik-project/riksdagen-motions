<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-02902">
  <teiHeader>
    <fileDesc>
      <titleStmt>
        <title>Sverige ska bli världens bästa land för delningsekonomi</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2902 av Jessica Rosencrantz m.fl. (M)</title>
          <idno type="rdwebb">H6022902</idno>
          <rs type="number">2902</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H6022902/text</ref>
          <ref type="dokument_url_html">http://data.riksdagen.se/dokument/H6022902</ref>
          <ref type="dokumentstatus_url_xml">http://data.riksdagen.se/dokumentstatus/H6022902</ref>
          <ref type="docx">http://data.riksdagen.se/fil/C7ABFE25-720E-468D-8AB8-4EB997A6C2BA</ref>
          <ref type="pdf">http://data.riksdagen.se/fil/53189C97-E631-49EC-8CD1-AFFF4E2768F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-VdihabCvvgRAFyrwU5mdKf</idno>
            <name>Jessica Polfjärd</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LcKg5nwt5rXvnZxrZPvhJn" type="signed"/>
        <correspContext corresp="i-LcKg5nwt5rXvnZxrZPvhJn">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-VdihabCvvgRAFyrwU5mdKf"/>
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction xml:id="i-AL52hzGnLCJywGY1JGVMEK" type="submitted">
          <date when="2018-11-30"/>
          <time when="15:37:28"/>
        </correspAction>
        <correspAction xml:id="i-GKSHnU13UhPxSenHd3wGUB" type="reviewed">
          <date when="2018-11-30"/>
          <time when="18:16:48"/>
        </correspAction>
        <correspAction xml:id="i-VrgjHibrjk7yzLyKvVBzc5" type="referred">
          <date when="2018-12-05"/>
        </correspAction>
        <correspAction xml:id="i-BcVLCx9MgLBfpzKoLudxAq" type="assigned">
          <date when="2019-07-11"/>
          <time when="11:19:34"/>
        </correspAction>
        <correspContext corresp="i-BcVLCx9MgLBfpzKoLudxAq">
          <ref type="assignedTo">Skatteutskottet</ref>
        </correspContext>
        <correspAction xml:id="i-VycmAeMv5q2cp2rUFYhSDH" type="behandlas_i"/>
        <correspContext corresp="i-VycmAeMv5q2cp2rUFYhSDH">
          <ref type="uppgift">2018/19:SkU11</ref>
          <ref type="ref_dok_id">H601SkU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU11</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9KoNoLaDYe9ZYQGqeS4QgM" type="behandlas_i"/>
        <correspContext corresp="i-9KoNoLaDYe9ZYQGqeS4QgM">
          <ref type="uppgift">2018/19:FiU25</ref>
          <ref type="ref_dok_id">H601FiU25</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JxfYV77SKuuPynFqy1kKah" type="behandlas_i"/>
        <correspContext corresp="i-JxfYV77SKuuPynFqy1kKah">
          <ref type="uppgift">2018/19:SkU14</ref>
          <ref type="ref_dok_id">H601SkU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU14</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5A4gtAs9xme9gQaAM6zCcu" type="behandlas_i"/>
        <correspContext corresp="i-5A4gtAs9xme9gQaAM6zCcu">
          <ref type="uppgift">2018/19:KU26</ref>
          <ref type="ref_dok_id">H601KU26</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU26</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FSbcfbZZcvsMLfuvYwb4Mr" type="behandlas_i"/>
        <correspContext corresp="i-FSbcfbZZcvsMLfuvYwb4Mr">
          <ref type="uppgift">2018/19:NU7</ref>
          <ref type="ref_dok_id">H601NU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU7</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2902 av Jessica Rosencrantz m.fl.
          (M) Sverige ska bli världens bästa land för delningsekonomi
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7si7uP5iENf6B3SKMRk2bv">
            Förslag till riksdagsbeslut
          </head>
          <list style="ol">
            <item xml:id="i-QoAhCVDWwmgDEctL4g6yMe">
              Riksdagen ställer sig bakom det som anförs i motionen om att
              regelverk ska förenklas och anpassas till ett digitaliserat och
              delande samhälle och tillkännager detta för regeringen.
            </item>
            <item xml:id="i-YLD6tND33U8ua9VjYbHAvv">
              Riksdagen ställer sig bakom det som anförs i motionen om att
              ge Skatteverket i uppdrag att förenkla företagens redovisning
              till Skatteverket genom digitala lösningar och tillkännager detta
              för regeringen.
            </item>
            <item xml:id="i-FBEQZWSRzpJ5NmQ1mA8tta">
              Riksdagen ställer sig bakom det som anförs i motionen om att
              ta fram en åtgärdsplan för hur berörda myndigheter bör kunna tillmötesgå
              den digitala ekonomins krav och behov, och detta tillkännager
              riksdagen för regeringen.
            </item>
            <item xml:id="i-Lp5hWAjL6vpUEd9WbC3hQc">
              Riksdagen ställer sig bakom det som anförs i motionen om att
              myndigheter som på olika sätt behandlar känsliga uppgifter bör
              hålla säkerhetsperspektivet överordnat alla andra prioriteringar,
              och detta tillkännager riksdagen för regeringen.
            </item>
            <item xml:id="i-Re1Zjmu33iGHdPzx1pBxwh">
              Riksdagen ställer sig bakom det som anförs i motionen om att
              möjliggöra för delningsplattformarna att certifiera sig hos Skatteverket,
              och detta tillkännager riksdagen för regeringen.
            </item>
            <item xml:id="i-5x55Qarjp5xVYitjdKoam8">
              Riksdagen ställer sig bakom det som anförs i motionen om att
              utreda enklare företagande med mindre administration och lägre
              beskattning för företag med relativt låg omsättning och tillkännager
              detta för regeringen.
            </item>
            <item xml:id="i-PFHqnAwy16rmQQWRh8iCQ">
              Riksdagen ställer sig bakom det som anförs i motionen om att
              genomföra separata utredningar i berörda branscher i syfte att
              släppa in digitalisering och delningsekonomin på ett ansvarsfullt
              och för branscherna välanpassat sätt och tillkännager detta för
              regeringen.
            </item>
            <item xml:id="i-EUZB6TCSGKLJN1Q7QXFeWD">
              Riksdagen ställer sig bakom det som anförs i motionen om att
              minska skatteundan­dragandet i delningsekonomin och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-MwpcpqZEmCrDCWWaktVVGh" type="h1">
            Motivering
          </head>
          <p xml:id="i-3x82TDrfyNPUMNkyeyvLXq">
            Delningsekonomin växer snabbt. Tack vare delandet kan resurserna
            utnyttjas mer effektivt och komma fler till del. Moderaterna vill
            att Sverige blir världens bästa land för delningsekonomin. Att
            människor delar varor och tjänster med varandra har förekommit
            i alla tider. De senaste årens omfattande digitalisering har dock
            skalat upp detta till nya nivåer. Plattformar matchar människors
            efterfrågan på delade varor och tjänster mot utbudet på bara några
            sekunder.
          </p>
          <p xml:id="i-Kg9sEjYttN9qpwk5CJEGK5">
            Regeringen Löfvens politik för delningsekonomin har varit verkningslös.
            I direk­tiven till utredningen ”Delningsekonomi på användarnas
            villkor” förbjöd den tidigare regeringen förslag till författningsändringar.
            I april 2017 konstaterade utredningen att delningsekonomin i Sverige
            ännu befinner sig i ett tidigt skede. Trots detta föreslog utredningen
            endast en mindre uppföljning av utvecklingen på området. Det är
            i det tidiga skedet möjligheten är som störst att forma framtiden,
            och politiken behöver därför vara framåtblickande och underlätta
            för delningsekonomin att utvecklas.
          </p>
          <p xml:id="i-CoPCfufnRBJJh7ZJVUC7Hm">
            Begreppet delnings- och plattformsekonomi kan definieras som
            de transaktioner där underutnyttjade tillgångar och tjänster säljs,
            hyrs ut, byts, samägs och samnyttjas av två eller fler privatpersoner.
            Inom delningsekonomin förmedlas uppdrag via plattformar som matchar
            utbud och efterfrågan mot varandra, samt i vissa fall sätter avgifter
            och villkor. Detta skiljer sig väsentligen från vår traditionella
            syn på arbetsmarknaden, där det finns tydliga arbetsgivare.
          </p>
          <p xml:id="i-3VkRmfWPVuoyfzFVbsVN2Z">
            Delningsekonomin går hand i hand med digitaliseringen. Genom
            att allt fler ständigt är uppkopplade kan varor och tjänster komma
            fler till del. Några av de stora fördelarna med en växande delningsekonomi
            är att våra resurser kan användas effektivare, varor och tjänster
            kan komma fler till del och det finns stora potentiella miljövinster
            av att dela och utnyttja våra resurser bättre.
          </p>
          <p xml:id="i-P9PKuBDqEqnsf8EbgR1uW4">
            Sverige har en komparativ fördel som ett teknikvänligt samhälle
            vilket gör potentialen för ökat delande särskilt stor just här.
            Utvecklingen går dock snabbt framåt även i andra länder. Den brittiska
            regeringen har deklarerat att Storbritannien ska bli ett Mecka
            för delningsekonomin och en studie från PWC visar att nästan sex
            av tio amerikaner tycker att tillträde (access) är den nya sortens
            ägande. I Finland har delningsekonomin som fenomen vuxit, mycket
            tack vare en grundlig genomgång av relevanta regelverk. I mitten
            av 2020-talet förväntas den svenska delningsekonomin omsätta tolv
            miljarder kronor men potentialen för delningsekonomin att bidra
            till jobb och tillväxt är mycket större om politiken bejakar utvecklingen.
            Sverige har goda möjligheter att leda utvecklingen tack vare vår
            genomgående höga grad av digitali­sering.
          </p>
          <p xml:id="i-TksXT5yFid1t4c7FdDEinK">
            Den snabbt växande delningsekonomin förändrar och utmanar våra
            traditionella föreställningar om ekonomins funktionssätt, förhållandet
            mellan arbetsgivare och arbetstagare och hur framtidens skattesystem
            ska utformas. Delningsekonomin har samtidigt potential att bli
            nästa stora frihetsreform när människors möjligheter till egenförsörjning
            och konsumentval ökar. Sverige bör välkomna delningsekonomin och
            svensk lagstiftning behöver anpassas efter dess framväxt.
          </p>
          <p xml:id="i-VrqJwXp2gqqUv4171EEgHr">
            Berörda branscher bör därför också utredas separat i syfte att
            förenkla regelverken och anpassa dem till ett digitaliserat och
            delande samhälle. Regelverk som en gång tillkommit med goda intentioner
            kan i dag vara hämmande för tillväxt i ett digitaliserat samhälle.
            Eftersom alla branscher är olika behöver regelverken utredas separat
            och utformas utifrån branschspecifika behov. Det säger sig självt
            att olika branscher kräver olika förkunskaper och därmed också
            är olika lämpade för delningsekonomi.
          </p>
          <p xml:id="i-V7nbT2PKRSKrsA75wjvmmZ">
            Taxiutredningen som presenterades 2016 bör delvis fungera som
            mall för hur de branschspecifika utredningarna bör utformas i
            syfte att förkorta startsträckan och snabbare kunna integrera
            delningsekonomin i det svenska samhället på så bred front som
            möjligt.
          </p>
          <p xml:id="i-Azut1byofUtqNqaL8QqLk1">
            En ytterligare genomlysning av taxibranschen bör också välkomnas.
            I syfte att underlätta för fler att köra taxi bör digitalisering
            och delningsekonomi släppas in i branschen. För att detta ska
            ske måste en översyn av taxiutbildningen och taxilagstift­ningen
            göras för att förenkla regelverket. Bland annat behöver en teknikneutral
            definition av taxameter och möjligheterna att använda privata
            bilar för taxitjänster införas.
          </p>
          <p xml:id="i-Vp7yXhhRd2rLKgtBWff33F">
            En åtgärdsplan bör också tas fram som visar hur berörda myndigheter
            kan tillmötesgå den digitala ekonomins krav och behov. Målet ska
            vara att alla offentliga tjänster som går att digitalisera ska
            digitaliseras. Vad avser myndigheter som på olika sätt behandlar
            känsliga uppgifter så måste säkerhetsperspektivet vara överordnat
            alla andra prioriteringar. Lagstiftningen måste också hålla jämna
            steg med utvecklingen för att rätten till integritet inte ska
            urholkas i digitaliseringen av ekonomin.
          </p>
          <p xml:id="i-CTRHx873deSdJZjBcjWxFo">
            Delningsplattformarna bör kunna certifiera sig hos Skatteverket
            i de fall där plattformarna tar ansvar för rapportering av information
            som kan läggas till grund för beskattning och/eller skatteinbetalningar
            till Skatteverket samt åtar sig ett grundläggan­de ansvar för
            användarnas säkerhet och integritet. Genom en sådan certifiering
            kan konsumenterna enkelt försäkra sig om att plattformen ser till
            att lagstiftningen efterlevs även inom delningsekonomin. Skatteverket
            bör även få i uppdrag att ta fram digitala lösningar som möjliggör
            för delningsplattformarna att enkelt och effektivt rapportera
            till Skatteverket.
          </p>
          <p xml:id="i-YUh67cybECLMU4qCggSwq9">
            En tjänst som utförs av en privatperson till en annan mot ersättning
            i form av betalning eller annan motprestation är skattepliktig.
            Den administration som krävs för att vid sådant tillhandahållande
            av en enkel tjänst mellan privatpersoner göra rätt för sig är
            idag för omfattande. Utgångspunkten bör vara att de flesta vill
            göra rätt för sig och att lagstiftarens roll är att utforma ett
            regelverk som gör detta möjligt och rimligt. Aktörer inom delningsekonomin
            visar att vissa typer av tillhandahållanden är överreglerade och
            beskattningen i vissa delar för hög, vilket bromsar en tillväxtpotential
            i vår ekonomi. Det behövs därför administrativa förenklingar och
            beskattningsmässiga lättnader framförallt för små inkomster från
            tillhandahållanden mellan privatpersoner under ett visst gränsbelopp.
          </p>
          <p xml:id="i-KUwV4KJpvAJD6erfzYiD9R">
            Vi är exempelvis positiva till att skattebefria tillhandahållanden
            mellan privat­personer upp till en viss nivå utan krav på rapportering
            till Skatteverket. Skattefriheten kan då gälla både för delningsekonomin
            och för den traditionella ekonomin. Den ska vara individuell och
            gälla de totala inkomsterna från tillhandahållanden mellan privat­personer.
            Vi ser att en sådan här typ av förändring med fördel kan utgöra
            en del av en större skattereform.
          </p>
          <p xml:id="i-W5GEtXTQes9kjfUtuEejNX">
            I Sverige ska företagsamhet och kreativitet premieras. Skattesystemet
            består av många olika gränsbelopp som aktörerna inom delningsekonomin
            har att ta hänsyn till. Lagstiftarens roll bör vara att utforma
            ett regelverk som möjliggör en verksamhet med en administration
            inom rimliga gränser. För företag med en omsättning och vinst
            som ligger i nivå med egenförsörjning bör det därför utredas hur
            administration och skatteregler kan förenklas. Detta kan möjliggöra
            fler enkla jobb i den vita ekonomin. Sverige står idag inför ett
            stort behov av enkla jobb och närmare 150 000 enkla jobb bedöms
            behövas inom den närmsta framtiden. Delningsekonomin är framåtblickande
            och identifierar redan idag många möjligheter till nya enkla jobb
            och har potential att ytterligare öka utbudet av tjänster. Det
            behöver Sverige ta tillvara.
          </p>
          <p xml:id="i-7KhM2TE6wp7TdBVJSMgj2o">
            Att verka inom delningsekonomin får dock inte bli en förevändning
            för att fly undan skatt eller att inte följa lagar. Enkla tjänster
            som tillhandahålls av privatpersoner till andra privatpersoner
            mot ersättning i form av betalning eller annan motprestation står
            i dag med stor sannolikhet i stora delar utanför skattesystemet,
            då skattereglerna anses vara för krångliga och skattenivån för
            hög. Skatteundandragande ska förhindras, men de allra flesta vill
            också göra rätt för sig och politiken måste underlätta för laglydiga
            aktörer. Det är viktigt att våra skatteregler utformas på ett
            sätt så att det är lätt och rimligt att göra rätt för sig. En
            utredning bör tillsättas som ser över de utmaningar som vårt skattesystem
            står inför med anledning av delningsekonomins snabba tillväxt.
            Skatteundandragandet i delningsekonomin ska minska.
          </p>
        </div>
        <div type="motSignatures">
          <list>
            <item xml:id="i-ERydUWamcGeSuSjmnxLkww" who="i-AFto3gTmjTfTgomtq31hLZ">
              Jessica Rosencrantz (M)
            </item>
            <item xml:id="i-UvfREYXa47wmuvd7Juk5eg" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-XAeBXpvKPK5b9Pv1eCVgfR" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-NoFrKPXCfcfToCNsgQfge3" who="i-TigPaPfe7eBTgfMXr1phgo">
              Mats Green (M)
            </item>
            <item xml:id="i-CveNGPA58WkjnTgn4YHYHf" who="i-VdihabCvvgRAFyrwU5mdKf">
              Jessica Polfjärd (M)
            </item>
            <item xml:id="i-8LfFFbDvF4UAmkMTuxBqEA" who="i-PyuBrn6sPrF8RQEvmB9xdP">
              Cecilia Widegren (M)
            </item>
          </list>
        </div>
      </div>
    </body>
  </text>
</TEI>
