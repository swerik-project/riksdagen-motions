<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00691">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__691/mot_1966__ak__691-001.pdf"/>
      <fw xml:id="i-E9tFfZzURPmpwx7FgjTpvA">
        Motioner i Andra kammaren, nr 691 år 1966 7
      </fw>
      <div xml:id="i-64fz3jf8R7U1JTr4gvHryN" type="motHeader">
        <div xml:id="i-Nm6ry2LaxeitSn7MEfCppM" type="motTitle"/>
        <div xml:id="i-JjYWgUtJiDEtn8DsvKDk2G" type="motSubmissionInfo"/>
      </div>
      <div xml:id="i-VGXFx1uugDAMik6ECvffyj" type="motBody">
        <div xml:id="i-E5UQ2jS9i5m3Hm4qiFmujY">
          <p xml:id="i-LfezoD8deAJf1y3BHShM5M">
            Nr 691
          </p>
          <p xml:id="i-4khzzpyA27oA9RkErPgCmY">
            Av fru Lewén-Eliasson och fru Holmqvist, om ökad rättssäkerhet
            för barn i vårdnadsmål.
          </p>
          <p xml:id="i-6gGLrYZNf8ThYzPRCuzpER">
            Med den ökade skilsmässofrekvensen följer en ökning av antalet
            tvister där föräldrar processar om vem av dem som efter skilsmässan
            skall få vårdnaden om deras gemensamma barn. En annan bidragande
            orsak till ökningen av vårdnadsmålen är den omständigheten att
            båda föräldrarna numera i betydande utsträckning arbetar utanför
            hemmet och därför kom- mer att ägna sig åt barnens omvårdnad och
            fostran i ungefär samma om- fattning, varför de i många skilsmässor
            med all rätt anser sig lika kapabla att ge barnen den bästa omvårdnaden
            efter skilsmässan. I huvudsak regleras vårdnadstvister mellan
            skilsmässoföräldrar endast av en bestämmelse i föräldrabalken
            kap. 6, $ 7, vars lydelse är: &gt;Leva för- äldrarna på grund
            av söndring åtskilda, har rätten på ansökan av endera att förordna,
            vilken av dem skall hava vårdnaden om barnen eller, om ej alla
            barnen böra stå under den enes vårdnad, huru de skola fördelas
            mellan för- äldrarna. Äro föräldrarna ense, give rätten sitt beslut
            i överensstämmelse med vad de önska, såframt det ej är uppenbart
            stridande mot barnens bäs- ta; åsämjas de ej bestämmer rätten
            efter vad med hänsyn främst till bar- nens bästa finnes skäligt.
            Bär endera huvudsakligen skulden till samman- levnadens hävande
            och äro de lika skickade att hava vårdnaden om barnen, vare den
            andre närmast därtill. Finnes med hänsyn till barnens bästa uppen-
            bart, att ingendera av föräldrarna bör utöva vårdnaden, skall
            denna anför- tros åt särskilt förordnad förmyndare. Dömes till
            återgång av föräldrarnas äktenskap eller till hemskillnad eller
            äktenskapsskillnad mellan dem, meddele rätten tillika förordnande
            angåen- de vårdnaden om barnen; och skall därvid vad i första
            stycket är stadgat äga motsvarande tillämpning.» Som framgår härav
            är den ledande principen att barnets intresse i främsta rummet
            bör tillgodoses vid vårdnadstvister. Någon närmare vägledning
            över hur denna intresseavvägning skall ske lämnas inte i förarbetena
            till lagstift- ningen annat än genom omnämnandet av sådana omständigheter,
            som pekar på eventuell olämplighet hos den ene föräldern. Men
            däremot ges ingen led- ning i fråga om de omständigheter, som
            skall vara vägledande eller avgö- rande i de betydligt flera fall,
            då de båda föräldrarna förefaller att på ett lik- värdigt sätt
            kunna ge barnen en social och ekonomisk trygghet. På vilket sätt
            barnets rättighet att uttala sina synpunkter och önskemål
          </p>
          <pb facs="riksdagen-motions-pdf/data/1966/mot_1966__ak__691/mot_1966__ak__691-002.pdf"/>
          <fw xml:id="i-2JmRQ7kc5EtmqoZB4bHaRZ">
            8 Motioner i Andra kammaren, nr 691 år 1966
          </fw>
          <p xml:id="i-YZizXwfJ2dXF4ByyLSqbLk">
            skall tillgodoses omnämnes över huvud inte. Det finns ej något
            samhälleligt organ till vilket barnet kan vända sig för att få
            hjälp vid skilsmässotvister som det måste anses ha rätt till.
            Det finns inte ens regler för eller en fast praxis när det gäller
            inhämtande av yttrande från barnavårdsnämnd. Bar- nets absoluta
            rättslöshet i sammanhanget förefaller inte särskilt väl fören-
            lig med principen att vårdnadsmålen skail avgöras utifrån vad
            som är mest förenligt med barnets intresse. Varken advokaterna
            eller domstolsjuristerna har en rimlig — i de flesta fall sannolikt
            ingen — familjepsykologisk eller mentalhygienisk utbildning. Mindre
            sällan finner man en sådan fackmässig kompetens företrädd inom
            de barnavårdsnämnder som kan få i uppdrag att verkställa vårdnadsutred-
            ningar åt domstolarna. Bevismaterialet i vårdnadstvisterna uppletas
            därför huvudsakligen av föräldrarna, deras anförvanter och goda
            vänner i samråd med parternas advokater, varvid berörda parter
            mången gång saknar både kompetens och vilja att införskaffa det
            material som kan vara vägledande för vad som bäst tjänar barnets
            intresse. Vårdnadsprocesserna kan urarta till en våldsam kamp
            där parterna söker nedvärdera varandra genom att dra fram negativa
            drag och handlingar hos motparten. Barnet slites mellan des- sa
            fiendeläger i en alltmer förgiftad atmosfär, medan domstolarna
            i vissa stycken får en mycket bräcklig grundval för bedömningen
            av vad som egent- ligen är det väsentliga i vårdnadsfrågan. Som
            tidigare framhållits är det icke ens säkert att barnavårdsnämnd
            höres. Det rådande systemet i vårdnadsmålen förefaller att i icke
            ringa omfatt- ning — kanske i onödan — medföra risker för barnets
            psykiska hälsa, sam- tidigt som juristerna med deras i detta avseende
            begränsade fackmässiga kompetens för det ur psykologisk synpunkt
            mångtydiga material, som många vårdnadsmål har att uppvisa, får
            ett ännu svårhanterligare material att bedöma på grund av snedvridna
            informationer som parterna lämnar om varandra. Barnets rättssäkerhet
            måste tillgodoses på ett annat och effektivare sätt än som sker
            i nuvarande ordning. I ett fåtal fall sker barnpsykologiska utredningar
            före domen. Genom des- sa utredningar, som bygger på ingående
            och omfattande samtal och andra tester av barnen, får de på ett
            adekvat sätt uttrycka sina önskemål. I icke så få fall synes dessa
            utredningar, även beträffande små barn, visa hos vilken av föräldrarna
            barnen har den starkaste känslomässiga förankringen. Först härigenom
            kommer man åt den kanske viktigaste frågan i vårdnadstvister-
            na, nämligen hur man bäst skall tillgodose barnens emotionella
            trygghet. Genom dessa utredningar länkas vårdnadsmålen många gånger
            in i mindre förgiftade tankegångar, eftersom man kanske mer går
            in för att ange de po- sitiva dragen hos föräldrarna än enstaka
            negativa handlingar hos en mot- part. Någon rättslig reglering
            över förutsättningarna för att i ett vårdnadsmål
          </p>
          <pb facs="riksdagen-motions-pdf/data/1966/mot_1966__ak__691/mot_1966__ak__691-003.pdf"/>
          <fw xml:id="i-BvnSchx2J6B4H6mVctrA5H">
            Motioner i Andra kammaren, nr 691 år 1966 9
          </fw>
          <p xml:id="i-6xKpmQLfKAR1xFoSSpUiaL">
            få barnpsykologisk utredning föreligger ej, utan sker dessa regelmässigt
            på begäran av domstol. Även i sådana fall där barnavårdsnämnds
            yttrande infordrats och nämn- den påkallar ovannämnda utredning,
            kan detta negligeras av domstolen. Den enskilde föräldern har
            ingen rättighet eller praktisk möjlighet att mot den andres bestridande
            och mot domstolens önskemål få till stånd en sådan utredning.
            Särskild besvärsrätt över domstolens beslut om att ej inhämta
            nämnda utredning, även i de fall då båda parterna begär det, föreligger
            icke enligt bestämmelsen i 49 kap. 8 8 rättegångsbalken. Barnpsykiatrer
            och barn- psykologer vägrar i allmänhet att utföra någon utredning
            på begäran av ena parten i vårdnadsmål utan medverkar endast om
            de förordnats därtill av domstol eller barnavårdsnämnd. Det förefaller
            'sannolikt att osäkerheten kring domsluten i många vårdnadsmål
            skulle elimineras om barnpsykolo- gisk bedömning skett. Den förstärkning
            av barnets rättssäkerhet i en vårdnadsprocess som är önskvärd
            synes kunna tillgodoses genom att barnpsykologisk eller barnpsy-
            kiatrisk expertis höres såsom sakkunniga vid handläggning i domstolen
            av vårdnadsmål. Med hänvisning till vad ovan anförts får vi hemställa,
            att riksdagen hos Kungl. Maj:t måtte begära utredning om de åtgärder
            som måste vidtagas i syfte att öka barnens rätts- säkerhet i vårdnadsmål,
            bl. a. genom erforderliga ändringar i föräldrabalken och rättegångsbalken,
            så att såväl barnavårds- nämnd som en förälder tillförsäkras rätt
            att i vårdnadsmål få vända sig till barnpsykologisk eller barnpsykiatrisk
            expertis för utredning.
          </p>
          <p xml:id="i-K9ac9CDqovjrkt6EQANkES" type="date">
            Stockholm den 26 januari 1966
          </p>
          <p xml:id="i-3nF2DfERwjpauxeJ8rcVAd">
            Anna-Lisa Lewén-Eliasson Mary Holmqvist
          </p>
        </div>
      </div>
    </body>
  </text>
</TEI>
