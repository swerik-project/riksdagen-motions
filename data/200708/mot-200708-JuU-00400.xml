<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00400">
  <teiHeader>
    <fileDesc>
      <titleStmt>
        <title>Insatser mot barnsexturism</title>
        <author corresp="i-TZHBPDEfPriGgMd5y7LfJG">av Lars U Granberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insatser mot barnsexturism</title>
          <idno type="rdwebb">GV02Ju400</idno>
          <rs type="number">Ju400</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju400/text</ref>
          <ref type="dokument_url_html">http://data.riksdagen.se/dokument/GV02Ju400</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju400</ref>
          <ref type="doc">http://data.riksdagen.se/fil/6CC1E530-2390-4952-84BC-01A98A2B452C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EAwLrPwCkBt2dqRoGatwqE" type="signed"/>
        <correspContext corresp="i-EAwLrPwCkBt2dqRoGatwqE">
          <note type="signatory" corresp="i-TZHBPDEfPriGgMd5y7LfJG"/>
        </correspContext>
        <correspAction xml:id="i-XwL1Qn7CrQMdKKjo5nSASv" type="referral">
          <date when="2007-10-16"/>
        </correspAction>
        <correspAction xml:id="i-87AQBpGWbcUZ434XRjRt1D" type="dismissal">
          <date when="2007-10-16"/>
        </correspAction>
        <correspAction xml:id="i-XnsTKhvWFkLLJXGXdZRvqv" type="numbering">
          <date when="2007-10-08"/>
        </correspAction>
        <correspAction xml:id="i-CJKpbym8eiv1ijPUVANshk" type="submission">
          <date when="2007-10-05"/>
        </correspAction>
        <correspAction xml:id="i-69G3YEkr5hCBaQUpUS6DAu" type="transfer">
          <date when="2007-10-04"/>
        </correspAction>
        <correspAction xml:id="i-QWwgDCvcDU4DyURx6WXBo3" type="assigned"/>
        <correspContext corresp="i-QWwgDCvcDU4DyURx6WXBo3">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4NS4Az7fbxTvoWsEZfZweD" type="motBody">
        <div xml:id="i-VjJeonGeWbJDtFYC4RZbim" type="motProposal" subtype="förslag">
          <head xml:id="i-RK8BQZFM1mURmyNRzboSSW">
            Förslag till riksdagsbeslut
          </head>
          <list xml:id="i-AwovamxFuRNTQHFA24LFnV" style="ol">
            <item xml:id="i-9UEeozcaMM1YW6DDXuwd5T">
              Riksdagen tillkännager för regeringen som sin mening vad som
              anförs i motionen om anmälningsmöjligheter om att s.k. hotlines
              inrättas vid samtliga svenska ambassader i världen i samarbete
              med svensk polis samt att dessa marknadsförs. 1
            </item>
            <item xml:id="i-UVPALQCRWr1F9H7bwHYxw7">
              Riksdagen tillkännager för regeringen som sin mening vad som
              anförs i motionen om att sexualbrott mot barn som begås utomlands
              får ökad prioritet inom rättsväsendet.
            </item>
            <item xml:id="i-7HHsudmmzo49PhufMU7ujz">
              Riksdagen tillkännager för regeringen som sin mening vad som
              anförs i motionen om att kunskap om barnsexhandel och barnsexturism
              inkluderas som en obligatorisk del av polissambandsmännens utbildning.
            </item>
            <item xml:id="i-7AxMpHNGHfRFjphsVs9UWt">
              Riksdagen tillkännager för regeringen som sin mening vad som
              anförs i motionen om att barnsexhandelsrelaterade brott skrivs
              in som prioriterade brott i polissambandsmännens uppdragsbeskrivning.
            </item>
            <item xml:id="i-KpdrXsWAt7676r31auvTJv">
              Riksdagen tillkännager för regeringen som sin mening vad som
              anförs i motionen om att statistik över sexualbrott begångna mot
              barn utomlands upprättas hos t.ex. Brottsförebyggande rådet.
            </item>
            <item xml:id="i-68BAxVsHj7SrCYd3SaWaku">
              Riksdagen tillkännager för regeringen som sin mening vad som
              anförs i motionen om att en utredning bör tillsättas för att undersöka
              den legala problematik och konflikt som uppstår när svenska förövare
              släpps fria mot borgen och ett nytt svenskt pass därefter utfärdas.
            </item>
            <item xml:id="i-W6u2eeJw28re8ivecgApnh">
              Riksdagen tillkännager för regeringen som sin mening vad som
              anförs i motionen om att fredsbevarande styrkor erhåller kunskap
              om barnsexhandel som en obligatorisk del av förberedande utbildningsinsatser
              inför utlandsstationering. 2
            </item>
            <item xml:id="i-JYziSD8MVpkYLKJVPXadby">
              Riksdagen tillkännager för regeringen som sin mening vad som
              anförs i motionen om att kunskap om barnsexhandel och barnsexturism
              inkluderas som en obligatorisk del i samtliga turismutbildningar
              i Sverige på gymnasienivå, eftergymnasial nivå och högskolenivå.
              3
            </item>
            <item xml:id="i-KzfpcNLCmEtsEtYor8iApq">
              Riksdagen tillkännager för regeringen som sin mening vad som
              anförs i motionen om att etiskt ansvarstagande reseföretag främjas
              och gynnas på olika sätt.
            </item>
            <item xml:id="i-RyRY3V8YV99SZx1FJNCL7m">
              Riksdagen tillkännager för regeringen som sin mening vad som
              anförs i motionen om att Sverige blir medlem i Världsturismorganisationen
              (UNWTO) och även i arbetsgruppen Task Force to Protect Children
              from Sexual Exploitation in Tourism. 1
            </item>
            <item xml:id="i-VqLdRxgG2y5K4Az7ZfvT9u">
              Riksdagen tillkännager för regeringen som sin mening vad som
              anförs i motionen om att information införskaffas om svenska barnsexturister
              och potentiella förövare i förebyggande syfte.
            </item>
          </list>
          <p xml:id="i-YPvQNBi4EifMGVShtsBTDW">
            1 Yrkandena 1 och 10 hänvisade till UU.
          </p>
          <p xml:id="i-LPmJLroPNFTS3epPx7K7UZ">
            2 Yrkande 7 hänvisat till FöU.
          </p>
          <p xml:id="i-UFA5eJazTYZVNT6tmRZ1Gs">
            3 Yrkande 8 hänvisat till UbU.
          </p>
        </div>
        <div xml:id="i-LqZsbqZSS1udAckJ5urK3z" type="motContent">
          <head xml:id="i-K6SaWf8UZGgdNkSdXTdgn2" type="h1">
            Motivering
          </head>
          <p xml:id="i-NRSNyKdujaruGB4ynz19XT">
            Uppskattningsvis tre miljoner barn utnyttjas och kränks varje
            år inom barnsexturismen i världen. Det är efterfrågan som styr
            barnsexturismen. Ofta handlar det om resenärer som reser till
            ett ekonomiskt fattigare land i Latinamerika, Asien, Afrika eller
            Östeuropa. Barnsexturister utnyttjar cyniskt sitt relativa maktövertag
            mot barnen i dessa länder. Förövarna återfinns i alla åldrar och
            alla samhällsklasser. Bland barnsexturisterna finns även svenskar.
            I april 2007 genomfördes för första gången en undersökning över
            omfattningen av svenskars inblandning i barnsexturism. Undersökningen
            genomfördes av Temo på uppdrag av ECPAT Sverige, End Child Prostitution,
            Child Pornography and Trafficking of Children for Sexual Purposes,
            frågan som ställdes till svenska resenärer var hur många som sett
            tecken på att svenskar är inblandade i barnsexturism. Resultatet
            visade att var 10:e svensk resenär hade kommit i kontakt med barnsexturism.
            Var 10:e av dem, dvs. 1 procent totalt av samtliga deltagande
            i undersökningen, uppgav att de sett svenskar som var inblandade.
            Inga insatser från svenskt statligt håll har gjorts för att få
            fram mer information om denna grupp av förövare eller hur stor
            del av den internationella efterfrågan som svenskar faktiskt utgör.
            Information om detta är en förutsättning för att på bästa sätt
            kunna förebygga dessa brott.
          </p>
          <head xml:id="i-YE8qNmgfvpzSzJP5QyCQVu" type="h2">
            Brott begångna utomlands
          </head>
          <p xml:id="i-RE11yFcCnPAQLv6L7bnhBS">
            Det finns starka kopplingar mellan barnsexturism och människohandel
            med barn för sexuella ändamål. Minderåriga förs inom eller mellan
            länder till destinationer med flertalet utländska besökare/invånare.
            Priset som köparen är villig att betala för ett barn är ofta högt,
            vilket i sig leder till människohandel. Syftet med att föra bort
            barnen kan även vara för att dokumentera övergreppen och sedan
            sälja övergreppsmaterialet på Internet. På så vis finns även en
            klar koppling till barnpornografi. För att tillgodose barnens
            rättigheter på ett betydligt bättre sätt än vad som görs idag
            är det viktigt att man ser helheten och arbetar mot barnsexhandelns
            alla delar och att dessa brott som begås utomlands får en prioritet
            inom rättsväsendet.
          </p>
          <p xml:id="i-Kv5Qx3JmHMvuxfJykgiQHJ">
            Enligt Världskongressen mot kommersiell sexuell exploatering
            av barn (Stockholm, 1996) definieras barnsexturism som kommersiella
            sexuella övergrepp på barn i samband med resande eller vistelse
            utomlands. För att kunna bekämpa detta brott och lagföra vid lagöverträdelser
            är Sverige till stor del beroende av information från andra länder
            om förekomsten av barnsexturism. Betydande är också tips från
            allmänheten som reser till olika delar av världen. I Bangkok har
            den svenska polisen genom sin sambandsman på plats inrättat en
            anmälningshotline för regionen tillsammans med den svenska ambassaden.
            Hotlines bör upprättas vid samtliga ambassader och konsulat i
            hela världen. Förslagsvis kan sistnämnda åtgärd göras som en gemensam
            åtgärd mellan de europeiska länderna på liknande vis som europeiska
            länder hanterar t.ex. visumansökningar.
          </p>
          <head xml:id="i-3YCq1rJtGBddAevWiVEQU4" type="h2">
            Fri mot borgen, nytt pass
          </head>
          <p xml:id="i-7r3WFACV2yXj5AC8NWzMkw">
            Barnsexturism är fortfarande en icke-fråga i Sverige, såväl inom
            politiken som inom rättsväsendet. Till exempel är det så att statistik
            saknas om antalet dömda på området i Sverige, Åklagarmyndigheten
            saknar även upparbetade kontakter och rutiner för denna typ av
            brott. Det är viktigt att statistik upprättas för sexualbrott
            begångna mot barn utomlands, genom t.ex. en egen brottskod hos
            Brottsförebyggande rådet.
          </p>
          <p xml:id="i-RZ8HBvN2XAKHezJzpwnVJG">
            Ytterliggare ett stort problem på området är att de svenska beskickningarna
            utomlands utfärdar pass till åtalade svenskar som släppts mot
            borgen. Det i sin tur leder till att den misstänkte förövaren
            undkommer åtal och påföljd i landet där brottet begåtts, samt
            även i Sverige, eftersom resurser inte tillsätts för att driva
            en förundersökning och denna typ av ärenden inte prioriteras idag.
            I dagsläget löper svenska barnsexturister således en minimal risk
            att lagföras. Här finns en uppenbar konflikt som bör utredas.
          </p>
          <head xml:id="i-8nq6CiLJrtnC79UVTowv5E" type="h2">
            Utbildningsinsatser
          </head>
          <p xml:id="i-7y7duZTCCgNP19UxyVJML8">
            Statliga bolag, myndigheter och anställda kan göra en stor skillnad
            för att få turismindustrin att prioritera etiska aspekter och
            åtgärda de negativa konsekvenser som reseindustrin har på destinationsorterna.
            Det bör utredas vilka åtgärder som är lämpliga att stödja, och
            uppmuntra de reseföretag som prioriterar ett aktivt arbete mot
            barnsexturism.
          </p>
          <p xml:id="i-EsoiJD28Ns5j82ySoiKLo9">
            Turismindustrin och dess anställda är totalt sett inte tillräckligt
            engagerade i frågan om turismens negativa effekter i de samhällen
            de är verksamma. På turismutbildningarna diskuteras inte barnsexturism
            eller varför det angår resebranschen, trots att studenterna är
            framtidens resebranschanställda och chefer. För att visa att frågan
            är prioriterad och för att studenterna ska få en helhetssyn på
            turismsektorn, är det av yttersta vikt att barnsexhandel och barnsexturism
            ingår som en obligatorisk del av turismutbildningarna på gymnasienivå,
            eftergymnasial nivå och högskolenivå. Förutom att det införs på
            dessa utbildningar så är det även av största vikt att det återinförs
            på de utbildningar som Försvarsmakten anordnar för de fredsbevarande
            styrkorna. De har tidigare fått utbildning i frågor relaterade
            till barnsexhandel, men den är sedan 2005 borttagen.
          </p>
          <head xml:id="i-QavdGysAgxA3dDdaaPqYGe" type="h2">
            Polissambandsmännen
          </head>
          <p xml:id="i-Xo1DQKCnBgKyEeVL9GReHE">
            Utbildningsinsatser om barnsexhandel och barnsexturism bör även
            bli en per­manent, återkommande fråga på polissambandsmännens
            utbildningar precis som har skett under 2007 tillsammans med ECPAT.
            Det bör även framgå i polissambandsmännens uppdragsbeskrivningar
            att barnsexhandels­relaterade brott ska prioriteras.
          </p>
          <head xml:id="i-Ukmh8EhRB7Xb38oLk2YJD1" type="h2">
            Medlemskap
          </head>
          <p xml:id="i-YYme34dpEApkeBNDVxHecj">
            UNWTO, United Nations World Tourism Organization, är den mest
            aktiva aktören i att stävja den internationella barnsexturismen
            på ett internationellt plan. Sedan 1996 har UNWTO haft en arbetsgrupp,
            Task Force to Protect Children from Sexual Exploitation in Tourism
            , som utgörs av representanter från regeringar, mellanstatliga
            organ som OSSE, Organisationen för säkerhet och samarbete i Europa,
            reseföretag, turismassociationer och andra internationella organisationer.
            Arbetsgruppen har omfattande erfarenhet av framgångsrikt förebyggande
            arbete på området och gruppen samlar idag den internationella
            spjutspetskompetensen vid sina möten. Sverige har aldrig deltagit
            i arbetsgruppen på grund av att avgiften till Världsturismorganisationen
            anses vara för hög. Det är hög tid att tänka om här.
          </p>
          <p xml:id="i-PGiJhsEVZhRfoidahmh8yP">
            Det är dags att Sveriges regering tar sitt ansvar och uppfyller
            sina åtaganden enligt handlingsplanen från den första Världskongressen
            mot kommersiell sexuell exploatering av barn. För att ha en politik
            med ett tydligt barnperspektiv är det också nu dags att Sveriges
            regering tar ansvar för att alla barn skyddas mot sexuella övergrepp
            och sexuell exploatering, såsom man är ålagd enligt sina åtaganden
            i barnkonventionen.
          </p>
        </div>
        <div xml:id="i-2bh3CutEook5T78wZbDxvp" type="motSignatures">
          <list xml:id="i-DgMbX6vpjWmzSj9F3Eb2By">
            <item xml:id="i-KKSPRUXBgCEBsT1eBjoGpW" who="i-TZHBPDEfPriGgMd5y7LfJG">
              Lars U Granberg (s)
            </item>
          </list>
        </div>
      </div>
    </body>
  </text>
</TEI>
