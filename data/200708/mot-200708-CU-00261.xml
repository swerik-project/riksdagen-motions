<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00261">
  <teiHeader>
    <fileDesc>
      <titleStmt>
        <title>Allmännyttan</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allmännyttan</title>
          <idno type="rdwebb">GV02C261</idno>
          <rs type="number">C261</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C261/text</ref>
          <ref type="dokument_url_html">http://data.riksdagen.se/dokument/GV02C261</ref>
          <ref type="dokumentstatus_url_xml">http://data.riksdagen.se/dokumentstatus/GV02C261</ref>
          <ref type="doc">http://data.riksdagen.se/fil/A659FF34-6195-443F-83F5-822668CD9A5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SRWRDVmN3BKQocsK8u94pU" type="signed"/>
        <correspContext corresp="i-SRWRDVmN3BKQocsK8u94pU">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-2XjaeYymfzjdBufsjNc123" type="referral">
          <date when="2007-10-16"/>
        </correspAction>
        <correspAction xml:id="i-F3VPdBmY87p8XXsaySECv" type="dismissal">
          <date when="2007-10-16"/>
        </correspAction>
        <correspAction xml:id="i-Qp1hcCGEKG1Ab49R31EZwc" type="numbering">
          <date when="2007-10-04"/>
        </correspAction>
        <correspAction xml:id="i-Nptf4bNu8wK8Ez2FN3XEfA" type="submission">
          <date when="2007-10-03"/>
        </correspAction>
        <correspAction xml:id="i-6CMsFjKMiEMTs2UTcHiWsn" type="transfer">
          <date when="2007-10-02"/>
        </correspAction>
        <correspAction xml:id="i-DPRXtrt9cnFhBK8mu1eirv" type="assigned"/>
        <correspContext corresp="i-DPRXtrt9cnFhBK8mu1eirv">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FpdjWwxGaPCjywKt7huVtt" type="motBody">
        <div xml:id="i-T8Mh1SGitHiNcYosTTowXF" type="TOC">
          <head xml:id="i-2EvPyVjJT7Jnm5EFr7ABhy">
            1 Innehållsförteckning
          </head>
          <list xml:id="i-VBBJ1tjP7dAXK5foawX5cX">
            <item xml:id="i-VeCcRBndBFt22Gitsyv9L3">
              2 Förslag till riksdagsbeslut 2
            </item>
            <item xml:id="i-XcMuumkKkXdoQuLnYQyW5G">
              3 Allmännyttan syfte och regelverk 2
            </item>
            <item xml:id="i-Ssta8bUFmGLp3euEniW5iW">
              4 Ett allmännyttigt bostadsföretag i varje kommun 3
            </item>
            <item xml:id="i-49Z5hddw7DNxUJCufzakDF">
              5 Utförsäljningarna av allmännyttan 4
            </item>
            <item xml:id="i-SzY61roMy5ZiSnDGnidapf">
              5.1 Det kommunala självstyret 4
            </item>
            <item xml:id="i-VUDqqSNRtZW5sRWABdCfuB">
              5.2 Integrationspolitisk satsning 4
            </item>
            <item xml:id="i-5oK64DKqvSQWtGdGQCmsaQ">
              5.3 Valfrihet för vem? 5
            </item>
            <item xml:id="i-HZa6GjNnWenAXAzkGq8DV9">
              5.4 Hyressättningssystemet 6
            </item>
            <item xml:id="i-CnLUxW5vd24KXd6umuvW6R">
              5.5 Hyresgästinflytandet vid försäljningar 6
            </item>
            <item xml:id="i-73KSho8JGQgi7a1kaSdmrq">
              6 Självkostnadsprincipen 7
            </item>
            <item xml:id="i-PEUhrLwrAPDuciH4RDfHdt">
              7 Påtaglighetsrekvisitet 8
            </item>
            <item xml:id="i-XgWpqCmN7uvyQmApVxXcuS">
              8 Vinstutdelning 8
            </item>
            <item xml:id="i-VzeYPdz6BMrjAf94kHb6C1">
              8.1 Återinför sanktionsmöjligheten 9
            </item>
          </list>
        </div>
        <div xml:id="i-MPUQ54FXi1MRsYyzmR3VGr" type="motProposal" subtype="förslag">
          <head xml:id="i-57HdUXgDMqP9JHTDi8L3nY">
            2 Förslag till riksdagsbeslut
          </head>
          <list xml:id="i-FDvkay54wwr5KSrbbS263s" style="ol">
            <item xml:id="i-Yb5Hw7SKjVdGrUFkKhqWsc">
              Riksdagen tillkännager för regeringen som sin mening vad som
              anförs i motionen om att alla kommuner ska ha ansvar för att bygga
              upp minst ett allmännyttigt bostadsföretag.
            </item>
            <item xml:id="i-5nTemiH9s8ZW8Je9FmTz1g">
              Riksdagen tillkännager för regeringen som sin mening vad som
              anförs i motionen om återförandet av tillståndsplikten vid överlåtelser
              av kommunala bostadsbolag i lagen (2002:102) om allmännyttiga
              bostadsföretag.
            </item>
            <item xml:id="i-2z88skqAwwtaztfMiAumNF">
              Riksdagen begär att regeringen återkommer till riksdagen med
              ett förslag till lagstiftning som utgår från intentionerna i Vänsterpartiets
              syn på turordning vid eventuell försäljning av allmännyttiga bostäder.
            </item>
            <item xml:id="i-UR1YUpCBPuFZg6Ni8VmurA">
              Riksdagen begär att regeringen återkommer med förslag om införande
              av ett slags MBL-inflytande i samband med utförsäljning av allmännyttiga
              bostäder.
            </item>
            <item xml:id="i-AK1xfNGtfHJhCnjafSWF7r">
              Riksdagen begär att regeringen snabbt tillsätter en utredning
              i frågan om självkostnadsprincipen och återkommer till riksdagen
              med ett lagstiftningsförslag som även förhåller sig till hyreslagen
              och hyresförhandlingslagen.
            </item>
            <item xml:id="i-2xeAzzcMAVsRKAafMrarZR">
              Riksdagen tillkännager för regeringen som sin mening vad som
              anförs i motionen om att avskaffa det s.k. påtaglighetsrekvisitet,
              dvs. att privata fastighetsägare har rätt att ta ut en högre hyra
              än allmännyttan.
            </item>
            <item xml:id="i-LHhxsDGG8kCxV3tBiXheWD">
              Riksdagen begär att regeringen, utifrån Boverkets intentioner,
              låter utreda vilka regler som ska gälla i koncernförhållanden
              där allmännyttiga bostadsföretag ingår och återkomma till riksdagen
              med förslag.
            </item>
            <item xml:id="i-88BKVQTtHZwXVyGA1Cvcci">
              Riksdagen tillkännager för regeringen som sin mening vad som
              anförs i motionen om att införa sanktioner mot kommuner som bryter
              mot den s.k. allbolagens gällande regler för skälig utdelning
              på insatt kontant kapital från allmännyttan.
            </item>
            <item xml:id="i-RDbBhrSWT7XjfSgT2AqmNm">
              Riksdagen tillkännager för regeringen som sin mening vad som
              anförs i motionen om skärpningar i allbolagen beträffande rapportering
              till länsstyrelsen om utdelning ur allmännyttan och revisorernas
              godkännande av denna utdelning liksom vidarerapportering till
              Boverket.
            </item>
          </list>
        </div>
        <div xml:id="i-53Vn7vo6x6HmkNGvtjjNkT" type="motContent">
          <head xml:id="i-BhUUxiDTcafrpU2u6d5BED" type="h1">
            3 Allmännyttan syfte och regelverk
          </head>
          <p xml:id="i-QPS7UV9USaQyKuFXfBWY2W">
            Begreppet allmännyttiga bostadsföretag har funnits i olika författningar
            om statligt bostadsstöd sedan 1935. Före 1975 behövde dock inte
            allmännyttiga företag vara helägda av kommunen. Möjligheten att
            utfärda nya allmännyttighetsförklaringar upphörde vid utgången
            av 1991 men återinfördes igen genom den nuvarande s.k. allbolagen
            från 2002. I den betraktas alla kommunala bostadsföretag som allmännyttiga,
            men lagen omfattar även kooperativ hyresrätt och privata stiftelser
            som arbetar efter allbolagens principer.
          </p>
          <p xml:id="i-PSBNQVTKcnttkQRzP3vfUE">
            Allmännyttan är av största vikt för en social bostadspolitik.
            En del av den statliga bostadspolitiken bör därför vara att säkerställa
            och utveckla allmännyttans ställning. I många kommuner behövs
            en ökad andel bostäder inom allmännyttan. I andra behöver den
            befintliga allmännyttan stöd och i vissa åter kan behov av att
            minska beståndet uppstå. Det gemensamma syftet är att garantera
            en rimlig boendestandard och hyror till självkostnadspris i hela
            landet.
          </p>
          <p xml:id="i-2xXVoif8ePZiLvUsa4po5K">
            Allmännyttan ska värna rätten till en bra bostad och boendemiljö
            utan krav på ekonomisk insats. Verksamheten ska bedrivas utan
            vinstsyfte och utifrån en långsiktig självkostnadsprincip. I många
            kommuner ingår allmännyttiga bostadsföretag i koncernbildningar
            med andra verksamheter. Vinstöverföring från bostadsföretagen
            till andra verksamheter ska inte vara möjlig. Kommunerna ska inte
            ta ut borgensavgifter eller utnyttja andra möjligheter för att
            öka intäkterna från allmännyttan.
          </p>
          <p xml:id="i-VY9C8UhVqWUUB2mGgAJqbS">
            Den försvagning som i dag pågår av allmännyttan kommer oundvikligen
            leda till en försämring av möjligheterna att föra en social bostadspolitik
            i framtiden. Allmännyttan är, tillsammans med planmonopolet, kommunernas
            viktigaste verktyg för att låta ett rättviseperspektiv genomsyra
            bostadspolitiken i enlighet med Vänsterpartiets mål för bostadspolitiken
            dvs. att skapa socialt hållbara boendemiljöer där alla får plats.
          </p>
          <head xml:id="i-K5skYjKuBxiL1mFM5CvyfS" type="h1">
            4 Ett allmännyttigt bostadsföretag i varje kommun
          </head>
          <p xml:id="i-FTDPasFWGNrCMfga9wHLqV">
            När regeringen tidigare i år upphävde tillståndplikten vid överlåtelser
            av kommunala bostadsföretag i allbolagen uppgavs ett av skälen
            för lagändringen vara att alla kommuner inte har allmännyttiga
            bostadsföretag. I Vänsterpartiets ögon framstår det som ytterst
            märkligt att man motiverar upphävandet av ett generellt regelverk
            som träffar alla kommuner enbart för att en handfull kommuner
            inte har ett allmännyttigt bostadsbolag. Vänsterpartiet anser
            i denna fråga att den handfull kommuner som regeringen syftade
            på borde ha haft ett allmännyttigt bostadsbolag.
          </p>
          <p xml:id="i-RGHaPqjJJaqxC4RSGfpgZr">
            Vänsterpartiet anser tvärtemot regeringen att det är viktigt
            att kommunerna stärker sina bostadsföretag och utvecklar möjligheterna
            att tillhandahålla bra bostäder till självkostnads- och bruksvärdesprinciper.
            Av detta skäl anser vi att det i varje kommun ska finnas minst
            ett allmännyttigt bostadsbolag. I syfte att uppnå detta ska de
            kommuner som i dag saknar ett allmännyttigt bostadsbolag ha ansvar
            för att ett sådant byggs upp i kommunen. Detta bör riksdagen som
            sin mening ge regeringen till känna.
          </p>
          <p xml:id="i-MPVz3RkRdmKA32YS2VgLs5">
            Det är naturligtvis också viktigt att bostäderna fördelas med
            hjälp av kommunala bostadsförmedlingar utifrån strikta rättighets-
            och behovskriterier. Vänsterpartiet har länge drivit kravet på
            obligatoriska kommunala eller regionala bostadsförmedlingar, något
            som utvecklas närmare i motion 2007/08:C263 Boendeplanering.
          </p>
          <head xml:id="i-WBtaYYyDpoVfNGg1v4dWVC" type="h1">
            5 Utförsäljningarna av allmännyttan
          </head>
          <p xml:id="i-4WGfYsoVKn9VRRQ4am9mWS">
            I juli 2007 upphörde 2 kap. lagen (2002:102) om allmännyttiga
            bostadsföretag att gälla. Det innebär att tillståndsplikt från
            länsstyrelsen vid överlåtelser av kommunala allmännyttiga bostadsföretag
            inte längre behövs.
          </p>
          <p xml:id="i-YRqgpw1N6UqQ5CTmhKeqej">
            Regeringen motiverade lagändringen med flera märkliga argument,
            bl.a. det som redan nämnts i avsnitt 4 i denna motion. De två
            huvudsakliga motiven som regeringen åberopade var dock dels att
            tillståndsplikten inskränkte den kommunala självstyrelsen, dels
            att den minskade bostadskonsumenternas valfrihet. I 2008 års budgetproposition
            framkom vidare att borgerligheten nu verkar ha bestämt sig för
            att först och främst kalla utförsäljningarna av allmännyttan för
            en integrationspolitisk satsning.
          </p>
          <head xml:id="i-LwjTWh1bUnxXLQ1QKHYF4i" type="h2">
            5.1 Det kommunala självstyret
          </head>
          <p xml:id="i-B8LAXZAsnSFGG8g4U9GUXT">
            Regeringens argument att tillståndsförfarandet innebar ett stort
            ingrepp i det kommunala självstyret är enligt Vänsterpartiet ogrundat.
            De kommuner som av olika skäl har velat sälja sina bostadsbolag
            har hittills knappast mött något motstånd. Enligt Boverket beslutades
            det i 279 av 308 tillståndsärenden mellan 2002 och 2004 att tillstånd
            till försäljning skulle beviljas. Endast 29 ärenden avslogs, i
            princip uteslutande i Stockholm. I cirka 90 procent av prövningarna
            har kommunerna fått tillstånd att sälja.
          </p>
          <p xml:id="i-FAJ82nfYW1ExkN9qnvmY6Y">
            Erfarenheterna av tillståndsplikten i lagen om allmännyttiga
            bostadsföretag visar att reglerna tjänade sitt syfte. Rimliga
            avvägningar gjordes mellan kommunernas, statens och hyresgästernas
            intresse vid försäljningar. Inskränkningen i den kommunala självstyrelsen
            framstår i detta sammanhang som ytterst begränsad, och påståendet
            står inte alls i proportion till det viktiga syfte som tillståndsplikten
            är menad att tjäna.
          </p>
          <head xml:id="i-DWSA1TCLEzMo51aQJ1J82j" type="h2">
            5.2 Integrationspolitisk satsning
          </head>
          <p xml:id="i-PVBSmbwZabyogQB7QBfP3q">
            När borgarna talar om att öka blandningen av upplåtelseformer
            som ett sätt att bidra till en minskad segregation handlar blandningen
            uteslutande om att underlätta ombildningar från hyresrätt till
            bostadsrätt i storstädernas förorter där hyresrätter är den dominerande
            upplåtelseformen.
          </p>
          <p xml:id="i-2gxtfCmzEQyGUn7CCMExoV">
            Intresseanmälningar för att köpa allmännyttans fastigheter har
            förvisso strömmat in sen tillståndsplikten för försäljningarna
            upphörde i juli. Men det är från välbärgade, attraktiva och ofta
            centrala områden förfrågningarna kommer. Inte från höghusens ytterområden
            där stora renoveringar är att vänta under de närmaste åren.
          </p>
          <p xml:id="i-9uz3EXGFdWYNQ2WW9mtiwa">
            Vänsterpartiets mål är också ett samhälle där olika boende- och
            upplåtelseformer finns representerade i alla stadsdelar och bostadsområden.
            Men då talar vi om alla områden. Vi menar att fler insatser snarast
            behövs för att öka hyresbeståndet i de ofta extremt segregerade
            villaområdena där befolkningen helt domineras av en vit medelklass
            (se vidare vår motion Långsiktiga villkor för bostadsproduktionen
            2007/08:C260). Att öka antalet hyresrätter i dessa områden är
            dock ingen politik som verkar tilltala regeringen trots att sådana
            åtgärder rimligen borde gå hand i hand med det som av regeringen
            föreslås för höghusens förorter.
          </p>
          <p xml:id="i-Wh6jxZ1MG5Q5k7Nu2dT547">
            Vänsterpartiet är inte på något sätt förespråkare av försäljningar
            av allmännyttans bostäder men vill ändå ta tillfället i akt och
            betona att den lag som borgerligheten upphävde inte på något sätt
            förbjöd försäljning av dessa bostadsföretag. Tillståndsplikten
            handlade enbart om att ha ett balanserat bestånd en blandning
            av upplåtelseformer, såsom Vänsterpartiet vill ha det, och såsom
            regeringen säger att man vill ha det. De områden som regeringen
            säger sig vända sig till skulle i själva verket omgående fått
            tillstånd vid en förfrågan även före lagändringen.
          </p>
          <p xml:id="i-Ms9CA4TN6sK4L77KJxVWs3">
            Med anledning av det som anförts ovan bör tillståndsplikten i
            lagen (2002:102) om allmännyttiga bostadsföretag återföras. Detta
            bör riksdagen som sin mening ge regeringen till känna.
          </p>
          <head xml:id="i-5CPWo9fYszywpjX9WUbVBB" type="h2">
            5.3 Valfrihet för vem?
          </head>
          <p xml:id="i-RG5FX4RFXpJdVNeT2jxNWa">
            Vänsterpartiet motsätter sig å det starkaste den riktning som
            omvandlingsutvecklingen har tagit under 2000-talet. Samtidigt
            som en stor del hyresrätter årligen omvandlas till bostadsrätter
            produceras allt färre hyresrätter. I Stockholmsregionen har mer
            än 30 000 hyresrätter omvandlats till bostadsrätter sedan millennieskiftet.
            Med den borttagna tillståndsplikten lär omvandlingstakten knappast
            sjunka.
          </p>
          <p xml:id="i-BmBZpdJxy9dX1p4rTanSqf">
            Upprörande i sammanhanget är även att utförsäljningen av allmännyttan
            i Stockholmsregionen gjorde att skattebetalarna förlorade närmare
            30 miljarder kronor av den kommunala förmögenheten. Den som hade
            turen i den stora utförsäljningskarusellen tjänade i genomsnitt
            över 700 000 kr på sitt köp, då utförsäljningspriset motsvarade
            endast hälften av marknadsvärdet. I den pågående omvandlingskarusellen
            kan vi troligen förvänta oss än högre förmögenhetsöverföringar
            och dessutom betydligt större enskilda snittvinster.
          </p>
          <p xml:id="i-V4c9ggdKQtSVXcZwwGaEkZ">
            Enligt en undersökning som Stockholms utredningskontor (USK)
            gjort av utförsäljningarna i Stockholm 19992004, sålde ungefär
            hälften vidare sin nyförvärvade bostad inom ett år. Av dessa bor
            25 % åter i hyresrätt i dag. Man kan därför fråga sig om det var
            kapitalet eller själva upplåtelseformen som lockade.
          </p>
          <p xml:id="i-PKR8eMpTDpi53eszTCg7yk">
            Regeringens argument att utförsäljningarna ökar valfriheten stämmer
            för ekonomiskt välbärgade personer, då dessa nu får en vidgad
            marknad. För den genomsnittlige hyresgästen minskas dock valfriheten
            med de eskalerande utförsäljningarna. USK:s rapport visar dessutom
            hur segregationen har ökat i de områden där utförsäljningarna
            genomförts, dvs. såväl medelinkomst som utbildningsnivån har höjts.
          </p>
          <p xml:id="i-DqUBVKtYwgwpfVxws3KHoP">
            För alla som vid utförsäljningstillfället inte har någon ekonomisk
            möjlighet, eller vilja, att friköpa våra gemensamma tillgångar
            blir utvägen ofta att byta bort sin lägenhet mot en annan hyresrätt
            detta för att slippa bli hyresgäst hos sina grannar. Av dem som
            ändå väljer att stanna kvar som hyresgäst hos grannarna uppger
            så många som 40 % att de inte trivs i den situationen.
          </p>
          <p xml:id="i-DvpqK2miKJDZVgy9SdkKfJ">
            Eftersom tillskottet i form av nyproducerade hyresrätter inte
            alls når den takt som minskningen orsakar i samband med omvandlingen
            anser Vänsterpartiet att det är nödvändigt att införa en lagstiftning
            som reglerar turordningen vid försäljning av allmännyttiga bostäder.
            Vi förespråkar en turordning där allmännyttan i första hand säljs
            till annan allmännytta, i andra hand till privatägda fastighetsbolag
            och i tredje hand för omvandling till bostadsrätter. Regeringen
            bör återkomma till riksdagen med ett förslag till lagstiftning
            som utgår från andemeningen i Vänsterpartiets syn på turordning
            vid eventuell försäljning av allmännyttiga bostäder. Detta bör
            riksdagen som sin mening ge regeringen till känna.
          </p>
          <head xml:id="i-B6L8MJBiF4gQTmctZ9rUUE" type="h2">
            5.4 Hyressättningssystemet
          </head>
          <p xml:id="i-EzQiG2XqhM34iQFwsosB29">
            Nu när antalet hyresbostäder minskar och betydande delar av allmännyttan
            försvinner som jämförelsegrund vid bruksvärdesprövning är det
            stor risk att hyressättningen kommer att påverkas. Konsekvenserna
            av ett scenario där hela eller betydande delar av allmännyttan
            säljs ut, om antalet hyresbostäder minskar och allmännyttan försvinner
            som jämförelsegrund vid bruksvärdesprövning i vissa områden, borde
            ha analyserats och beaktats innan ett så viktigt beslut togs som
            att ta bort tillståndsprövningen. Ingen konsekvensanalys av ett
            sådant scenario gjordes dock.
          </p>
          <p xml:id="i-Ub6DXxHNRygf7kdLS8K417">
            Hyreslagen innehåller bestämmelser som gör det möjligt att bestämma
            hyra även i de fall där det inte finns någon jämförbar kommunal
            lägenhet. Detta var tänkt att utgöra en hjälpregel, inte en huvudregel.
            Lagstiftarens tanke var i stället att prövningar om skälig hyra
            i första hand skulle ske genom direktjämförelser med de kommunala
            bostadsföretagens lägenheter. Vi menar att den allmänna skälighetsbedömningen
            har fått ett större utrymme än vad som var lagstiftarens avsikt.
          </p>
          <p xml:id="i-QLHYsp7Z5Nc1pSTqF4rNLt">
            Boverket har vid sina tillståndsprövningar enligt lagen om allmännyttiga
            bostadsföretag upprepade gånger uttalat att lagen syftar till
            att säkerställa att prövningar av hyra, även efter en försäljning
            av kommunala fastigheter, ska kunna ske enligt huvudregeln i hyreslagen.
          </p>
          <p xml:id="i-RPgd7A8kqS4HC3xN4tq6Bn">
            Den lag som regeringen nu har avvecklat bidrog på ett positivt
            sätt till tillämpningen av hyreslagens huvudregel. I enighet med
            Hyresgästföreningen kan därför Vänsterpartiet bara beklaga att
            regeringens uppfattning uppenbarligen är att bruksvärdessystemets
            funktionssätt är av underordnad betydelse.
          </p>
          <head xml:id="i-WWtA8G1CbybyjkRgiRZf7N" type="h2">
            5.5 Hyresgästinflytandet vid försäljningar
          </head>
          <p xml:id="i-6fzsgXnqWXMmboaWEbhPUW">
            I samband med att tillståndsplikten försvann utgick även den
            bestämmelse i lagen (2002:102) om allmännyttiga bostadsföretag
            som sade att hyresgäster som berörs av en försäljning ska informeras
            om den planerade överlåtelsen och beredas tillfälle att yttra
            sig över försäljning innan ansökan om tillstånd lämnas.
          </p>
          <p xml:id="i-31KB4mXpwRQRg7DCYqqd85">
            Vänsterpartiets uppfattning är att den skrivning som i stället
            kom om att sträva efter att erbjuda boinflytandeverksamhet inte
            på något sätt kan ersätta den särskilda regeln i lagen och säkerställa
            det behov av information som hyresgästerna har i anledning av
            en försäljning.
          </p>
          <p xml:id="i-4M5dWb95C7UuZYQsEjA27e">
            Många hyresgäster har valt allmännyttan som sitt boendealternativ
            av ideologiska skäl. Vid en eventuell försäljning av allmännyttan
            ställs både hyresgästerna och Hyresgästföreningen många gånger
            inför färdiga planer om försäljning där det enda som återstår
            är ett beslut från kommunfullmäktige.
          </p>
          <p xml:id="i-XSz7g73bYfWKZGt2mXrn97">
            Vi menar att ett allmännyttigt kommunalt bostadsbolag i ett tidigt
            skede bör ha en underrättelseskyldighet till berörda hyresgäster
            om att ägaren (dvs. kommunen) har för avsikt att avyttra delar
            av sitt fastighetsbestånd.
          </p>
          <p xml:id="i-V6qTRPadFPHCNrU5ZDN2HL">
            Det är rimligt att hyresgästerna ges möjlighet att ifrågasätta
            en försäljning och eventuellt redovisa alternativa lösningar.
            Regeringen bör återkomma till riksdagen med förslag om införande
            av ett slags MBL-inflytande i samband med utförsäljning av allmännyttiga
            bostäder. Detta bör riksdagen som sin mening ge regeringen till
            känna.
          </p>
          <head xml:id="i-FVWmbZE9SEYDZeZGkkD8pW" type="h1">
            6 Självkostnadsprincipen
          </head>
          <p xml:id="i-DEEEaYGu6e4rTWV5kRibbb">
            Självkostnadsprincipen innebär att kommuner inte får ta ut högre
            avgifter än vad som svarar mot kommunens kostnader för just den
            speciella verksamheten. Den innebär också att eventuella överskott
            som genereras ska stanna kvar i verksamheten. Det råder förvirring
            om huruvida allmännyttiga bostadsbolag drivs enligt självkostnadsprincipen
            eller inte. Det framstår som obegripligt att en lagstiftning hyres-
            och hyresförhandlingslagen bygger på att de allmännyttiga kommunala
            bostadsföretagen ska verka enligt självkostnadsprincipen och att
            kommunallagen samtidigt säger att de inte ska göra detta.
          </p>
          <p xml:id="i-4MjR9vpvx9THi8j7UcqF2F">
            I samband med bruksvärdets införande uttalades i förarbetena
            till propositionen (prop. 1968:91) att de allmännyttiga företagen
            ska tillämpa självkostnadsprincipen, vilket innebär att hyrorna
            sätts så att de på lång sikt täcker de faktiska kostnaderna. Härigenom
            garanteras att det inte förekommer oskäliga hyror.
          </p>
          <p xml:id="i-3KsbVRqhiV3vmWUiMcqtcQ">
            På den allmännyttiga sektorn används en annan förhandlingsmetod.
            Hyresläget för det allmännyttiga lägenhetsbeståndet fastställs
            med utgångspunkt i respektive bostadsföretags självkostnad. Till
            grund för hyresförhandlingarna ligger en av bostadsföretaget upprättad
            hyreskalkyl som innehåller uppgifter om företagets självkostnader
            för kapital, underhåll och drift. På grundval av kalkylen försöker
            parterna komma överens om hur stora företagets sammanlagda kostnader
            för bostäder ska anses vara under den tid, vanligen ett år, som
            de nya hyrorna ska gälla.
          </p>
          <p xml:id="i-43bWmvkbCxXqiTsEAcronM">
            Många kommuner frångår på olika sätt dessa regler och använder
            bostadsbolagen till annan verksamhet. Hyresgästerna får på så
            sätt betala skatt två gånger, dels genom kommunalskatten, dels
            genom hyran.
          </p>
          <p xml:id="i-JVi8rizB5s2Vy35S2pyooZ">
            De vanligaste sätten att kringgå självkostnadsprincipen är följande.
          </p>
          <list xml:id="i-VcBY6a568BvFVW5trVUSR3" style="ul">
            <item xml:id="i-UNxWZrzymcGUhRdTHT6VCy">
              Kommuner ålägger i ägardirektiv bolag orimliga avkastnings- och
              utdelningskrav.
            </item>
            <item xml:id="i-PxoZG2N7kuu8dRP9t48HGX">
              Kommuner beslutar om orimliga borgensavgifter.
            </item>
            <item xml:id="i-5hMhvDBJ6KuVFYCNqcJ9yL">
              Kommuner överlåter bostadsföretag till ett annat kommunalt bolag
              som finansierar förvärvet med räntebärande lån från kommunen.
            </item>
            <item xml:id="i-U4rVs9hFn7UZVS67WGA9WB">
              Utökning av bolagets aktiekapital på felaktig grund sker i det
              uppenbara syftet att tillförsäkra kommunen en högre utdelning
              på insatt kapital.
            </item>
          </list>
          <p xml:id="i-LeASHdugvNRec4S4RBKkGC">
            Hyresförhandlingar ska inte leda till hyreshöjningar för hyresgästerna
            som kan härledas till kommunens önskemål om ekonomisk avkastning.
            Utgångspunkten för förhandlingarna ska i stället vara att nå en
            överenskommelse utifrån varje bostadsföretags självkostnader.
            Om ingenting görs är risken stor att alltfler förhandlingar kommer
            att stranda och att hyresnämnderna i större utsträckning kommer
            att belastas med hyrestvister. De kommunala bostadsbolagens roll
            på många orter kommer att ifrågasättas och därmed ifrågasätts
            hela bruksvärdessystemets legitimitet.
          </p>
          <p xml:id="i-FRjRBFMK4VHKfLzv7xdweD">
            Självkostnadsprincipen bör därför skrivas in i allbolagen som
            en princip för allmännyttiga kommunala bostadsbolag. Regeringen
            bör därför snabbt tillsätta en utredning i frågan om självkostnadsprincipen
            och återkomma till riksdagen med ett lagstiftningsförslag som
            även förhåller sig till hyreslagen och hyresförhandlingslagen.
            Detta bör riksdagen som sin mening ge regeringen till känna.
          </p>
          <head xml:id="i-EFZtdCrDYk37XqP7QnTXkT" type="h1">
            7 Påtaglighetsrekvisitet
          </head>
          <p xml:id="i-G8H62HuszcCKUhhstS5dtJ">
            I ekonomiskt avseende har allmännyttan inte längre några fördelar
            gentemot privata fastighetsägare. Skillnaderna för kommunala bostadsbolag,
            som numera alla betraktas som allmännyttiga, består främst i att
            de är hyresledande och måste följa lagen om offentlig upphandling.
            Det s.k. påtaglighets­ rekvisitet, som innebär att privata fastighetsägare
            kan ta ut en ca 10 % högre hyra än allmännyttan, har därför inte
            längre någon logisk giltighet och bör avskaffas. Detta bör riksdagen
            som sin mening ge regeringen till känna.
          </p>
          <head xml:id="i-WsuETVXxTZZvAZwdQannb7" type="h1">
            8 Vinstutdelning
          </head>
          <p xml:id="i-KPndaC92qECc9rzLFKSbL">
            Vänsterpartiet välkomnade den lagstiftning som numera reglerar
            allmännyttan, den s.k. allbolagen. Lagen har utvärderats av Boverket,
            som kommit fram till att den innehåller brister i reglerna för
            vinstutdelning. Undersökningen visar att det i kommunala koncerner
            förekommer stora transaktioner och där den sammanlagda utdelningen
            från det allmännyttiga bostadsföretaget överskrider den i lagstiftningen
            reglerade möjligheten till utdelning. Allbolagen bör i denna fråga
            ändras enligt Boverkets intentioner, men även utifrån andra aspekter
            som beskrivs i denna motion. Regeringen bör, utifrån Boverkets
            intentioner, närmare klargöra vilka regler som ska gälla i koncernförhållanden
            där allmännyttiga bostadsföretag ingår och återkomma till riksdagen
            med förslag. Detta bör riksdagen som sin mening ge regeringen
            till känna.
          </p>
          <head xml:id="i-DgQoVfMZGGHkLa1JmtnpU7" type="h2">
            8.1 Återinför sanktionsmöjligheten
          </head>
          <p xml:id="i-Uo2gsJUstHkm3oCG2kTkzE">
            När allbolagen infördes upphörde möjligheterna till sanktioner
            då en kommun bryter mot gällande krav på skälig utdelning. Boverkets
            utredning är ofullständig i den del som berör skälig utdelning.
            Den bygger endast på bolagens årsredovisningar och granskar inte
            aktieutdelning, koncernbidrag och aktieägartillskott. Boverket
            nöjer sig med att konstatera att det förekommer transaktioner
            i stor omfattning, företrädesvis i form av koncernbidrag, men
            även i form av aktieägartillskott. Boverket konstaterar att om
            exempelvis utdelning och lämnat koncernbidrag läggs samman, torde
            utdelningsgränsen överskridas i flera fall. Boverket anser trots
            detta att det inte behöver vidtas några åtgärder.
          </p>
          <p xml:id="i-VVQjL44KMhmePeoLfZB3JD">
            Vänsterpartiet menar att Boverket har fel och befarar att detta
            leder till lagtrots mot lagstiftningen. Vi har erfarit att det
            finns exempel på att en kommun som brutit mot den s.k. stopplagen
            (föregångaren till allbolagen) och ålagts sanktioner i form av
            indragna statsbidrag kommer att upprepa samma lagtrots men klarar
            sig då undan detta utan åtgärder från statens sida. Hyresgästföreningen
            har kartlagt problematiken och lyfter fram exempel från Gävle
            och Linköping. Med anledning av ovanstående bör sanktioner återinföras
            mot de kommuner som bryter mot gällande utdelningsregler. Detta
            bör riksdagen som sin mening ge regeringen till känna.
          </p>
          <p xml:id="i-Y1bnSBtkRBiwWEZa644oDQ">
            För att få en ökad kontroll av att kommunerna följer reglerna
            om skälig utdelning, bör ytterligare åtgärder införas i allbolagen.
            Krav bör ställas på att allmännyttan senast i oktober varje år
            till länsstyrelsen lämnar uppgift om beslutad utdelning och hur
            denna har beräknats samt att revisorerna i revisionsberättelsen
            intygar att allbolagens regler i fråga om skälig utdelning och
            överföring har följts. Rapporten bör sedan förmedlas vidare till
            Boverket för att en fortlöpande utvärdering ska ske. Detta bör
            riksdagen som sin mening ge regeringen till känna.
          </p>
        </div>
        <div xml:id="i-WWK5zi2t9Y1fQAp2qBaXjZ" type="signatureBlock">
          <list xml:id="i-WZccnyjJK9LPAnzsQ1iP1b">
            <item xml:id="i-G3VPCQ7KptStU18jiuAC3s" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-TsePJcgGGsqf1vXoAUZ26K" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-VA15NWD6D8bzvWPBxj18KZ" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-89bmigFR1cJmHJt8k63a2B" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-Xc5BvBsN4GkUCW2cekQ6Pm" who="i-du5LHNwBWrCH1am94GCk1" type="signature">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
