<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__619/mot_1964__ak__619-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 619 år 1964
          </p>
          <p>
            Nr 619
          </p>
          <p>
            Av fröken Elmén och herr Rimmerfors, om utbildning av kura- torer
            för föräldrautbildning och -rådgivning.
          </p>
          <p>
            (Lika lydande med motion nr 515 i Första kammaren)
          </p>
          <p>
            Ungdomsfrågorna blir alltmer framträdande och kräver samhällsåtgär-
            der av olika slag. Statistiken visar, att antalet brott ökar och
            förekommer mer och mer i yngre åldrar, en tendens som också alkoholproblemen
            visar. Missanpassningen grundläggs i tidig barnaålder, och sakkunskapen
            ger klart besked om att de fem första levnadsåren är utomordentligt
            viktiga för människans framtida utveckling. Den felaktiga uppfostran
            barnen blir utsatta för i hemmen beror i de flesta fall inte på
            bristande ansvarskänsla utan mer på att föräldrarna helt enkelt
            inte har den mest elementära kunskap i barnuppfostran. För att
            citera barnpsykologen Birgitta de Vyl- der-Bellander: Det har
            i vår tid blivit en självklar sak att en ansvarskännande mor skaffar
            sig kunskap om hur barnets föda skall vara sammansatt. Lika angeläget
            borde det vara att föräldrarna får kunskap om hur de bäst skall
            fostra sitt barn och upplysas om den nutida barnpsykologins resultat.
            Även om barnpsykologin är en ung vetenskap har den dock redan
            nu skapat klarhet på väsentliga punkter. Otaliga barn växer upp
            utsvultna på värme och ömhet och otrygga av brist på fasthet och
            konsekvens i upp- fostran.
          </p>
          <p>
            Utbildning krävs f.n. på så gott som alla områden, men för den
            mest betydelsefulla uppgiften, den att vara föräldrar och kunna
            fostra barnen till livsdugliga människor, har utbildningen försummats.
            Bristen på för- äldrautbildning går ut över barnen och familjelivet.
            Ett förebyggande arbete, som föräldrautbildning, skulle minska
            köerna vid de fåtaliga rådgivningsbyråer som finns och där väntetiden
            för icke akuta fall är flera månader. Skadorna kan ofta vara svåra
            att läka, och för- bättringen kan spolieras av att barnet efter
            behandlingen återvänder till den olämpliga miljön som vållat skadorna
            och inte förändrats. I allmänhet ordnar vi behandling av missanpassade
            barn och ungdomar, men sällan gör vi något åt familjen, dit de
            i allmänhet förr eller senare återvänder. Bildningsorganisationer
            och ideella föreningar bedriver ett lovvärt upp- lysningsarbete
            på detta område, men det är otillräckligt, och endast ett fåtal
            kommer i åtnjutande av upplysningen. Det finns inte heller tillräck-
            ligt antal psykologer som är utbildade för denna upplysande och
            rådgivande verksamhet.
          </p>
          <pb facs="riksdagen-motions-pdf/data/1964/mot_1964__ak__619/mot_1964__ak__619-002.pdf"/>
          <p>
            Motioner i Andra kammaren, nr 619 år 1964 5
          </p>
          <p>
            Bra och lättfattlig litteratur finns på området, men föräldrar
            kommer sig inte för att köpa den. Det talade ordet blir för de
            flesta det levande ordet mer än det tryckta. Vi anser det nödvändigt
            att regelbundna kurser i föräldrautbildning kommer till stånd;
            dessa kan lämpligen bedrivas i nära samarbete med mödra- och barnavårdscentraler
            och barnavårdsnämn- der. Behovet av denna föräldraupplysning anser
            vi uppenbar och av före- byggande betydelse beträffande barn och
            ungdom. Därför bör skyndsamt utredas dels lämplig utbildning av
            kuratorer för denna föräldraupplysande och rådgivande verksamhet,
            dels antalet tjänster som krävs för att en för- söksverksamhet
            i tillräcklig omfattning i olika delar av landet skall kunna komma
            till stånd. Tjänsterna bör lämpligen inordnas under socialstyrelsen.
            Med anledning av vad ovan framhållits hemställer vi, att riksdagen
            måtte besluta att i skrivelse till Kungl. Maj:t begära om skyndsam
            utredning i fråga om utbildning av kuratorer för föräldrautbildning
            och rådgivning samt an- talet tjänster som krävs för att få till
            stånd försöksverksam- het i föräldrautbildning på skilda håll
            i landet.
          </p>
          <p>
            Stockholm den 26 januari 1964
          </p>
          <p>
            Brita Elmén Einar Rimmerfors
          </p>
        </div>
      </div>
    </body>
  </text>
</TEI>
