<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01300">
  <teiHeader>
    <fileDesc>
      <titleStmt>
        <title>i anledning av Kungl. Maj ds proposition nr 29 angående omlokalisering &#13;
av viss statlig verksamhet.</title>
        <author>av fru Kristensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj ds proposition nr 29 angående omlokalisering &#13;
av viss statlig verksamhet.</title>
          <idno type="rdwebb">FU021300</idno>
          <rs type="number">1300</rs>
          <ref type="dokument_url_text">http://data.riksdagen.se/dokument/FU021300/text</ref>
          <ref type="dokument_url_html">http://data.riksdagen.se/dokument/FU021300</ref>
          <ref type="dokumentstatus_url_xml">http://data.riksdagen.se/dokumentstatus/FU021300</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>H. BERTIL LIDGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-41vJAS5dWD4kUE2fvP2FWP</idno>
            <name>ANDERS WIJKMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BhvFwDTkysuyewE82Fmqzf" type="signed"/>
        <correspContext corresp="i-BhvFwDTkysuyewE82Fmqzf">
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="r-0"/>
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-41vJAS5dWD4kUE2fvP2FWP"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1300/mot_1971__1300-001.pdf"/>
      <div type="motHeader" xml:id="i-Rpa28NGcqy5UXbBUSLDPgK">
        <div type="motTitle" xml:id="i-BdDko9pqpuDu96e9mJePNj"/>
        <div type="motSubmissionInfo" xml:id="i-2Cky3VTS3BuR54qGWXfvEE"/>
      </div>
      <div type="motBody" xml:id="i-AN37EEJZ88aJNqgRsvh6QH">
        <div xml:id="i-mqbHKeFFcpDqmuqVJXPAP">
          <p xml:id="i-63VFc2CkQvXsTWYjaeNiZe">
            Mot. 1971: 1300 &amp;
          </p>
          <p xml:id="i-LuKx7FKfaVT9WLT8B5XQcd">
            Nr 1300
          </p>
          <p xml:id="i-SWiVijtdm4mwiPdbPnEkga">
            av fru Kristensson m. fl. i anledning av Kungl. Maj:ts proposition
            nr 29 angående omlokalisering av viss statlig verksamhet.
          </p>
          <p xml:id="i-3G1J45BbkdUibFGvsGr8rg">
            I Kungl. Maj:ts proposition nr 29 angående omlokalisering av
            viss statlig verksamhet föreslås utflyttning av 30 statliga myndigheter
            och väsentliga delar av ytterligare 6 myndigheter med sammanlagt
            6 300 anställda till 13 orter utanför Storstockholmsområdet. Motiven
            för de förslagna utflyttningarna är dels att dämpa Storstockholms
            tillväxttakt, dels att skapa regionalpolitiska fördelar för de
            regioner dit myndigheter- na föreslås omlokaliserade. Vi delar
            den målsättning som ligger bakom förslaget, men anser inte att
            de föreslagna åtgärderna bäst är ägnade att uppfylla målsättningen.
            Vi kan därför inte godta propositionen. Skälen härtill är följande.
          </p>
          <p xml:id="i-PVdUjKwNbAbCFEDRVMz8EQ">
            Allmänna synpunkter
          </p>
          <p xml:id="i-2AyfkNcey44KXguVpjcoMA">
            För att kunna bedöma möjligheterna att genom utflyttning av statlig
            verksamhet åstadkomma en dämpning av Storstockholms tillväxttakt
            är det nödvändigt med ett underlag, som visar fördelar och nackdelar
            med olika åtgärder. Det gäller såväl alternativet utflyttning
            av hela myndig- heters verksamhet som utflyttning av delar av
            verksamheten eller ökad delegering från den centrala till den
            regionala och lokala organisationen. Vid en analys härav måste
            enligt vår mening de samhällsekonomiska vinster respektive förluster
            som de olika alternativen medför tillmätas en mycket stor vikt.
            En förutsättning för bedömandet av lokaliseringen av enstaka statliga
            organ eller av större eller mindre grupper sådana, måste vara
            att man har tillgång till en översikt över samtliga statliga organ
            i Storstockholms- området och en redovisning av de principer,
            som bör vara vägledande vid bedömningen av dessa organs lokalisering.
            En utgångspunkt bör därvid enligt vår uppfattning vara, att Stockholm
            även i framtiden skall vara landets administrativa centrum. Från
            effektivitetssynpunkt, samhälls- ekonomisk synpunkt m. m. måste
            nödvändig central ledningsverksamhet för statsorgan, organisationer
            m. fl. organ lokaliseras till samma ort. Detta har tidigare varit
            och är alltjämt en utgångspunkt för lokalisering av det administrativa
            centret i alla andra länder. Det finns enligt vår mening inga
            skäl, som föranleder en ändrad uppfattning i detta avseende. En
            utflyttning som kan väntas medföra en kraftig avlastning av Stockholmsområdet
            och samtidigt ge lokaliseringspolitisk effekt innebär antingen
            en kraftig utökning av investeringsvolymen eller en stark
          </p>
          <pb facs="riksdagen-motions-pdf/data/1971/mot_1971__1300/mot_1971__1300-002.pdf"/>
          <p xml:id="i-dHmjbYhP8WWb39tgcNQpY">
            Mot. 1971: 1300 4
          </p>
          <p xml:id="i-8VM8V8vu2WVAZUXJtxMvpk">
            omfördelning av resurserna. Eftersom marginalerna för en utökning
            av de offentliga investeringarna inom överblickbar framtid måste
            bedömas som små, existerar i realiteten endast alternativet med
            en omfördelning av resurserna. En sådan omfördelning måste föregås
            av mycket grundliga överväganden, som ställer hela lokaliseringsfrågan
            i ett samhällsekono- miskt sammanhang av sådan omfattning att
            endast några allmänna synpunkter kan läggas. Den lokaliseringspolitiska
            verksamheten måste syfta till att på mest ändamålsenliga sätt
            utnyttja tillgängliga resurser. Genomförandet får sedan ske i
            avvägning mot arbetsmarknadspolitiska åtgärder. Enligt propositionen
            nr 29 är en utgångspunkt — som ovan nämnts — att lokalisering
            av central statlig verksamhet bör användas som ett led i de regionalpolitiska
            strävandena. Det föreligger emellertid enligt vår mening en påtaglig
            skillnad mellan industrilokalisering — både privat och statlig
            — och lokalisering av statlig verksamhet. Det primära syftet med
            en industrilokalisering är att bereda sysselsättning i områden
            med överskott av arbetskraft, medan det vid statlig omlokalisering
            är att avlasta Stockholmsområdet, varvid förutsätts att personalen
            förflyttas till den nya lokaliseringsorten. Vid lokalisering av
            nya statliga myndigheter är förutsättningarna mer likartade dem
            som gäller vid industrilokalisering. Om de resurser som genom
            en utflyttning av statlig verksamhet friställs i Stockholm kommer
            att tas i anspråk av andra verksamheter, vilket det finns starka
            skäl att anta, kommer de företagna utflyttningarna icke att få
            den lokaliseringspolitiska effekt som primärt avses. Så blir endast
            fallet om etableringskontroll i Storstockholmsområdet samtidigt
            införs. Varje utflyttningsalternativ kan inte heller anses tillräckligt
            genomarbetat och presentabelt, förrän det åtföljs av en fullständig
            kalkyl av vad det skulle innebära, om de totala kostnader en utflyttning
            kan beräknas medföra i stället tilldelades Stockholm för att lösa
            de problem, som koncentratio- nen där medför. En fördel med omlokaliseringen
            av statlig verksamhet anses vara ökade möjligheter till differentiering
            av näringsstrukturen i olika delar av landet. Som ovan nämnts
            syftar en omlokalisering av statlig verksamhet icke primärt till
            att bereda arbetsmöjligheter i sysselsättningssvaga områden. En
            utflyttning av statlig verksamhet får därför mindre effekt än
            industri- lokalisering, och det näringspolitiska motivet får därför
            mindre betydelse. Enligt vår mening kan den statliga omlokaliseringen
            få en negativ arbetsmarknadseffekt, nämligen när det gäller möjligheterna
            till förvärvs- arbete för makan/maken till de vid myndigheterna
            anställda. Vid omloka- liseringen kommer förvärvsarbetande makar
            att få uppge sitt arbete i Stockholm för att följa andra maken
            till utflyttningsorten. Med den rikt differentierade arbetsmarknad,
            som förekommer i Stockholm, är möjlig- heterna givetvis större
            där än på utflyttningsorten att erhålla ett i förhållande till
            utbildning, erfarenhet m. m. passande förvärvsarbete.
          </p>
          <pb facs="riksdagen-motions-pdf/data/1971/mot_1971__1300/mot_1971__1300-003.pdf"/>
          <p xml:id="i-8h46rYgkye2L1y5zzTJQa3">
            Mot. 1971: 1300 5
          </p>
          <p xml:id="i-86svRpyKsVNVhi1mVFWkme">
            Synpunkter på Kungl. Maj:ts proposition nr 29
          </p>
          <p xml:id="i-Kde4u6dZMjYDqNB3QDZCuH">
            Regeringens förslag leder enligt vår uppfattning sålunda inte
            till att man i någon större utsträckning uppnår de avsedda fördelarna;
            att dämpa Storstockholms tillväxttakt och samtidigt skapa regionalpolitiska
            fördelar för de regioner dit myndigheterna lokaliseras. De begränsade
            vinster man kan uppnå måste också ses i relation till de stora
            totala kostnader som är förknippade med hela utlokaliseringen.
            Det gäller inte bara de i proposi- tionen redovisade kostnaderna
            för investeringar på de nya orterna utan även betydande kostnader
            för kompensation till den personal som flyttar respektive inte
            flyttar, evakueringskostnader m. m. Dessutom kan man för lång
            tid framåt räkna med allvarliga störningar i hela statsförvalt-
            ningens effektivitet, vilket får betydande kostnadsmässiga konsekvenser.
            I många fall torde svårigheter uppstå att på en ny ort nyrekrytera
            personal med erforderliga specialkunskaper. Regeringens förslag
            presente- ras som en etapp i en serie utflyttningar. Detta medför
            enligt vår mening att det är omöjligt att få en samlad bild som
            underlag för ett ställnings- tagande till det föreliggande utflyttningsförslaget.
            Den statliga verksamheten har under senare decennier undergått
            en markant utveckling bort från skriftlig kommunikation och isolering
            i riktning mot modernare arbetsformer. Numera arbetar en stor
            del av förvaltningen genom muntliga kontakter, och allt fler frågor
            avgörs i samband med överläggningar av skilda slag. Myndigheternas
            kontakter är på intet sätt begränsade till departement och andra
            myndigheter utan sker i stor utsträckning med olika företrädare
            för näringsliv, arbetstagar- organisationer etc. En annan mycket
            väsentlig synpunkt är att de specialister på olika ämnesområden,
            som finns inom den statliga verk- samheten, i betydande grad utnyttjas
            även utanför sitt verksamhetsområ- de genom medverkan i utredningar,
            kommittéer o. d. Styrelserna för de statliga myndigheterna sammansätts
            vidare i allt större utsträckning av lekmannarepresentanter från
            näringsliv och arbetsmarknadsorganisa- tioner. En omlokalisering
            av vissa myndigheter skulle försvåra dessa kontakter.
          </p>
          <p xml:id="i-Psu2qRpjLrSjEEfoBKZKwA">
            Decentralisering genom delegering
          </p>
          <p xml:id="i-2hjgX8jok8mArtNvhpgot9">
            Regionalpolitiken syftar till att skapa ett antal regionala tillväxtcentra
            med en väl differentierad arbetsmarknad och ett kvalificerat utbud
            av samhällsservice. Detta åstadkommer man främst genom industrilokalise-
            ring samt utbyggnad av både privat service och samhällsservice
            av skilda slag. Den statliga förvaltning som då blir nödvändig
            är regional och lokal statlig verksamhet. En utökning av den regionala
            statliga verksamheten åstadkommes bäst genom att i största möjliga
            utsträckning delegera myndigheternas arbetsuppgifter. Därmed menar
            vi inte — som departe- mentschefen anför i propositionen — enbart
            arbetsuppgifter av rutinbeto- nad karaktär såsom maskinskrivning,
            datastansning och liknande arbets- uppgifter. Vi menar att även
            befogenheterna skall delegeras till de regionala organen.
          </p>
          <pb facs="riksdagen-motions-pdf/data/1971/mot_1971__1300/mot_1971__1300-004.pdf"/>
          <p xml:id="i-7bomsfpBRRJG1mKu4ohyGg">
            Mot. 1971: 1300 6
          </p>
          <p xml:id="i-Gxs1NhyCMpcYBNyQxfAQSB">
            Ett sådant alternativ ger en differentierad arbetsmarknad inom
            varje regionalt tillväxtcentrum och ökar inflyttningen av kvalificerade
            befatt- ningshavare till de olika regionerna. På sikt ges då möjligheter
            till att i huvudstaden endast ha kvar styrgrupper för planering
            och utveckling samt kontaktverksamhet med departement, myndigheter,
            organisationer m. fl. organ. Övriga arbetsuppgifter delegeras/decentraliseras
            till ett lämp- ligt antal regionala tillväxtcentra.
          </p>
          <p xml:id="i-RcJQkmyN4f9RJJS962tcxm">
            Åtgärder i samband med en omlokalisering
          </p>
          <p xml:id="i-FSSGa6KrUMqzFGQ8WPKJVw">
            Verkningarna för personalen blir betydande vid varje omlokalisering.
            Stora grupper av den berörda personalen har sökt sig till Stockholm
            och en central myndighet för att komma i åtnjutande av de fördelar
            i fråga om service, kulturinrättningar och differentierad verksamhet,
            som stor- staden erbjuder, medan de samtidigt accepterar nackdelarna
            i en storstad. De anställda skall omlokaliseras, och de ställs
            därför inför en tvångssitua- tion. För de berörda myndigheterna
            kan ”avhopp” från personalens sida visserligen i många fall sägas
            vara en nackdel av övergångsnatur, men svårigheterna skulle inte
            desto mindre bli starkt kännbara för många myndigheter. Vi vill
            i detta sammanhang ej underlåta att framhålla att utredningen
            genomförts på ett ur företagsdemokratisk synvinkel helt oacceptabelt
            sätt. Utredningen har inte tagit några kontakter för samråd eller
            informa- tion med personalen vid de myndigheter som föreslås flytta
            ut från Stockholm. Förslaget kom att refereras i press och radio,
            innan persona- len informerades. Detta har hos den berörda personalen
            skapat stor bitterhet. Ett sådant åsidosättande av önskemålen
            om information och samråd rimmar illa med dagens krav på ökad
            företags- och förvaltnings- demokrati. Skulle riksdagen trots
            detta fatta beslut om utlokalisering, är det enligt vår uppfattning
            mycket angeläget att personalens problem i samband med utflyttningen
            ges högsta prioritet. Riktpunkten måste därvid vara att någon
            tvångsförflyttning inte får förekomma. Alla anställda som ej medföljer
            vid flyttning skall beredas likvärdig statlig, kommunal eller
            annan anställning i Storstockholm. Inte heller skall någon anställd
            lida någon ekonomisk förlust på grund av flyttningen. Dessutom
            bör följande önskemål tillgodoses: 1. Vid försäljning av villa,
            radhus, bostadsrättslägenhet eller dylikt måste staten hålla de
            anställda skadeslösa. 2. All omlokaliserad personal skall ha rätt
            till statligt bostadsanskaff- ningslån. 3. Den som vid tidpunkten
            för verkets flyttning är minst 60 år eller har minst 30 tjänsteår
            i statens tjänst skall om vederbörande slutar sin anställning
            erhålla full tjänstepension. För den som övergår till annan tjänst
            (kommunal eller privat) skall pensionssystemen koordineras, så
            att samma pension kommer att utgå som om tjänstemannen kvarstått
            i statlig tjänst.
          </p>
          <pb facs="riksdagen-motions-pdf/data/1971/mot_1971__1300/mot_1971__1300-005.pdf"/>
          <p xml:id="i-3GhMoXaW5B8eiGrasXCyex">
            Mot. 1971: 1300 7
          </p>
          <p xml:id="i-LaTXu2eVBNDN1nJxb3cnkq">
            4. Yrkesarbetande make/maka skall garanteras likvärdig tjänst
            på nya orten samt vid behov ha samma rätt till omskolning och
            samma förmåner vid dylik som tjänsteman vid den utflyttade myndigheten.
            Detta bör även gälla deltidsanställda. 5. Andra problem för deltidsanställda
            i samband med utflyttningen måste särskilt uppmärksammas. Med
            hänvisning till vad ovan anförts hemställer vi att riksdagen avslår
            Kungl. Maj:ts proposition nr 29, att riksdagen hos Kungl. Maj:t
            anhåller om utredning om förslag till delegering av de statliga
            myndigheternas arbetsuppgifter i enlighet med de riktlinjer som
            ovan framförts, samt att i händelse av bifall till Kungl. Maj:ts
            proposition nr 29 riksdagen i skrivelse till Kungl. Maj:t uttalar
            sig för de åtgärder för personalen i samband med omlokaliseringen
            som ovan framförts.
          </p>
          <p xml:id="i-MEg3MtTDVNhJVskyQ5bBhi">
            Stockholm den 2 april 1971 ASTRID KRISTENSSON (m) H. BERTIL LIDGARD
            (m)
          </p>
          <p xml:id="i-GdCay86P6EUNDA5msh3dsp">
            ALF WENNERFORS (m) ANDERS WIJKMAN (m)
          </p>
        </div>
      </div>
    </body>
  </text>
</TEI>
