<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-02207">
  <teiHeader>
    <fileDesc>
      <titleStmt>
        <title>Förbättrad kvalitet i sexualundervisningen i skolan</title>
        <author corresp="i-VFaAexqzCaq9JmKCfc1WJ9">av Julia Kronlid (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2207 av Julia Kronlid (SD)</title>
          <idno type="rdwebb">H7022207</idno>
          <rs type="number">2207</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7022207/text</ref>
          <ref type="dokument_url_html">http://data.riksdagen.se/dokument/H7022207</ref>
          <ref type="dokumentstatus_url_xml">http://data.riksdagen.se/dokumentstatus/H7022207</ref>
          <ref type="docx">http://data.riksdagen.se/fil/9C8A2FFB-DE62-4816-A8C5-0A5FB1188284</ref>
          <ref type="pdf">http://data.riksdagen.se/fil/43155A5A-CD40-40AC-9814-D66BF1F159F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HmbtAoxJjwLJDiMxDV9bJW" type="signed"/>
        <correspContext corresp="i-HmbtAoxJjwLJDiMxDV9bJW">
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction type="submitted" xml:id="i-Nw2HCRy89487UKLfoZfMBG">
          <date when="2019-10-03"/>
          <time when="09:27:21"/>
        </correspAction>
        <correspAction type="reviewed" xml:id="i-4hARhzSpzSuo7wQ1xP1Nwf">
          <date when="2019-10-03"/>
          <time when="10:18:40"/>
        </correspAction>
        <correspAction type="referred" xml:id="i-FXkpARqfYzghbU7ZEA2h2S">
          <date when="2019-10-11"/>
        </correspAction>
        <correspAction type="assigned" xml:id="i-H29MZu1RiXEG84o9W377TL">
          <date when="2020-05-15"/>
          <time when="13:00:12"/>
        </correspAction>
        <correspContext corresp="i-H29MZu1RiXEG84o9W377TL">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-6bmnRkMUmhARb6zku3e73R"/>
        <correspContext corresp="i-6bmnRkMUmhARb6zku3e73R">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6WcrxvsmCHW2BNPm8urdF6"/>
        <correspContext corresp="i-6WcrxvsmCHW2BNPm8urdF6">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2207 av Julia Kronlid (SD) Förbättrad kvalitet i sexualundervisningen i skolan</div>
      </div>
      <div type="motBody">
        <div type="motProposal" subtype="förslag">
          <head xml:id="i-36Qvx1n5PmorAf7KLDZdJa">
            Förslag till riksdagsbeslut
          </head>
          <list style="ol">
            <item xml:id="i-SDP5HAoR5D9VTmkfo399aF">
              Riksdagen ställer sig bakom det som anförs i motionen om att
              samlevnad och relationer bör få större utrymme i skolans sex-
              och samlevnadsundervisning än vad det får i dag och tillkännager
              detta för regeringen.
            </item>
            <item xml:id="i-H8jUUkHF6QZAjrJTj3QaiJ">
              Riksdagen ställer sig bakom det som anförs i motionen om att
              en sex- och samlevnadsundervisning av god kvalitet som också omfattar
              viktiga samlevnadsfrågor ska ingå i lärarutbildningen och tillkännager
              detta för regeringen.
            </item>
            <item xml:id="i-VXukkiNdiKfNX9GrZX2rTb">
              Riksdagen ställer sig bakom det som anförs i motionen om komplettering
              av sexualundervisningen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LFZKAjDtz3STgn3RYgPvYS">
            Mer fokus på samlevnad
          </head>
          <p xml:id="i-63esjhBY2roa9UiqFV3QDZ">
            Sex- och samlevnadsundervisning är ett viktigt ämne i skolan.
            Sex ska vara någonting positivt mellan två parter, men med en
            sexuell relation följer också ett stort ansvar gent­emot den andra.
            God kunskap i sex och samlevnad kan förebygga oönskade graviditeter
            och spridning av könssjukdomar och det är viktigt för ungdomar
            att få ventilera frågor och tankar. Under senare tid har dock
            ordet samlevnad fått stå tillbaka för en undervis­ning som mest
            handlar om ytlig teknisk undervisning om sex.
          </p>
          <p xml:id="i-5W9mKNQbCUnw79b1gCQ34n">
            Lobbyorganisationen RFSU (Riksförbundet för sexuell upplysning)
            har fått en opro­portionerligt stor roll i sexualundervisningen
            i svenska skolor, genom att bistå med sitt material till lärare
            och att deras representanter kommer till skolor och håller i sexual­undervisningen.
            RFSU har producerat filmen Sex på kartan med förhoppningen att
            den ska bli en del av sexualundervisningen i skolan. Filmen har
            mött kritik från flera håll bland annat för att den har en alltför
            ytlig, subjektiv, ensidig och mekanisk syn på sex. Våra 14–15-åringar
            ska i filmen lära sig hur man har sex i 20 olika ställningar,
            men det är nästan inget prat om kopplingen mellan sex och samlevnad
            och den betydelse som kärlek, känslor och relationer har. Att
            Utbildningsradion som ska vara objektiv och saklig lanse­rar denna
            film från en lobbyorganisation med syftet att den ska utgöra normen
            för sexual­kunskapen för våra ungdomar är anmärkningsvärt. I filmen
            finns heller ingen respekt för att det oftast finns ungdomar i
            varje skolklass som upplever att de vill vänta med sex tills de
            blir något äldre och mognare. En flicka i filmen som lite försiktigt
            tar upp ämnet blir mest avfärdad med budskapet att hon inte behöver
            oroa sig för att det ska göra ont. Till­baka i tiden i Sverige
            fanns en fördömande inställning till sex utanför äktenskapet som
            ledde till stigmatisering av dem som avvek från normen. Detta
            är inget att gå tillbaka till. Dagens utveckling är dock på väg
            att gå snett åt andra hållet. Många ungdomar upplever en press
            att göra tidig sexdebut, ha många tillfälliga partner, och den
            som vill vänta eller vara återhållsam riskerar att ses som avvikande.
            Spridning av könssjukdomar, oönskade graviditeter och det höga
            antalet aborter är också en oroande utveckling. Med sexualdebu­ten
            följer ett ansvarstagande gentemot sin partner och det är viktigt
            att ingen ungdom ska behöva känna sig pressad att göra sexualdebut
            innan man är mogen att ta detta ansvar.
          </p>
          <p xml:id="i-YBEhvXt2GxZDonKXqcFsYp">
            Om sex endast ska ses som något tekniskt utan koppling till kärlek,
            relation, respekt och ansvar finns en risk att normen istället
            blir den bild som internet och pornografin framhåller. En större
            tyngd på samlevnadsfrågor i form av att tala om vikten av ansvar
            och respekt gentemot sin partner, hur man sätter gränser och att
            ingen ska behöva göra något emot sin vilja är viktigt för att
            förebygga sexuellt riskbeteende, trakasserier, över­grepp och
            våldtäkter. Enligt en stor undersökning (Ungkab09) är det som
            ungdomar saknar mest i sexualundervisningen kunskap och samtal
            kring hur man får ett förhåll­ande att hålla.
          </p>
          <head type="h1" xml:id="i-DqPBsrsj9jPZRcLdHU9wHU">
            Sex- och samlevnadsundervisning i lärarutbildningen
          </head>
          <p xml:id="i-8uhoyBE9s3KUApWKfPDgbz">
            För att lärare ska kunna ge en sex- och samlevnadsundervisning
            av god kvalitet är det viktigt att de också får den utbildning
            och det underlag som krävs via lärarutbildningen. Regeringen bör
            där tillse att lärare får utbildning av god kvalitet i sex- och
            samlevnads­frågor som även omfattar viktiga samlevnads- och relationsfrågor.
          </p>
          <head type="h1" xml:id="i-W44HpBWh5efGeY5bAYRkSM">
            Komplettera undervisningen med kompetent personal
          </head>
          <p xml:id="i-WDkdLsayDN4M9Nt43HRBgh">
            För att ungdomar även ska kunna ställa känsliga frågor till utomstående
            och för att kom­plettera den undervisning som lärarna kan ge kan
            det vara nödvändigt att någon neutral person utifrån kommer och
            samtalar om ämnet. Detta bör dock inte vara lobbyorganisa­tioner
            som RFSU med en uttalad agenda utan personer med rätt utbildning
            och kompe­tens såsom barnmorskor och sjuksköterskor som har god
            kunskap i ämnet och kan var objektiva och sakliga. De kan även
            fungera som en länk mellan skolan och ungdoms­mottagningarna.
            För att höja statusen på samlevnadsfrågorna och ge elever möjlighet
            att reflektera kring frågor som har med relationer, jämställdhet,
            kärlek, respekt och ansvar
          </p>
          <p xml:id="i-E3XuSEXYUwZ6xvL8QsHAML">
            att göra kan dessa med fördel kompletteras med undervisning från
            kurator, socialpeda­gog, beteendevetare eller liknande.
          </p>
        </div>
        <div type="motSignatures">
          <list>
            <item xml:id="i-LeuJG6HQgF1531qtWtpLWd" who="i-VFaAexqzCaq9JmKCfc1WJ9">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
