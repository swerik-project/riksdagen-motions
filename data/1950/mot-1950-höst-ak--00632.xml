<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950_höst_ak__632/mot_1950_höst_ak__632-001.pdf"/>
      <div type="motHeader" xml:id="i-GrTCYyyEPeEfH82i3bDKmU">
        <div type="motTitle" xml:id="i-FAY2o3Em2v7Y5Z15KD4y9b"/>
        <div type="motSubmissionInfo" xml:id="i-Qdnv9f5DMjbcLYnfcTa7Q"/>
      </div>
      <div type="motBody" xml:id="i-AyVqsYQcMrmfSdGixaehH9">
        <div xml:id="i-DUVi7VaHC2wQAkB7gmaVZZ">
          <p xml:id="i-ECKnMVXPRGy8TbMYZF2zt1">
            Motioner i Andra kammaren, nr 632. 1
          </p>
          <p xml:id="i-84tQZQxmmcJfU1vRva6ibg">
            Nr 632.
          </p>
          <p xml:id="i-AqzvSoifyuBZiVKuHMypTo">
            Av herr Senander m. fl., i anledning av Kungl. Maj:ts proposi-
            tion, nr 249, angående tillfälliga tillägg å vissa löner och pensioner.
          </p>
          <p xml:id="i-AF83tPjDCaFNaJAd5xrqHt">
            I proposition nr 249 föreslås, att den åt statstjänarna utlovade
            kompen- sationen för att de tidigare än andra grupper underkastat
            sig den s. k. in- komststabiliseringen skall utgå i form av ett
            tillfälligt lönetillägg motsva- rande tre procent av grundlönen
            under ett halvt år, dock lägst 100 kronor och högst 216 kronor.
            Tillägget skall beräknas med hänsyn till förhållan- dena under
            tiden den 1 juni till den 1 november 1950 och utgå till den, som
            sistnämnda dag innehar anställning av ifrågavarande slag. Tillägg
            skall också utgå till den, som den 30 november i år uppbär tjänste-
            eller familjepension, och utgöres av tre procent av pensionens
            grundbelopp, dock lägst 70 kronor och högst 144 kronor.
          </p>
          <p xml:id="i-84EQn2ypqk6sHEvXJPPRHf">
            Förslaget har mötts med de starkaste missnöjesyttringar från
            statstjä- narna. Ett stort antal statstjänarorganisationer och
            opinionsmöten för stats- tjänarna har protesterat mot förslaget
            och betecknat det som en utmaning mot statstjänarnas rätt att
            få en rimlig kompensation för förlusterna. Som ett minimum har
            rests kravet på en engångsersättning av 500 kronor. Detta belopp
            har ansetts endast täcka statstjänarnas förluster på grund av
            att de tidigare än andra grupper underkastat sig den s. k. inkomststabiliseringen.
            Det innesluter däremot ingen kompensation för den högst betydande
            efter- släpning i förhållande till den allmänna inkomstutvecklingen
            som ägt rum sedan den 1 juli 1947, då statstjänarna fingo vidkännas
            lönestopp. Inte hel- ler ha därvid tagits i betraktande de ytterst
            försämrade befordringsmöjlig- heter, som inträtt genom den stränga
            restriktivitet i fråga om tillsättandet av behövliga befattningar
            som följt i lönestoppspolitikens släptåg. Ingen kan med skäl bestrida
            det berättigade i statstjänarnas missnöje med statsmakternas lönepolitik.
            Stora grupper statstjänare ha avlöningar, som icke medgiva en
            människovärdig existens. Extraarbete på fritid före- kommer i
            stor utsträckning. En undersökning som Svenska tullmannaför- bundets
            avdelning i Göteborg företagit på anmodan av statens institut
            för folkhälsan, till vilket avdelningen tidigare vänt sig med
            klagomål över den hårda nattjänstgöringen, visar att av 360 nattvaktspliktiga
            tjänstemän vid tullbevakningen i Göteborg utföra 195 extraarbete
            på fritid efter nattjänst och på sön- och helgdagar. De arbeta
            som stuveriarbetare, transportarbetare, cykelbud, metallarbetare,
            bärare vid begravningsbyråer etc. I ett 30-tal fall förekommer
            extraarbete i postverket.
          </p>
          <p xml:id="i-VYKiF6NDhDBWvpzMtB3MdT">
            I Bihang till riksdagens protokoll 1950. 4 saml. Nr 632—-637.
          </p>
          <pb facs="riksdagen-motions-pdf/data/1950/mot_1950_höst_ak__632/mot_1950_höst_ak__632-002.pdf"/>
          <p xml:id="i-Q4VgJegUg1XfafjYDATSNH">
            2 Motioner i Andra kammaren, nr 632.
          </p>
          <p xml:id="i-NPb7sQXt8W5BoFMha6FEtv">
            Det är de dåliga löneförhållandena, som tvinga framför allt de
            yngre statstjänarna att på tider, då de enligt gällande arbetstidsföreskrifter
            skola åtnjuta sön- och helgdagsledighet eller vila efter en synnerligen
            ansträng- ande nattjänst, utföra extraarbete på annat håll än
            inom det egna verket. Ingen kan förneka att det är ett i hög grad
            orimligt tillstånd, att statstjä- nare betalas så dåligt, att
            de på övertid tvingas arbeta i exempelvis annat statsverk mot
            en betalning som utgår för ordinarie arbetstid. Ett sådant till-
            stånd har ingenting gemensamt med en anständig statlig lönepolitik
            och står i skarpaste motsättning till den lagfästade principen
            om åtta timmars arbetsdag. Försämringen av statstjänarnas reallön
            är betydande. även om reglerna beträffande det rörliga tillägget
            varit i kraft, skulle underkompensationen varit avsevärd. Det
            rörliga tillägget ger som bekant inte mera än tre fjärde- dels
            kompensation för prisstegringen. Detta medför bland annat, att
            ju mera priserna stiga, ju större blir underkompensationen. Därest
            reglerna för det rörliga tillägget gett full kompensation för
            levnadskostnadsstegringen, skulle statstjänarna redan fr. o. m.
            den 1 juli 1947 ha åtnjutit 20 procent i stället för 12 procent.
          </p>
          <p xml:id="i-LkP8DNixWMCLkBDLsbpPv1">
            Sedan dess har index rensats från skatter. Detta har medfört,
            att det rensade index nu ligger fyra enheter lägre än det orensade.
            Om man utgår från, såsom man rätteligen bör, index med skatter,
            så skulle statstjänarna för att få full kompensation för levnadskostnadsstegringen
            ha erhållit 24 procent i rörligt tillägg i stället för 12 procent
            redan fr. o. m. den 1 juli 1949.
          </p>
          <p xml:id="i-QDXvByJSKLfSdTaeLJihYj">
            Lägger man till detta eftersläpningen i förhållande till löneutvecklingen
            för andra samhällsgrupper och de genom den restriktiva ekonomiska
            politi- ken orsakade försämrade befordringsmöjligheterna, så torde
            ingen kunna bestrida, att det finns ett starkt sakligt underlag
            för statstjänarnas missnöje över regeringens kompensationsförslag.
            Redan från dessa utgångspunkter är kravet på 500 kronors kompensation
            mer än väl motiverat. Men även om man endast håller sig till propositionens
            grundval, nämligen att gottgörelsen endast skall avse förlusterna
            för den längre tid statstjänarna underkastat sig ”inkomststabiliseringen”,
            så måste en rättvis bedömning föra till ett liknande resultat.
            I propositionen medgi- ves, att därest statstjänarna fått sitt
            lönestopp samtidigt med andra grupper, eller fr. o. m. den 1 januari
            1949, så skulle det rörliga tillägget då ha varit 15 procent i
            stället för 12 procent. Därav följer, att det tidigare ikraftträ-
            dandet av lönestoppet för statstjänarna icke bara medfört en förlust
            av 3 procent för ett halvt år, utan för två och ett halvt år.
            Från propositionens egna utgångspunkter skulle det således vara
            befogat med en fem gånger så stor kompensation som den som nu
            föreslås. Mot denna ståndpunkt har föredragande statsrådet Lingman
            argumen- terat på ett sätt, som verkar advokatyr. Statsrådet förklarar
            bland annat,
          </p>
          <pb facs="riksdagen-motions-pdf/data/1950/mot_1950_höst_ak__632/mot_1950_höst_ak__632-003.pdf"/>
          <p xml:id="i-8QJC8Ro4hj7uX9NfKhXhgJ">
            Motioner i Andra kammaren, nr 632. 3
          </p>
          <p xml:id="i-MsuhQk9DxUsGABJJw9QVig">
            ”att en så långt gående kompensation skulle innebära, att statstjänste-
            männen komme i samma läge som om inkomststabilisering icke varit
            rå- dande, utan de i statens löneplansförordning angivna grunderna
            för det rör- liga tilläggets beräkning tillämpats. Om överenskommelse
            om stabilisering av inkomstnivån från och med den 1 juli 1948
            icke träffats med statstjän- stemännen och på grund därav det
            rörliga tillägget under andra halvåret 1948 utgått med 135 procent,
            skulle säkerligen andra samhällsgrupper icke ha anslutit sig till
            stabiliseringslinjen utan att ha fått tillgodoräkna sig en därmed
            jämförlig inkomstförbättring”. Resonemanget är skäligen enkelt
            och förbiser viktiga fakta. För det första voro reglerna om rörligt
            tillägg tillkomna genom regelrätta förhandlingar, som godkänts
            av riksdagen. De voro med andra ord resulta- tet av ett avtal.
            Uppfyllandet av ett i vanlig ordning träffat avtal kan icke med
            skäl framkalla motstånd från andra samhällsgrupper och skulle
            säkert inte ha gjort det, i varje fall inte från de avtalsvana
            industriarbetarna. För det andra. Här har tidigare påvisats, att
            medan lönestoppet för stats- tjänarna varit absolut effektivt,
            så ha andra samhällsgrupper kunnat i icke obetydlig grad förbättra
            sina inkomster. Detta faktum kan inte förbigås, när det gäller
            frågan om ett infriande av löftet om kompensation. För det tredje.
            Statstjänarnas rörliga tillägg är som bekant så konstru- erat,
            att det endast ger tre fjärdedels kompensation för prisstegringarna.
            Ju mera priserna gå i höjden desto mera förlora statstjänarna.
            Inte heller denna faktor kan förbises, alldenstund löftena om
            en stabil prisnivå som komplement till lönestoppet icke infriats.
            För det fjärde. Statstjänarnas förluster inskränka sig inte bara
            till för- lusterna genom lönestoppet. De ha också fått vidkännas
            betydande sådana genom den restriktivitet, som en hård ekonomisk
            politik medfört beträf- fande inrättandet av behövliga nya tjänster.
            Därigenom har befordringsfrågan kommit i ett läge som medfört,
            att de sämst ställda befattningshavarna icke ens genom en någorlunda
            normal befordringsgång kunnat förbättra sin ställning. Vi anse
            oss kunna konstatera, att statsrådet Lingmans och regeringens
            hållning i denna fråga icke baserats på sakliga grunder och ännu
            mindre tagit hänsyn till vad som ur rättvisesynpunkt är rimligt.
            Statstjänaropinionens krav på en engångsersättning av 500 kr.
            är med hänsyn till omständigheterna ett moderat och rättvist krav.
            Att det också bör tillkomma statspensionärerna är helt på sin
            plats. Med hänvisning till ovanstående hemställes, att riksdagen
            måtte besluta sådan ändring av de i Kungl. Maj:ts proposition
            nr 249 angivna grunderna för tillfälligt tillägg å löner och pensioner
            under budgetåret 1950/51 till
          </p>
          <pb facs="riksdagen-motions-pdf/data/1950/mot_1950_höst_ak__632/mot_1950_höst_ak__632-004.pdf"/>
          <p xml:id="i-NQx6CtvdqbrFiHcte9nbEJ">
            Motioner i Andra kammaren, nr 632.
          </p>
          <p xml:id="i-LTZmLXsWEHNUUuLx9E6jGf">
            vissa befattningshavare i statens tjänst, att varje ifrågava-
            rande befattningshavare och förutvarande befattningsha- vare tilldelas
            ett tillfälligt lönetillägg om 500 kronor.
          </p>
          <p xml:id="i-3rM9FJBzmN3RaGi4joo22v">
            Stockholm i oktober 1950.
          </p>
          <p xml:id="i-BGmNvhUhRULJZnhZwyTW7e">
            Knut Senander.
          </p>
          <p xml:id="i-CUHfZnEbry7nQWF17vd2c6">
            H. Hagberg. Helmer Holmberg. O. F. Persson.
          </p>
        </div>
      </div>
    </body>
  </text>
</TEI>
