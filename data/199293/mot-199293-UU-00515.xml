<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-UU-00515">
  <teiHeader>
    <fileDesc>
      <titleStmt>
        <title>Miljöpolitiken och EG</title>
        <author corresp="i-QtJg9oNHiDkHLkgiCwmrBb i-QtJg9oNHiDkHLkgiCwmrBb">av Annika Åhnberg (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöpolitiken och EG</title>
          <idno type="rdwebb">GG02U515</idno>
          <rs type="number">U515</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GG02U515/text</ref>
          <ref type="dokument_url_html">http://data.riksdagen.se/dokument/GG02U515</ref>
          <ref type="dokumentstatus_url_xml">http://data.riksdagen.se/dokumentstatus/GG02U515</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QtJg9oNHiDkHLkgiCwmrBb</idno>
            <name>Annika Åhnberg</name>
            <state type="partyAffiliation">
              <desc>-</desc>
            </state>
          </person>
          <person gender="woman">
            <idno>i-QtJg9oNHiDkHLkgiCwmrBb</idno>
            <name>Annika Åhnberg</name>
            <state type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KgEjhWnfHosG9iqUQ8QjjG" type="signed"/>
        <correspContext corresp="i-KgEjhWnfHosG9iqUQ8QjjG">
          <note type="signatory" corresp="i-QtJg9oNHiDkHLkgiCwmrBb"/>
          <note type="signatory" corresp="i-QtJg9oNHiDkHLkgiCwmrBb"/>
        </correspContext>
        <correspAction xml:id="i-AkuPi46ohU2Hhu6GQ6eYtY" type="referral">
          <date when="1993-02-10"/>
        </correspAction>
        <correspAction xml:id="i-FY82xrnvXYwcdnpePkDNG6" type="dismissal">
          <date when="1993-02-09"/>
        </correspAction>
        <correspAction xml:id="i-XTXkXAqyJRygbGVJQHByFj" type="submission">
          <date when="1993-01-26"/>
        </correspAction>
        <correspAction xml:id="i-QYLyFAaK1rb1cTuneFkgCB" type="referral">
          <date when="1993-02-10"/>
        </correspAction>
        <correspAction xml:id="i-5fJudbonHgc95c9TAzXDfM" type="dismissal">
          <date when="1993-02-09"/>
        </correspAction>
        <correspAction xml:id="i-6siWePxn4tCpuuS8HKMMdi" type="submission">
          <date when="1993-01-26"/>
        </correspAction>
        <correspAction xml:id="i-WWoNyA1dJCb3PrWBmxwUXC" type="assigned"/>
        <correspContext corresp="i-WWoNyA1dJCb3PrWBmxwUXC">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_UU_515/mot_199293_UU_515-001.pdf"/>
      <div xml:id="i-E2w2iLVbYb4TLU6uTiMqBD" type="motHeader">
        <div xml:id="i-Tmk5u99iSQ6NGXfXYdxRpk" type="motTitle"/>
        <div xml:id="i-28vusvbdvjeHBHkV9Q3WF8" type="motSubmissionInfo"/>
      </div>
      <div xml:id="i-2mKesCatJSrLKSUCUxYQJP" type="motBody">
        <div xml:id="i-MhU6ci9iFrydC46brvkrb1">
          <p xml:id="i-MpJNeDL56U5ZhdXE7dAVBc">
            Motion till riksdagen
          </p>
          <p xml:id="i-WWRsSVY87zZGU1uF5B5p4M">
            1992/93:U515
          </p>
          <p xml:id="i-PFnWFmSoERaz9oH7WuG2Kx">
            av Annika Åhnberg (-) Miljöpolitiken och EG
          </p>
          <p xml:id="i-LEndohZLBCtQXymMCW4ifY">
            EG -— för miljöns skull
          </p>
          <p xml:id="i-DNPhx5WEmk9h4qs3RE9APo">
            ”Hvis EF ikke fandtes, så var vi nödt til at opfinde det — bare
            af hensyn til miljöet”, så sade David Rehling, generalsekreterare
            i Danmarks naturfred- ningsforening, på det höstseminarium som
            Naturskyddsföreningen i Sverige arrangerade hösten 1992. Miljöproblemen
            är i flera olika avseenden gränsöverskridande. Insikten om detta
            måste vara förutsättningen för alla försök att finna lösningar
            på problemen. I Norden och Sverige är vi extremt känsliga för
            försurning, bero- ende på naturförhållanden. Därför är försurningen
            för oss ett avsevärt större problem än den är i andra länder.
            Över 9096 av de luftföroreningar, som or- sakar försurningen kommer
            från andra länder, (över 50960 från EG:s med- lemsländer). Men
            vi sänder också en hel del luftföroreningar över vårt lands gränser
            till mottagare i andra länder. Därför måste vi kunna påverka andra
            länders miljöåtgärder om vi ska kunna påverka vår egen miljösituation,
            och andra länder måste få ha inflytande över vår politik. För
            vår egen miljö är inriktningen på EG:s miljöpolitik avgörande.
            Vi måste vara med och på- verka dess utformning. Men egenintresset
            är givetvis inte det enda skälet. Vi har alla ett gemensamt ansvar
            för miljön och för att skapa drägliga förhållan- den för oss som
            lever nu och för dem som kommer efter oss. Internationellt miljösamarbete
            är naturligtvis inte en uteslutande euro- peisk fråga, men det
            är en europeisk fråga också. Därför hävdar David Reh- ling att
            EG behövs för miljöns skull. Mot denna uppfattning står den helt
            motsatta, att EG, genom sin önskan att befrämja tillväxt, är ett
            hot mot miljön. EG-motståndare påstår också ofta att de enskilda
            medlemsländerna frånhänds möjligheten till offensivt miljöskyddsarbete.
            Man kan tycka att frånvaron av fakta som styrker dessa påståenden
            och osakligheten i argumentationen skulle tala för sig själva,
            men tyvärr kan lögner, ofta upprepade, åtminstone för en tid framstå
            som trovärdiga. Vartefter de avslöjas överges de och ersätts av
            andra ”vandrings- myter” om EG. Därför är det angeläget att såväl
            EG:s problem som möjlig- heter när det gäller miljöförbättringar
            redovisas. Det är också nödvändigt att EG-motståndare redovisar
            sina alternativa vägar för att skydda Sveriges, Europas och världens
            miljö.
          </p>
          <p xml:id="i-QHCQ8PHTkp2xhKRi8dNm5L">
            11
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-002.pdf"/>
          <p xml:id="i-7CvuTSqtQMwhjqHW1CZX9h">
            Tillväxten ett miljöproblem?
          </p>
          <p xml:id="i-CY8WfoYQvsbJVhwCZrgRKF">
            I Europa växte den moderna industrialismen fram. I ett komplicerat
            samspel mellan politiska, tekniska, ekonomiska och andra processer
            formades indu- striländerna i Västeuropa. Det var en utveckling
            på gott och ont. Till det onda hör de negativa effekterna för
            miljön. I Östeuropa genomfördes också industrialisering, på ett
            för människor och miljö än mer förödande sätt. Där- för är hela
            Europa i dag smutsigt, tättbefolkat och hårdexploaterat. Utveck-
            lingen av transporter, informationsteknologi och annan teknisk
            utveckling och ekonomiernas internationalisering skulle ha ägt
            rum även om EG inte funnits och det är inte troligt att den negativa
            miljöpåverkan blivit mindre. EG som sådant har inte orsakat problemen,
            men heller inte tiliräckligt mot- verkat dem. Aktiviteten och
            ambitionen på miljöområdet har ökats avsevärt under 1980-talet
            och det är ingen överdrift att påstå att i dag är EG det sam-
            arbetsorgan som har störst positiv betydelse för Europas miljö.
            Det finns många beslut under senare tid som visar att miljömedvetenheten
            ökat ytter- ligare inom EG. Så har man t ex i beslut om avfallsdirektiv
            under hösten 1992 tydligt markerat att avfall ska betraktas som
            ett miljöproblem, vilket kräver åtgärder, och inte i första hand
            som en fri vara på den inre markna- den. Maastricht-avtalet ger
            utrymme för ett ännu mer effektivt miljöskydds- arbete genom den
            utsträckta möjligheten att fatta beslut grundade på kvalifi- cerad
            majoritet. Tillväxten skapade problem, men av det kan man inte
            dra slutsatsen att miljön nu kan räddas om tillväxten upphör.
            De miljöproblem som industria- lismen gett upphov till upphör
            inte automatiskt om tillväxten uteblir. I dag innebär också den
            uteblivna tillväxten stora svårigheter. Läckande vatten-, avlopps-
            eller olje-ledningar skapar miljöproblem. Bristande resur- ser
            för offentlig kontroll och myndighetsutövning minskar inte miljöproble-
            men. Gamla bilar och fartyg orsakar stora miljöproblem. Energiförbruk-
            ningen hos modern elektrisk apparatur är mestadels betydligt lägre
            än för- brukningen hos äldre modeller. Moderna telekommunikationer
            minskar be- hovet av annan mer resurskrävande kommunikation. För
            att ge människor utbildning och information om miljöproblem, deras
            orsaker och förekomst krävs resurser. Kort sagt, för att bemästra
            miljöproblemen måste vi bejaka tillväxten, men ge den ett nytt
            innehåll. Vi måste definiera och skapa den goda tillväx- ten.
            Tillväxt måste inte betyda hårdare exploatering av naturresurser,
            djur och människor, den kan också betyda att vi tillväxer i förstånd
            och insikt och därmed övergår till att använda jordens resurser
            inte maximalt utan opti- malt. Det finns givetvis ingen automatik
            i en sådan utveckling. Tvärtom, motstånd finns på många håll,
            hos företagare, politiker, fackrepresentanter och enskilda som
            tänker kortsiktigt. Men möjligheter till positiv utveckling finns
            också. Politiskt bindande samarbete över gränserna är dock en
            förut- sättning.
          </p>
          <p xml:id="i-46CpVq8Mz5w9o4bM423wHk">
            Komplicerade samband
          </p>
          <p xml:id="i-9nXFUS7w5hVXzCgfPRyC9K">
            Miljöpolitik handlar långt ifrån enbart om utsläppsvillkor och
            gränsvärden. Det är avgörande för miljön hur energisystem och
            transportsystem utformas
          </p>
          <p xml:id="i-73qFpMARbThhL8sT57LiNP">
            Mot. 1992/93 US515
          </p>
          <p xml:id="i-GETt726hJr1RG7hBTPcBSB">
            12
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-003.pdf"/>
          <p xml:id="i-28fEwbnh8EFTdrwm1nZAEw">
            och binds samman över nationsgränser. Det är betydelsefullt vilka
            nya äm- nen och produkter som kommer i omlopp, hur forsknings-
            och utvecklings- arbete bedrivs, hur handelspolitik utformas.
            Listan kan göras mycket lång över områden som på olika sätt är
            betydelsefulla för miljöutvecklingen. Där- för är sedan länge
            den tid förbi, då internationell miljöpolitik kunde begrän- sas
            till isolerade beslut i väl avgränsade frågor. Sedan den första
            FN-konferensen om miljöfrågor i Stockholm 1972 har det internationella
            miljösamarbetet tagit fart. På förslag från konferensen inrättades
            inom FN-systemet ett särskilt miljöprogram, UNEFP, och därefter
            har cirka ett hundratal olika konventioner, protokoll och avtal
            arbetats fram, undertecknats och mestadels också trätt i kraft.
            Dessa internationella över- enskommelser är av mycket stor betydelse,
            men måste kompletteras med annat, mer konkret miljösamarbete.
            Ett problem med dessa överenskommelser är att möjligheterna att
            vidta åtgärder mot de länder som inte uppfyller sina åtaganden
            är obefintliga. Så har t ex flera länder i Östeuropa undertecknat
            såväl svavel- som kväveproto- kollen till luftvårdskonventionen,
            men deras chanser att uppfylla sina åta- ganden är obefintliga.
            Arbetet går därmed allt för sakta, med utgångspunkt från miljöproblemens
            omfattning borde takten i förändringsarbetet vara mycket högre.
            Det är inte bara ”problemländer” som misslyckas. Sverige kommer
            t ex inte att kunna reducera sina utsläpp av kväve i enlighet
            med sina åtaganden att minska kväveutsläppen med 3096 från 1980
            års nivå till år 1995. FN:s konferens kring miljö och utveckling
            i Rio de Janeiro sommaren 1992 belyser miljöfrågornas komplexitet.
            Agenda 21, handlingsprogrammet för det tjugoförsta århundradet,
            är en omfångsrik text, som berör snart sagt varje område av mänsklig
            aktivitet. För att kunna förverkliga ambitionerna i Rio-dokumenten
            behövs det ett kontinuerligt pågående internationellt samarbete
            på olika nivåer med möjligheter till kontroll och sanktioner.
            EG:s miljöpolitik är hittills det enda konkreta exemplet på ett
            fungerande sådant internationellt och för deltagarna bindande
            miljöpolitiskt samarbete. Värde- fulla erfarenheter kan dras ur
            EG:s miljöpolitiska samarbete, till nytta för samarbete i andra
            delar av världen och på andra nivåer. EG är också rätt instans
            för att översätta Agenda 21 till verklighet på Europas nivå. Sverige
            bör ta initiativ till en sådan konkretisering av Agenda 21. Riksdagen
            bör som sin mening ge regeringen detta till känna.
          </p>
          <p xml:id="i-BUjq5aMSoJkRV51P3ghbDg">
            En miljöstrategi för Europa
          </p>
          <p xml:id="i-6dDQurZvqtCkRXFyZmBTkS">
            När (om) EES-avtalet träder i kraft blir den gemensamma EG-EFTA-mark-
            naden världens största integrerade marknad (370 miljoner människor).
            Ef- tersom EFTA-ländernas inflytande är mer begränsat än EG-ländernas
            så kommer EG:s förmåga att handla för uthållig utveckling att
            i hög grad av- göra utgången av såväl de regionala som globala
            miljöproblemen. I Europa har många miljöproblem fötts men här
            kan också många lösningar på proble- men födas. Europa kan bli
            föregångare vad gäller omställning av konsum- tion, produktion
            och energiförsörjning. Detta förutsätter genomgripande
          </p>
          <p xml:id="i-8vJbysLzp2reT8hsKE38BP">
            Mot. 1992/93 U3515
          </p>
          <p xml:id="i-76GakPJwiZpQSKNKghY5kx">
            13
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-004.pdf"/>
          <p xml:id="i-UEvzLteuQRnAsytEeDCYj1">
            förändringar. Närings- och industripolitik måste flätas samman
            med resurs- och miljöpolitik. EG:s miljöregler, de hittills enda
            bindande internationella regelverken med möjlighet till sanktioner,
            måste utvecklas ytterligare. Ekonomiska styr- medel med verkningsradie
            över nationsgränserna måste bli en del i EG:s mil- jösamarbete.
            Den inre marknaden måste förses med tydliga spelregler och styrinstrument
            för en miljöanpassad utveckling. Frihandelssystemet måste miljöanpassas.
            Den ökade rörligheten och varutransporterna måste leda till hårda
            krav på renare fordon och stöd till utveckling av resurssnåla
            transport- system. För det finns också en tydlig hotbild. Om inte
            i-länderna förmår ändra sina produktions- och konsumtionssystem
            så kommer inte utvecklingen globalt att kunna vändas. Västeuropa
            tillsammans med andra i-länder svarar för närvarande för de största
            och allvarligaste miljöskadorna i form av utsläpp till mark och
            vatten, utarmning av den biologiska mångfalden m m. Därför får
            inte försöken att utveckla en framgångsrik europeisk miljöpolitik
            miss- lyckas. Därför måste också Sverige satsa sin kraft på att
            denna politik blir framgångsrik. Ett litet land måste inse såväl
            sina möjligheter som sina begränsningar. Möjligheterna ligger
            i att redovisa faktiskt fungerande åtgärder för att lösa miljöproblem
            och i att ta initiativ till nya konstruktiva förslag. Begränsning-
            arna består i att ett litet land är svagare röstmässigt, ekonomiskt
            och på andra sätt. Framgången uppnås därför när man förmår balansera
            mellan de möjligheter som samarbete respektive soloagerande ger.
            I EG-kommissionens utlåtande över Sveriges medlemsansökan, den
            s k avin, framgår tydligt att man inom kommissionen har respekt
            för vad Sverige hittills åstadkommit på miljöområdet och att man
            förväntar sig att Sverige ska kunna ge bidrag till en ytterligare
            förbättrad miljöpolitik inom EG: ”Ett svenskt medlemskap skulle
            på grund av landets sunda och långsiktiga miljö- politik inte
            endast höja miljönormernas kvalitet utan också vara till förmån
            för en helhetssyn som syftar till en genomgripande integrering
            av miljösyn- punkterna i utformningen av politiken inom alla relevanta
            områden.” Det är, som man säger, ett erbjudande som inte kan avvisas.
            Och det måste stå klart att Sveriges engagemang i europisk miljöpolitik
            inte kan vänta tills vi eventuellt blivit medlemmar i EG. Miljöproblemens
            omfattning gör att vi omedelbart måste börja handla aktivt och
            ta vår del av ansvaret. En offensiv svensk miljöstrategi måste
            formas. Den måste bygga på en analys av miljöproblemens karaktär
            och omfattning i Europa. Den måste redovisa utvecklingstendenserna
            på olika områden. Den måste analysera var broms- klossarna finns
            och hur de ser ut. Den måste slutligen föreslå åtgärder som Sverige
            kan vidta på egen hand och åtgärder som Sverige bör verka för
            i sam- arbetet inom EG och i samarbetet mellan EG och andra länder
            och regioner. Hösten 1992 behandlade riksdagen EES-avtalet. EES-utskottet
            skrev i sitt betänkande, med anledning av ett motionsyrkande,
            att självklart skulle re- geringen under våren 1993 redovisa för
            riksdagen en ny miljöstrategi, mot bakgrund av delvis nya villkor
            för miljöpolitiken som EES-avtalet innebär. Något särskilt beslut
            om detta ansågs därför inte nödvändigt. Enligt min mening var
            denna markering från riksdagens sida inte tillräck-
          </p>
          <p xml:id="i-EB4LJ5q4RQygQdmMMefTZa">
            Mot. 1992/93 US515
          </p>
          <p xml:id="i-VpZDSnsssCxGQHABfNkRmi">
            14
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-005.pdf"/>
          <p xml:id="i-VFvcRHnJf4jN1j7jgT6rYN">
            lig för att åstadkomma en sådan miljöstrategi som här avses.
            Uppdraget som sådant att formulera en miljöstrategi utifrån EES-avtalet
            är alltför begrän- sat. För det första måste en sådan strategi
            formuleras mot bakgrund av en redovisning av den faktiska miljösituationen
            i hela Europa, en analys av pro- blemens omfattning och orsaker
            samt förslag till åtgärder och svenskt enga- gemang i dessa åtgärder.
            För det andra måste riksdagen genom ett beslut uttryckligen anmoda
            regeringen att redovisa en strategi. Några fromma för- hoppningar
            om vad regeringen av egen kraft förmår på miljöpolitikens om-
            råde kan inte rimligen finnas kvar. Regeringsförklaringarnas många
            vackra ord har inte omsatts i praktisk handling. Därför bör riksdagen
            hos regeringen begära ett förslag till en särskild mil- jöstrategi
            för Sveriges deltagande i europeisk gemensam miljöpolitik. Jag
            ska i det följande redogöra för några punkter, som jag menar måste
            ingå i en sådan strategi.
          </p>
          <p xml:id="i-kzDNRWeeWKdJbbeJC277m">
            Koldioxidbeskattning
          </p>
          <p xml:id="i-7q2MwrBnRqwmURkCmDvAQt">
            Koldioxidutsläppen och utsläppen av andra s k växthusgaser måste
            reduceras kraftigt. Den klimatkonvention som öppnades för undertecknande
            i Rio är helt otillräcklig. Därför måste omförhandlingar ta sin
            början med det sna- raste. Framförallt USA men också en del oljeproducerande
            länder brom- sade försöken till preciseringar, men den nya amerikanska
            regimen har do- kumenterat en annan inställning till miljöproblemen.
            Al Gore, den nye vice- presidenten skriver i sin bok ”The earth
            in the balance”: ”I am convinced that a CO? tax which is completely
            offset by decreases in other taxes is ra- pidly becoming politically
            feasible.” I Sverige har vi en koldioxidskatt. Danmark, Finland,
            Nederländerna och Norge har också sådan skatt. På många andra
            håll pågår ett arbete för att konstruera en sådan beskattning.
            Det gäller t ex Japan och i viss mån Austra- lien. I EG har medlemsländerna
            åtagit sig att till år 2000 hålla nere koldioxidut- släppen till
            1990 års nivå. Det finns ett färdigt förslag till koldioxidskatt,
            men ministerrådet kunde inte ena sig om att införa denna skatt
            före viktiga kon- kurrentländer som USA och Japan. Enligt förslaget
            ska skatten motsvara tre dollar/fat olja 1993 och sedan hö- jas
            med en dollar per år till tio dollar/fat år 2000. Det är tillåtet
            för medlems- länderna att tillämpa strängare gränsvärden och högre
            skattenivåer. Indu- striföretag har bedrivit intensiv lobbying
            mot förslaget om en koldioxidskatt. Medlemsländernas attityder
            varierar. Problemet är att gemenskapsnivån är för svag och enskilda
            länder kan bromsa utvecklingen. Men här finns stora möjligheter
            att gå vidare genom att stödja de länder inom EG som verkar för
            att koldioxidskatten ska genom- föras oavsett om andra länder
            gjort det. I den svenska miljöstrategin bör ingå förslag till
            ett nordiskt initiativ (eftersom Norden har koldioxidskatt) för
            att dels genomföra en koldioxidskatt inom EG och dels utnyttja
            den politiska förändringen i USA till förnyade internationella
            förhandlingar kring klimat- konventionen i syfte att skärpa den.
            Riksdagen bör som sin mening ge rege- ringen detta till känna.
          </p>
          <p xml:id="i-gbGBNqa2Z9GukC8kkL7h1">
            Mot. 1992/93 US515
          </p>
          <p xml:id="i-94vU4daSJD6Wwj1hHo7fDf">
            15
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-006.pdf"/>
          <p xml:id="i-Shvem91A3ZLLjBzoXn8WNc">
            En analys av EG:s miljöpolitik ur svenskt perspektiv
          </p>
          <p xml:id="i-SAfX85UCy6nvKKmVi5p9c2">
            EG:s miljöpolitiska engagemang kom i gång på allvar först under
            1980-talets senare hälft. Miljöaspekter blir allt viktigare på
            en rad områden, från jord- bruk till utbildning. Det direkta regelverket
            kring miljöfrågor består av två huvudgrupper. De handelsrelaterade
            miljöreglerna är i princip bindande för alla medlemsländer. Särskilda
            hälso-, säkerhets- eller miljöskäl måste finnas för att undantag
            ska kunna göras. Ett exempel på sådant undantag är att EG- kommissionen
            i juni 1992 accepterade Tysklands totalförbud mot pentaklor- fenol.
            Pentaklorfenol är ett mycket giftigt ämne som används vid träimpreg-
            nering, mot mögelangrepp och som desinfektionsmedel. I princip
            råder se- dan den första juli 1992 förbud mot användande i EG,
            men vissa undantag har gjorts. Det är ännu rätt så ovanligt att
            medlemsländerna begär undantag av miljöskäl, men en noggrann analys
            av vilka undantag som beviljats och hur man argumenterat ger en
            bra grund för svenskt agerande för att hävda rätten till undantag
            i framtiden. Självklart bör den första utgångspunkten vara att
            nå så bra gemensamma regler att undantag inte behövs. Den andra
            typen av miljöbeslut är minimiregler t ex för utsläpp från an-
            läggningar av olika slag. Här har medlemsländerna rätt att skärpa
            sina egna lagar och regler, men inte att sänka kraven under EG:s
            miniminivå. Även om rätten att ligga över miniminivåerna finns
            så är det viktigt att arbeta för att dessa miniminivåer skärps.
            Försurningen i Sverige är av sådan omfattning att en skärpning
            av EG:s direktiv beträffande t ex kväveutsläpp är absolut nödvändig.
            Sverige bör göra en analys av de befintliga EG-direktiven beträf-
            fande utsläppsnivåer och till EG framföra krav på skärpningar
            som är beting- ade av den allvarliga försurningssituationen. Riksdagen
            bör som sin mening ge regeringen detta till känna. Sammanlagt
            har EG beslutat om cirka 200 miljöregleringar. De flesta i form
            av direktiv. Ambitionsnivån i medlemsländerna varierar betydligt,
            när det gäller att översätta — implementera — EG-besluten till
            egen lagstiftning. Det är av stort intresse att analysera de olika
            medlemsländernas miljöpolitik och senare mot bakgrund av en sådan
            analys söka verka pådrivande. I och med EES-avtalet blir många
            (ett femtiotal) av EG:s rättsakter på miljöområ- det gemensamma
            för EG och EFTA. Möjligheter öppnas också för EFTA- länderna att
            protestera mot de EG-länder som inte på ett tillfredsställande
            sätt införlivat de gemensamma besluten. Sverige bör vara aktivt
            på detta om- råde. Samspelet mellan de olika EG-organen måste
            också analyseras liksom samspelet mellan de olika medlemsländerna.
            Under senare år har ett mer aktivt miljöblock utkristalliserats
            bestående av framför allt Tyskland, Neder- länderna och Danmark.
            Mot dessa står andra länder som mestadels bromsar, t ex Storbritannien.
            EG-domstolens roll blir därmed betydelsefull. Men det finns också
            en tydlig vilja till ett ökat samarbete mellan Tyskland och Frank-
            rike på miljöområdet. Ett gemensamt naturvårdsområde ska upprättas
            och Frankrike tar över Tysklands s k duala system för förpackningsåtervinning.
            Det finns en ökad beslutsamhet från kommissionens sida att allt
            oftare dra ”olydiga” medlemsländer inför domstolen. Det gäller
            t ex Storbritannien som inte gjort miljökonsekvensbeskrivningar
            i tillräcklig omfattning. Portu-
          </p>
          <p xml:id="i-8e1SGGXVQALvAuqhUfy1pu">
            Mot. 1992/93 U515
          </p>
          <p xml:id="i-HLQSCuJpMmhbPbeb6L9xfm">
            16
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-007.pdf"/>
          <p xml:id="i-BwERj3zBihHzRLh9yuURZv">
            gal har fått tillsägelse om bristande regler för miljöfarligt
            avfall, PCB och skydd av vilda fåglar. Italien har fått kritik
            för dålig badvattenkvalitet, Irland har fått tillsägelse för brister
            när det gäller hantering av avfall och miljöfarligt avfall, Tyskland
            för hantering av s k restoljor och Luxemburg för dålig dricksvattenkvalitet.
            I hela EG finns också en växande miljömedvetenhet bland människor.
            En- gagemang för miljön är inte en särskilt svensk företeelse,
            utan delas av ett växande antal människor över hela världen. Det
            finns därför många goda samarbetsmöjligheter. I en analys av EG:s
            miljöpolitik ur svenskt perspektiv bör också en redo- visning
            av faktiska resultat finnas. Hur har olika utsläppsnivåer förändrats?
            Hur har luft- och vattenkvalitet påverkats? Dessa frågeställningar
            är exem- pel på vad som behöver belysas i en sådan analys. Den
            på uppdrag av EG- kommissionen utarbetade rapporten: ”The environmental
            dimension, task force report on the environment and the internal
            market”, bör självklart översättas till svenska. Den redovisar
            vad som kan bli konsekvenserna av den inre marknaden om inte de
            fyra friheterna kombineras med en aktiv mil- Jöpolitik. Men ur
            svenskt perspektiv bör man också ställa och försöka be- svara
            frågan, vad kommer förverkligandet av den inre marknaden att betyda
            för miljön i Sverige? Riksdagen bör som sin mening ge regeringen
            till känna vad som här anförs om behovet av en analys av EG:s
            miljöpolitik ur svenskt perspektiv.
          </p>
          <p xml:id="i-SRXShvaKtqNfkDwV1qdLgq">
            Substitutionsprincipen
          </p>
          <p xml:id="i-7w3w31DpZxvyUCW8qgC2Np">
            I Sverige finns den s k substitutionsprincipen inskriven i 5
            $ lagen om ke- miska produkter. Principen innebär att den som
            hanterar eller importerar en kemisk produkt skall undvika sådana
            kemiska produkter som kan ersättas med mindre farliga produkter.
            EG har inte någon motsvarande regel. Där- emot har EG skrivit
            under Bergen-deklarationen och står bakom uttalanden i Agenda
            21, som i princip motsvarar den svenska substitutionsprincipen.
            I Bergendeklarationen förbinder sig de deltagande länderna att
            ”aktivt verka för ett ersättande av farliga kemikalier med mindre
            farliga eller med sådana som kan hanteras på ett säkert sätt”.
            I Agenda 21 kapitel 19 punkt 49 sägs att ”regeringar bör, där
            så är lämpligt, i samarbete med berörda internationella organisationer
            och företag: (c) in- föra program och regler och vidta andra åtgärder
            för att precisera och mini- mera exponeringen för giftiga kemikalier
            genom att ersätta dem med mindre giftiga ämnen och slutligen avveckla
            kemikalier som utgör orimliga och i öv- rigt ohanterbara risker
            för människors hälsa och miljön....” Det finns därmed goda förutsättningar
            att hävda den svenska substitu- tionsprincipen och gå vidare med
            krav om ett regelverk på EG-nivå där sub- stitutionsprincipen
            kommer till tydligt uttryck. Riksdagen bör som sin me- ning ge
            regeringen till känna att substitutionsprincipen måste hävdas
            genom ett mer aktivt svenskt agerande. En förutsättning för att
            Sverige ska vara framgångsrikt när det gäller sub- stitutionsprincipen
            är dock att vi verkligen tillämpar den hemma. Många miljö- och
            hälsoskyddsnämnder, som med hänvisning till lagen om kemiska
          </p>
          <p xml:id="i-JeHoWde5Pi9nqB9R5vWRM8">
            Mot. 1992/93 US515
          </p>
          <p xml:id="i-FsoDBBGQ8duBAY4dkwTYW6">
            17
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-008.pdf"/>
          <p xml:id="i-YfWdSbTWcmikp8e1X5wZf">
            produkter krävt att kemiska produkter skall ersättas med andra,
            har mött hårt motstånd från företagare och affärsmän och det är
            långt ifrån klart hur regeln kan tillämpas. Kemikalieinspektionen
            har till viss del följt upp till- lämpningen, men det behövs en
            översyn över hur myndigheter på olika ni- våer tillämpar utbytesregeln
            och eventuellt ett politiskt klarläggande av hur substitutionsprincipen
            skall förverkligas i det konkreta tillsynsarbetet. Riks- dagen
            bör hos regeringen begära en översyn av substitutionsprincipens
            till- lämpning.
          </p>
          <p xml:id="i-KoRuuJnL2TD6mN5neB2iMn">
            EFEA till Sverige
          </p>
          <p xml:id="i-4CpnwytSvMLan6HSxSCHu8">
            EG har beslutat upprätta en europeisk miljöbyrå (european environmental
            agency). Den skall vara öppen för både medlemsländer och icke-medlems-
            länder. Den skall samordna en lång rad olika miljöaktiviteter.
            Gränsöver- skridande föroreningar skall prioriteras. Datainsamling
            och kunskapsupp- byggnad när det gäller Europas miljö är andra
            viktiga uppgifter. EEA skall samarbeta med olika länder kring
            nationella program. Miljöutvecklingsar- betet i förhållande till
            östra Europa är av största betydelse. Eftersom EG-länderna inte
            kunnat enas om till vilket land byrån skall för- läggas har arbetet
            med den försenats. EEA har blivit en bricka i det större spelet
            kring lokaliseringen av olika EG-organ, (t ex parlamentet). Sedan
            dessa frågor fått sin lösning vid Edinburghmötet i december 1992,
            borde frå- gan om EEA:s lokalisering kunna avgöras. Sverige bör
            anmäla sitt intresse för att bli det land som får härbärgera EEA.
            Uppbyggnaden av verksamhe- ten bör kunna starta omgående. Eftersom
            byrån skall vara öppen för såväl medlemsländer som icke medlemsländer
            så behöver det inte vara ett hinder att Sverige nu inte är medlem
            i EG (och kanske inte ens kommer att bli det). Det kanske till
            och med kan bidra till att frågan får sin lösning, att ett land
            som står utanför den hittillsvarande dragkampen, blir värdland.
            I Sverige finns en gedigen erfarenhet av miljöarbete på olika
            myndighets- nivåer, som kan vara värdefull vid uppbygget av byrån.
            Riksdagen bör därför som sin mening ge regeringen till känna att
            Sverige ska verka aktivt för att få bli värdland för EEA. En högt
            prioriterad uppgift för EEA måste vara att se till att miljöövervak-
            ningen blir tillfredsställande. En förutsättning för att vi ska
            kunna lösa miljö- problemen är att vi har goda kunskaper om miljökvaliteterna
            i olika områ- den. Det gäller i särskilt hög grad det forna Östeuropa.
            Miljödata är synner- ligen ofullständiga och de tidigare siffrorna
            i hög grad ”friserade”. En väsent- lig del i EG:s regelverk för
            miljöpolitik är upprättandet av miljökvalitetsnor- mer. Detta
            förutsätter att tillfredsställande data om den faktiska miljösitua-
            tionen, utsläppsnivåer m m finns tillgängligt.
          </p>
          <p xml:id="i-XZ5UVNoq6jKFByVikXXDQH">
            Trafiksystemen
          </p>
          <p xml:id="i-JDC4DwJBwt7RXdpiGSMN7p">
            Eftersom trafiken, i synnerhet vägtrafiken är en av de viktigaste
            källorna till luftföroreningar och andra miljöproblem, så måste
            trafiksystemen utformas på ett mer miljöanpassat sätt. Satsningar
            måste göras på järnvägarna, kom- bitrafiken och närsjöfarten.
            För sjöfarten saknas helt ett sammanhållet
          </p>
          <p xml:id="i-6YmGKDh6EumiprMBNiEP6h">
            Mot. 1992/93 US515
          </p>
          <p xml:id="i-KnpzQ1bNpfqUMFU4w26ZSa">
            18
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-009.pdf"/>
          <p xml:id="i-CAmHbZcPk4j7uJYPpke8QV">
            svenskt perspektiv. För t ex Vänersjöfarten kan ett ökat utbyte
            med EG/EF- TA-länderna betyda ett uppsving, förutsatt att Sverige
            blir mer aktivt på detta område och försöker planera för framtida
            behov. I Sverige bör en plan för utveckling av närsjöfarten upprättas.
            Sjöfarten är ett bra miljöalternativ för långa och tunga transporter,
            men det förutsätter givetvis höga nivåer på miljöskyddskraven
            för de bränslen som används och för båtarnas skyddsut- rustning.
            Från svensk sida tycks intresset för europeisk samplanering in-
            skränkt till Öresundsbron, som kommer att förstärka och öka belastningen
            på miljön i stället för att minska den. Det är hög tid att Sverige
            försöker bidra till en utveckling av trafiksystemen som minskar
            belastningen på miljön.
          </p>
          <p xml:id="i-22DrUp3DzkjvhVzwPxEFLt">
            Riksdagen bör som sin mening ge regeringen detta till känna.
          </p>
          <p xml:id="i-23r8a3khqUm2QUwM3pKdpc">
            Ingen sänkning av kraven
          </p>
          <p xml:id="i-6EoxfTVtXcLrBSr2pxFRGq">
            I EES-avtalet beviljades Sverige undantag för sina hårdare miljökrav
            på vissa områden. Sverige fick med anledning av EES-avtalet också
            skärpa sin miljöpolitik i flera avseenden. På de områden där Sverige
            har utvecklat en bättre miljöpolitik, med högre krav ska vi inte
            acceptera sänkta nivåer då villkoren omförhandlas eller i samband
            med medlemsförhandlingar, utan i stället genom formella och informella
            kontakter med EG:s institutioner och medlemsländer verka för att
            EG:s ambitionsnivåer höjs. Det är givetvis nå- gonting som måste
            förberedas genom ett aktivt arbete redan nu. Det gäller EG:s regler
            för klorerade organiska lösningsmedel, asbest, kvicksilver, arsenik,
            pentaklorfenol, kadmium, organiska tennföreningar, kadmium i gödselmedel,
            miljöfarliga batterier, ozonnedbrytande ämnen, samt kemiska bekämpningsmedel.
            Även beträffande avgasregler och kontroll och tillverkaransvar,
            miljö- klassning av personbilar, lastbilar och bussar måste Sverige
            kräva handlings- frihet tills gemensamma regler som inte understiger
            de nuvarande svenska uppnåtts. Riksdagen bör som sin mening ge
            regeringen detta till känna.
          </p>
          <p xml:id="i-Ggk2hSsTiJW7zCYVCGwqiC">
            Det forna Östeuropa
          </p>
          <p xml:id="i-7N942setVCaB8yx7vcrAGp">
            Inom EG pågår en livlig miljödebatt på olika områden. Ett åttiotal
            nya rätts- akter på miljöområdet är under utarbetande. Det finns
            farhågor kring för- verkligandet av den inre marknaden och det
            finns stora skillnader mellan medlemsländernas intensitet i miljöarbetet.
            Men de utan tvekan mest akuta och allvarligaste miljöproblemen
            i Europa finns i det forna Östeuropa. Pro- blemen är komplexa.
            Östra Europa är i viss mening att räkna till i-länderna, det finns
            omfattande tung industriverksamhet i många av länderna. Men när
            det gäller miljöskyddet hör länderna snarare till kategorin u-länder.
            Denna kombination av i- och u-landsutveckling är förödande. Fortfarande
            är mycket okänt beträffande miljöproblemens omfattning och utseende.
            Alla typer av kända miljöproblem finns, svavelutsläpp från omfattande
            hantering av högsvavlig brunkol med bristfällig (ofta obefintlig)
            rening, kväveutsläpp till vatten från jordbruk och bristande avloppsrening
            till luft (i takt med att bilismen nu ökar så ökar också östra
            Europas kväveut- släpp till luften), tungmetallutsläpp av stor
            omfattning. Enligt uppgift i SOU
          </p>
          <p xml:id="i-Q6SNNZ2acLbnG7nJJsCT4b">
            Mot. 1992/93 US515
          </p>
          <p xml:id="i-D7HGufPoBzWvgjs663hvUa">
            19
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-010.pdf"/>
          <p xml:id="i-AjNaR3ASDNd8GThTRGetoL">
            1990:88 (Nya mål och nya möjligheter) så släppte det forna DDR
            för något år sedan ut flera hundra ton kvicksilver per år. Tillgången
            på vatten är knapp och dricksvattnet är ofta starkt förorenat.
            I vissa områden är jordbruksmar- ken ödelagd och skogen mycket
            allvarligt skadad. Det gäller särskilt Tjeck- ien, sydvästra Polen
            och sydöstra delarna av det tidigare DDR. Beräkningar av s k kritiska
            belastningsgränser för svavel har visat på att reduktioner av
            svavelutsläppen i storleksordningen 9092 är nödvändiga. Genom
            återföreningen mellan östra och västra Tyskland har en mer med-
            veten satsning på miljöåtgärder inletts. Delvis med stöd från
            EG. Många miljöproblem som tidigare varit dolda har därmed blivit
            synliga och föremål för åtgärder. Det gäller t ex den omfattande
            handel med avfall som tidigare bedrevs. Avfall från Västtyskland
            tippades i Östtyskland utan vidare. När denna möjlighet att använda
            öst som soptipp försvunnit har engagemanget för att lösa avfallsproblemen
            inom EG vuxit. Utvecklingen på miljöområdet i det gamla Östeuropa
            kan inte skiljas från den ekonomiska utvecklingen i stort i dessa
            länder. Men det är inte givet att med miljöförbättringarna automatiskt
            medföljer en ekonomisk utveckling. Det behövs en medvetenhet om
            miljöeffekter och behovet av gott miljö- skydd i samband med resursöverföring
            och investeringar i östra Europa. I dag är åtgärderna för att
            hjälpa östra Europa på fötter dåligt samordnade och fullgott miljöunderlag
            saknas. En stor del av samordningsansvaret vilar på EG. Miljöproblemen
            är dock av den omfattningen att särskild samord- ning behövs.
            En internationell arbetsgrupp med bred kompetens inom forskning,
            nä- ringsliv och tillsynsverksamhet borde tillsättas för att bli
            navet i miljöåtgär- derna för östra Europa. En sådan grupp kan
            lämpligen knytas till EEA, när miljöbyråns verksamhet etablerats
            och tagit fart. Sverige bör väcka ett så- dant förslag i lämpliga
            internationella sammanhang. EG är en viktig aktör i sammanhanget.
            Riksdagen bör som sin mening ge regeringen detta till känna.
          </p>
          <p xml:id="i-A7d6gyJ7bcs8d4YR1AAaEp">
            Hemställan
          </p>
          <p xml:id="i-KtyvbUrHY3GNsFw8EoSKxq">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om en konkretisering av Agenda 21 på Europanivå, 2. att riksdagen
            hos regeringen begär förslag till särskild miljöstra- tegi för
            Sveriges deltagande i europeisk gemensam miljöpolitik, 3. att
            riksdagen som sin mening ger regeringen till känna vad i mo- tionen
            anförts om svenska initiativ för att påskynda genomförandet av
            en koldioxidskatt inom EG och nya förhandlingar och skärpningar
            av UNCED:s klimatkonvention, 4. att riksdagen som sin mening ger
            regeringen till känna vad i mo- tionen anförts om framställan
            till EG om behovet av skärpta utsläpps- direktiv, 5. att riksdagen
            som sin mening ger regeringen till känna vad i mo- tionen anförts
            om en analys av EG:s miljöpolitik ur svenskt perspek- tiv,
          </p>
          <p xml:id="i-KCsa8HxCYPNeEYQTxn3yVv">
            Mot. 1992/93 US515
          </p>
          <p xml:id="i-TFdZ3QcoEsin9WVLLt59Ej">
            20
          </p>
          <pb facs="riksdagen-motions-pdf/data/199293/mot_199293_UU_515/mot_199293_UU_515-011.pdf"/>
          <p xml:id="i-WetsfHJDsfmmh16XBn2A9C">
            6. att riksdagen som sin mening ger regeringen till känna vad
            i mo- - Mot. 1992/93 tionen anförts om nödvändigheten av att aktivt
            hävda substitutions- — US15 principen, 7. att riksdagen hos regeringen
            begär en översyn av substitutions- principens tillämpning i det
            konkreta tillsynsarbetet, 8. att riksdagen som sin mening ger
            regeringen till känna vad i mo- tionen anförts om att Sverige
            bör verka aktivt för att bli värdland för EEA, 9. att riksdagen
            som sin mening ger regeringen till känna vad i mo- tionen anförts
            om den framtida utformningen av trafiksystemen, 10. att riksdagen
            som sin mening ger regeringen till känna vad i mo- tionen anförts
            om att Sverige inte bör sänka sina miljöambitioner på de områden
            där EES-avtalet gett undantag, 11. att riksdagen som sin mening
            ger regeringen till känna vad i mo- tionen anförts om en internationell
            arbetsgrupp för miljöutveckling i Östra Europa.
          </p>
          <p xml:id="i-XSPfEnjaM9SpWQc71armYP" type="date">
            Stockholm den 26 januari 1993
          </p>
          <p xml:id="i-2NKWBU6dZFSds8tQEQUZzy">
            Annika Åhnberg (-)
          </p>
        </div>
      </div>
    </body>
  </text>
</TEI>
