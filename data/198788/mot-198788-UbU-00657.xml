<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-UbU-00657">
  <teiHeader>
    <fileDesc>
      <titleStmt>
        <title>om temaforskning om vatten i natur och samhälle</title>
        <author corresp="r-0 i-QcuhAzXJzRZwdpi69xfMhk">av Christer Nilsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om temaforskning om vatten i natur och samhälle</title>
          <idno type="rdwebb">GB02Ub657</idno>
          <rs type="number">Ub657</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GB02Ub657/text</ref>
          <ref type="dokument_url_html">http://data.riksdagen.se/dokument/GB02Ub657</ref>
          <ref type="dokumentstatus_url_xml">http://data.riksdagen.se/dokumentstatus/GB02Ub657</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Christer Nilsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-QcuhAzXJzRZwdpi69xfMhk</idno>
            <name>Christer Nilsson</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JW6hEf6ytipUq3hxiuYEKm" type="signed"/>
        <correspContext corresp="i-JW6hEf6ytipUq3hxiuYEKm">
          <note type="signatory" corresp="r-0"/>
          <note type="signatory" corresp="i-QcuhAzXJzRZwdpi69xfMhk"/>
        </correspContext>
        <correspAction xml:id="i-9KxGk3o98tGQwHTRzz8suE" type="submission">
          <date when="1988-01-26"/>
        </correspAction>
        <correspAction xml:id="i-9cG1wfoza6uZpoUVPSUbEB" type="referral">
          <date when="1988-02-02"/>
        </correspAction>
        <correspAction xml:id="i-Gxn7Av1CFDVKFL488giw4s" type="assigned">
          <date when="2014-11-19"/>
          <time when="16:48:37"/>
        </correspAction>
        <correspContext corresp="i-Gxn7Av1CFDVKFL488giw4s">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_ub_657/mot_198788_ub_657-001.pdf"/>
      <div xml:id="i-YEf9RR6MUd2DgcsyABDgPh" type="motHeader">
        <div xml:id="i-9rrsKAMGWnZtWobbKkKvss" type="motTitle"/>
        <div xml:id="i-2x35esZqmqSSCM36VF4hDU" type="motSubmissionInfo"/>
      </div>
      <div xml:id="i-WsHKF4htY3HvWC3bJiKBfg" type="motBody">
        <div xml:id="i-RhBh5ZCmHTKHxo17t29jPA">
          <p xml:id="i-WRMhAJjDfKKiUp3umZh4V8">
            Motion till riksdagen 1987/88:Ub657
          </p>
          <p xml:id="i-BxDgMn28YJkk6zRGxu1rWR">
            av Christer Nilsson (s) om temaforskning om vatten i natur och
            samhälle
          </p>
          <p xml:id="i-EFwkodNA7r6ekaEVE4qZSt">
            I Sverige har vi varit vana att obekymrade kunna dricka ett rent
            och välsmakande vatten antingen vi hämtar det från en brunn på
            gårdsplanen eller via ledningar får det från det kommunala vattenverket.
            Vi som bor i Sverige betraktar tillgång till rent och friskt vatten
            som en så naturlig del av välfärden att vi sällan reflekterar
            över dess betydelse. Mycken visdom finns nedlagd i det gamla talesättet:
            Man vet bäst vad vattnet är värt, när brunnen är tom. På senare
            år har rapporterna kommit tätt om att vårt dricksvatten är hotat.
            Försurningen har lett till försämrad vattenkvalitet i många brunnar
            på landsorten. Många människor, både fast bosatta och fritidsboende,
            drabbas därigenom oförskyllt av den försurning andra orsakar.
            Om försurningen, dess orsaker och verkningar har en omfattande
            forskning bedrivits i Sverige. Om ett helt annat, men minst lika
            allvarligt, dricksvattenproblem slog riksrevisionsverket (RRV)
            larm så sent som i december 1987: Även det dricksvatten som de
            kommunala vattenverken förser oss med kan vara otjänligt och rent
            av skadligt. Eftersom Sverige har så goda naturliga förutsättningar
            att hålla sina medborgare med ett bra dricksvatten har produktionen
            och distributionen av hävd ansetts vara en tämligen problemfri
            verksamhet. Samtidigt som betingelserna för produktionen av dricksvatten
            har ändrats ifrågasätts allt oftare vattnets kvalitet. Det finns
            all anledning att ägna frågorna om hur vi skall förses med ett
            gott, välsmakande och nyttigt dricksvatten ökad uppmärksamhet.
            RRV påpekade, som nämnts, nyligen i rapporten Skyddet av vårt
            dricksvatten (Dnr 1987:770), att kontrollen av dricksvattnets
            kvalitet är synnerligen bristfällig, vilket kan medföra och i
            vissa fall redan medfört att vattnet är otjänligt och därför olämpligt
            för människor att dricka och använda i matlagningen. Människor
            har rätt att ställa bestämda krav på dricksvattnet: Det skall
            naturligtvis smaka väl och inte lukta illa. Men konsumenterna
            skall också kunna lita på att vattnet är fritt från skadliga ämnen.
            Vattenproducenterna bör respektera och vara lyhörda för sådana
            krav samt göra sitt yttersta för att tillgodose dem. För närvarande
            finns utan tvivel betydande skillnader mellan allmänhetens krav
            på garantier att dricksvattnet skall vara giftfritt och producenternas
            förståelse för det berättigade i att ställa sådana krav.
          </p>
          <p xml:id="i-9pduBkARoE4KJafaPdoHUK">
            10
          </p>
          <pb facs="riksdagen-motions-pdf/data/198788/mot_198788_ub_657/mot_198788_ub_657-002.pdf"/>
          <p xml:id="i-51pk1gTKXaZW65t3NHgEjy">
            Samhället bör ägna sådan omsorg åt dricksvattenfrågorna att allmänheten
            återfår förtroendet för dricksvattnets kvalitet. Ehuru RRV:s granskning
            i första hand var inriktad på regler för rutinkontroll av dricksvatten
            fann man, anmärkningsvärt nog, att Sverige inte följt med i den
            tekniska utvecklingen på dricksvattenområdet. Det är naturligtvis
            angeläget att kompetensen på det rent dricksvattentekniska området
            förbättras. Lika angeläget är att analyserna av vattenkvaliteten
            inte begränsas till det i vattenverken producerade vattnet. Också
            det vatten som tappas ur kranarna hos konsumenterna bör analyseras.
            En djupare och framtidsinriktad analys av dricksvattenfrågan visar
            emellertid att blott en liten del av problemen med dricksvattnets
            kvalitet löses genom ökad provtagning. För att nödvändiga åtgärder
            skall kunna vidtas räcker det därför inte med att kunskaperna
            ökar; ny kunskap måste också sökas ur väsentligt vidare perspektiv
            än hittills. Därför krävs bl. a. studier av hur dricksvattnets
            beskaffenhet förändras samt att ny kunskap sprids till berörda
            personer inom dricksvattenområdet. Angeläget är också att få kunskap
            om allmänhetens syn på vilka föroreningar i dricksvattnet som
            kan och ej kan godtas. I det nu tillämpade fysikalisk-kemiska
            kontrollprogrammet analyseras huvudsakligen ämnen som är intressanta
            från driftsteknisk synpunkt. Däremot kontrolleras sällan eller
            inte alls förekomsten av tungmetaller och syntetiska, organiska
            ämnen, vilket är anmärkningsvärt med hänsyn till att dessa ämnen
            är hälsofarliga även i låga doser. Det kan tilläggas att de i
            Sverige vanligaste metoderna för vattenrening endast har marginell
            effekt på många syntetiska, organiska ämnen. För analyser av syntetiska,
            organiska ämnen krävs för övrigt specialkompetens och en utrustning
            som för närvarande bara finns på forskningslaboratorier. Lukt-
            och smakproblem är ett annat svårhanterligt fält. Den enskilde
            konsumenten märker naturligtvis om dricksvattnet luktar eller
            smakar illa; de flesta konsumentklagomålen på dricksvattnet gäller
            också illaluktande och illasmakande vatten. För att utreda ursprung
            och orsaker till att vattnet smakar och luktar illa krävs avancerad
            analysmetodik och utrustning. Lukt- och smakproblem är heller
            inte lätta att hantera med traditionell reningstek- nik. Ett utvecklingsarbete
            på detta område är angeläget. Smittspridning via dricksvattnet
            ligger bakom ett förhållandevis stort antal fall av mag- och tarmsjukdomar.
            RRV anför detta förhållande som ett argument för ökad kontroll.
            Men även här gäller att problemet blott till en del handlar om
            rutinkontroll. Då dricksvattnet varit smittkälla har de aktuella
            vattenverken som regel varit behäftade med allvarliga konstruk-
            tionstekniska brister. Bakom dessa har i sin tur funnits omedvetenhet
            om hur dricksvattenförorening kan uppstå. I ett program för förbättrad
            kontroll av vårt dricksvatten bör således ingå förslag om teknikutveckling
            och forskning. Som regel gäller att den önskvärda kompetensen
            knappast kan utvecklas utan närkontakt med en aktiv forskningsmiljö.
            Det är också fråga om att upptäcka och förebygga potentiella problem
            i en framtid. Förslag till åtgärder bör därför innefatta en förstärkning
            av institutioner som tidigt observerat att dricksvattenfrågorna
            rymmer andra sidor än de rent tekniska och visat vilja och förmåga
            att utveckla en egen kompetens på området.
          </p>
          <p xml:id="i-GzorMxFhgwEbTadAcVfYPX">
            Mot. 1987/88 Ub657
          </p>
          <p xml:id="i-QBdET2A9MKZQH7aFAsGYx8">
            1
          </p>
          <pb facs="riksdagen-motions-pdf/data/198788/mot_198788_ub_657/mot_198788_ub_657-003.pdf"/>
          <p xml:id="i-YUj1MLkPkGC7YxiDZpBLco">
            En viktig uppgift för de institutioner som forskar om dricksvatten
            är att medverka till ett större medvetande om problemen och till
            att kompetensen höjs hos de personer som sysslar med att producera
            dricksvatten. Därför är det en fördel om åtminstone en del av
            dricksvattenforskningen bedrivs vid institutioner som har god
            undervisningskompetens och egna program för utbildning av kvalificerad
            personal, t.ex. forskarutbildning. Av RRV:s rapport framgår nämligen
            — i varje fall indirekt — att behov finns av personer med forskarutbildning
            inom dricksvattenområdet. Från analytisk och behandlingsteknisk
            synpunkt finns åtminstone tre områden som inte kan bemästras enbart
            med hjälp av utökad rutinkontroll. Ett rör tillväxt av bakterier,
            svampar m. m. i ledningsnät. Inom detta område är förutsättningarna
            goda att bygga vidare på befintlig kompetens vid statens bakteriologiska
            laboratorium. Ett andra område rör organiska ämnen i dricksvatten
            med vidhängande problem: föroreningar med syntetiska, organiska
            ämnen, toxiska biproduk- ter av desinfektion samt dålig lukt och
            smak. Inom detta fält har temat Vatten i natur och samhälle (tema
            V) vid universitetet i Linköping utvecklat en för Sverige unik
            kompetens. Denna har dokumenterats genom det av statens naturvårdsverk
            finansierade forskningsprogrammet Dricksvattenkvalitet och hälsa,
            vilket nyligen avslutats. Tema V har genomfört sin dricksvatten-
            forskning vid det provisoriska laboratorium tema V disponerat.
            Förutsätt- ningarna att vidareutveckla forskningen om dricksvatten
            vid tema V har blivit bättre genom att temat fr. o. m. våren 1988
            disponerar ett välutrustat och modernt laboratorium, i vilket
            statsmakterna i byggnader och utrustning investerat ca 40 milj.
            kr. Ännu saknar emellertid tema V de nödvändiga ekonomiska resurserna
            att till fullo utnyttja laboratoriets kapacitet för forskning
            inom dricksvattenområdet. Ett tredje område handlar om att sätta
            in frågorna om hälsorisker och dricksvatten i ett samhällsperspektiv,
            nämligen att studera hur myndigheter- na bedömer, värderar och
            hanterar de risker som är förbundna med dricksvatten samt att
            följa allmänhetens inställning i dessa frågor. Även inom detta
            område finns god kompetens vid tema V. Med den stora betydelse
            dricksvattnet har för befolkningens hälsa och välbefinnande är
            det ytterst angeläget att våra kunskaper om dricksvattnets beskaffenhet
            ökar. Vid temat Vatten i natur och samhälle bedrivs naturve- tenskapligt
            och samhällsvetenskapligt baserad tvärvetenskaplig forskning och
            forskarutbildning om vatten med en för Sverige unik profil. Ett
            bra sätt att stärka den för kompetensutvecklingen nödvändiga forskningen
            om dricksvatten är, enligt min mening, att ge tema V möjlighet
            att på ett kraftfullt sätt utnyttja sin basorganisation och sitt
            laboratorium. Komplette- rad med projektinriktade anslag från
            olika sektorsorgan, skulle temat därmed ges tillfälle att bibehålla
            och vidareutveckla en framåtblickande och internationellt konkurrenskraftig
            forskning.
          </p>
          <p xml:id="i-2ZTXnzv2te4zaYrjSAvPwj">
            Mot. 1987/88 Ub657
          </p>
          <p xml:id="i-GjDV8deWYUk9PE9UekcQ5T">
            12
          </p>
          <pb facs="riksdagen-motions-pdf/data/198788/mot_198788_ub_657/mot_198788_ub_657-004.pdf"/>
          <p xml:id="i-BxuX6SK4bhpximgLZpp39z">
            Hemställan Mot. 1987/88
          </p>
          <p xml:id="i-RKoQdcpbsETMqR1Q91e1y1">
            Med hänvisning till det ovan anförda hemställs Up657
          </p>
          <p xml:id="i-2xNCunKir3E7eWWopuZHMd">
            att riksdagen som sin mening ger regeringen till känna vad i
            motionen anförts om behovet av resurser till forskning på tema
            V i Linköping.
          </p>
          <p xml:id="i-PReSJ5aaMB3VPYLuJVYHNi" type="date">
            Stockholm den 26 januari 1988
          </p>
          <div xml:id="i-4dRX6LR1DwCVh28B4gQZFY" type="signatureBlock">
            <p who="i-QcuhAzXJzRZwdpi69xfMhk" type="signature">
              Christer Nilsson (s)
            </p>
          </div>
          <p xml:id="i-MKaVFTS5uFbvS26M6hDxPk">
            13
          </p>
        </div>
      </div>
    </body>
  </text>
</TEI>
