<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03817">
  <teiHeader>
    <fileDesc>
      <titleStmt>
        <title>Utgiftsområde 21 Energi</title>
        <author corresp="i-HPYYRQv4ch2ZKcsG9Poys5">av Maria Weimer m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3817 av Maria Weimer m.fl. (L)</title>
          <idno type="rdwebb">H5023817</idno>
          <rs type="number">3817</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023817/text</ref>
          <ref type="dokument_url_html">http://data.riksdagen.se/dokument/H5023817</ref>
          <ref type="dokumentstatus_url_xml">http://data.riksdagen.se/dokumentstatus/H5023817</ref>
          <ref type="docx">http://data.riksdagen.se/fil/CFA62EA5-D620-4719-BCA4-D062F43BC447</ref>
          <ref type="pdf">http://data.riksdagen.se/fil/AE3DC2E3-D696-43E2-9C82-A07C7BD43F2F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NVTty5j6wcsTA9RMxpdcGc" type="signed"/>
        <correspContext corresp="i-NVTty5j6wcsTA9RMxpdcGc">
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
        </correspContext>
        <correspAction xml:id="i-LsjUkEBBxoqkkbSyML28pr" type="submitted">
          <date when="2017-10-05"/>
          <time when="16:13:58"/>
        </correspAction>
        <correspAction xml:id="i-8PCYRo2nozartR25fmzxEX" type="reviewed">
          <date when="2017-10-05"/>
          <time when="21:21:59"/>
        </correspAction>
        <correspAction xml:id="i-B6kD3Wud5oFRFGehkUUiLb" type="referred">
          <date when="2017-10-13"/>
        </correspAction>
        <correspAction xml:id="i-7oQ7xj59MzKg3R8y5qNHub" type="assigned">
          <date when="2018-09-20"/>
          <time when="14:37:28"/>
        </correspAction>
        <correspContext corresp="i-7oQ7xj59MzKg3R8y5qNHub">
          <ref type="assignedTo">Näringsutskottet</ref>
        </correspContext>
        <correspAction xml:id="i-6ZYpZWECciG9mPpjQS6kNs" type="behandlas_i"/>
        <correspContext corresp="i-6ZYpZWECciG9mPpjQS6kNs">
          <ref type="uppgift">2017/18:NU3</ref>
          <ref type="ref_dok_id">H501NU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU3</ref>
          <ref type="ref_dok_titel">Utgiftsområde 21 Energi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6vEwEWhfDeVudKQ38ANNFB" type="motHeader">
        <div xml:id="i-EwtWchbXyHi1Hd4rgw3k8Z" type="motTitle">
          Motion till riksdagen 2017/18:3817 av Maria Weimer m.fl. (L)
          Utgiftsområde 21 Energi
        </div>
      </div>
      <div xml:id="i-KEXodcaAm4g7h2vA43akwE" type="motBody">
        <div xml:id="i-CrhBgEQNS3v5hCo3wLLWPo" type="motProposal" subtype="förslag">
          <head xml:id="i-TBYsw1Nfpiraoxpk86cxXn">
            Förslag till riksdagsbeslut
          </head>
          <list xml:id="i-Eyiw1NDuQjD2FerQ1y9sfd">
            <item xml:id="i-TS6K5TstuLBHkXob3sGYqT" sortKey="Yrkande 1">
              Riksdagen anvisar anslagen för 2018 inom utgiftsområde 21 Energi
              enligt förslaget i tabell 1 i motionen.
            </item>
          </list>
        </div>
        <div xml:id="i-RTPcQx5SaABKwVWXRuNFLP" type="motContent">
          <head xml:id="i-GXWahYWF3JLyNvVzPoBhuB" type="h1">
            Motivering
          </head>
          <p xml:id="i-J2cuFMfx2rLYJAyfBuQ6qS">
            Liberal energipolitik fokuserar på en säker, effektiv elproduktion
            med små utsläpp av växthusgaser till konkurrenskraftiga priser.
          </p>
          <p xml:id="i-Bqi7MtRtnZhrQ1Z4qeW7Jz">
            Uppvärmningen av jorden genom ökade koldioxidutsläpp är den största
            framtidsutmaningen för vår generation. Vi ska ta oss an klimat-
            och miljöutmaningarna med en blandning av krisinsikt, framtidstro
            och realism. Vetenskap, fakta och teknikutveckling finner lösningarna.
            Marknadsekonomin och frihandel, inte politiker eller förbudspolitik,
            driver fram smarta hållbara lösningar.
          </p>
          <p xml:id="i-TuQ2tA4npimbzq5AquKciJ">
            Digitalisering och delningsekonomin banar väg för nya och klimatsmarta
            konsumtionsmönster. Elbilens frammarsch förändrar hela bilindustrin.
            Energibranschen ställer om, investeringar i fossil energi lönar
            sig inte. Fler människor på jorden får tillgång till klimatsmart
            energi i stället för hälsofarlig öppen eld och fossila bränslen.
            Nya jobb och marknader växer fram.
          </p>
          <p xml:id="i-JV6vA94g9YhDZESAb1mEyW">
            Att låta kärnkraft, vattenkraft, vindkraft och solkraft konkurrera
            på egna meriter är grunden för en liberal och fungerande energimarknad.
            Visionen för energipolitiken bör vara en långsiktigt hållbar och
            klimatneutral energiförsörjning med högsta möjliga försörjningstrygghet
            och energisäkerhet.
          </p>
          <p xml:id="i-2MWnxBUqvWSMN3uibMnLis">
            Näringsliv och privatpersoner måste kunna lita på en trygg elförsörjning
            med hög leveranssäkerhet till rimliga priser alla årets dagar.
            En långsiktig och stabil energiförsörjning är avgörande för klimatet,
            svenska jobb och svensk konkurrenskraft och därmed vår tillväxt
            och välfärd.
          </p>
          <p xml:id="i-BApCrDeJVXKCTMSsJ5ee1f">
            En ökad elektrifiering av samhället till exempel inom transportsektorn
            gör att behovet av fossilfri el ökar. Vi vill ha väl fungerande
            el- och energimarknader som driver på teknisk utveckling och kostnadseffektiva
            lösningar. Vi håller oss neutrala mellan olika energislag – så
            länge de är fossilfria – och vill ge likvärdiga villkor för koldioxidfria
            kraftslag. Det är därför som Liberalerna vill avskaffa elcertifikatsystemet.
            Riksdagens utredningstjänst har räknat ut att kostnaden för en
            ökad ambitionsnivå i elcertifikatsystemet från 2021 till 2045
            sammanlagt kan hamna på runt 100 miljarder kronor beroende på
            priserna på elcertifikatmarknaden. Det finns betydligt större
            klimatvinster att göra genom att värna vårt klimatsmarta energisystem
            och satsa på åtgärder inom de sektorer som har höga klimatutsläpp,
            som transportsektorn, processindustrin och jordbruket. Samhällsekonomiskt
            är det betydligt billigare att bestraffa det som ska bort snarare
            än att subventionera det som ska in.
          </p>
          <p xml:id="i-6NGwVggnHkr9N6fmAJrUkP">
            Vi är därmed fortsatt kritiska till den energiöverenskommelse
            som ingåtts mellan Socialdemokraterna, Moderaterna, Centerpartiet,
            Miljöpartiet och Kristdemokraterna. Överenskommelsen är dyr, dålig
            för Sverige och saknar klimatnytta. Vi är dock positiva till att
            effektskatten avskaffas och att fastighetsskatten på vattenkraft
            sänks. Liberalerna var det första partiet att driva frågan om
            avskaffad effektskatt på kärnkraft.
          </p>
          <p xml:id="i-ACsGv7XFFEPLt8Bft4CsG5">
            Elproduktion i EU ingår i det gemensamma utsläppshandelssystemet
            EU-ETS. Systemet med utsläppsrätter fungerar dock inte tillräckligt
            effektivt då överskottet på utsläppsrätter leder till för låga
            priser och bristande klimatstyrning. Sverige måste aktivt driva
            på för att effektivisera och skärpa systemet med utsläppsrätter.
            Dessvärre kan ökade subventioner till förnybar el i Sverige och
            andra EU-länder leda till att priset på utsläppsrätter sjunker
            och att lönsamheten för kolkraft därmed ökar. Subventioner kan
            alltså få konsekvensen att omställningen bort från fossil elproduktion
            försvåras och försenas.
          </p>
          <p xml:id="i-HTQg9YUe2TrWFHSu5TjQTc">
            Det finns stora fördelar med att öka sammankopplingen av elnäten
            i Norden och Europa. Sammantaget leder det till lägre kostnader
            och bättre miljöprestanda. Genom export av fossilfri el till våra
            EU-grannar kan vi medverka till klimatomställningen. För att de
            ekonomiska och miljömässiga nyttorna ska realiseras måste utbyggnaden
            av elproduktion och överföringskapacitet gå hand i hand. För att
            Sverige ska kunna exportera el måste det också finnas någon som
            kan och vill importera. Här behövs strategier och samverkan med
            berörda länder.
          </p>
          <p xml:id="i-Ve1WHmWJQox7jRQY9RB2V9">
            Genom vår fossilfria elexport bidrar vi samtidigt till våra grannars
            energisäkerhet och minskar deras beroende av osäkra energileverantörer.
            I tider av ökad konflikt i vårt närområde där bland annat gasleveranser
            används som politiskt påtryckningsmedel behövs en trygg energiförsörjning
            på europeisk nivå. Europas beroende av rysk gas måste minska och
            Sverige måste agera inom eu för att stoppa gasledningen Nordstream
            II.
          </p>
          <p xml:id="i-3iTGYiQFCitg5BeYRa6BpC">
            Regeringen har genom sin politik aktivt drivit på för stängningar
            av kärnkraftsreaktorer som genererar utsläppsfri el till både
            Sverige och våra grannländer. Som en konsekvens har vårt beroende
            av oljeeldning ökat eftersom effektreserven måste förlängas då
            den garanterar el även kalla vinterdagar. Mindre pålitlig el ger
            således ökat behov av en effektreserv. Regeringens löfte om att
            ställa miljökrav på effektreserven har dock inte infriats. I stället
            kommer effektreserven fortsatt handla om oljekraftverk. Under
            kalla vinterdagar kommer vi allt oftare vara tvungna att starta
            oljekraftverk eller importera el som kommer från olja, kol och
            gas.
          </p>
          <p xml:id="i-NyePfQx3YSgtajxKA22kza">
            Liberalerna välkomnar all form av fossilfri elproduktion men
            utbyggnaden ska drivas på av marknaden och byggas när den behövs
            och där den behövs. Förnybar energi ska vara ett medel för att
            uppnå billig och miljövänlig elproduktion och inte vara ett mål
            i sig själv. Det finns en stor efterfrågan och potential att fortsätta
            bygga ut energi från sol, vind, vatten och vågkraft. Vi ser gärna
            olika regelförenklingar för att underlätta utvecklingen.
          </p>
          <p xml:id="i-K339cuuwBAf1NpGdzuompA">
            I stället för att förenkla utökar regeringen ineffektiva subventioner
            för installation av solpaneler. Liksom solbranschen motsätter
            sig Liberalerna dessa subventioner eftersom de stoppar utvecklingen
            genom långa väntetider och krånglig administration. Dessutom bidrar
            subventionerna till att företagen slipper pressa priserna. På
            detta utgiftsområde och för år 2018 innebär det att 525 miljoner
            kronor avslås på anslag 1:7.
          </p>
          <p xml:id="i-NhZSL9CVheq2QwzA7aWRK8">
            I stället för kortsiktiga, krångliga och marknadsstörande subventioner
            vill vi förenkla reglerna för småskalig elproduktion. Till exempel
            vill vi att solpaneler på privata villatak i princip ska kunna
            sättas upp utan bygglov. Därtill vill vi titta närmare på möjligheten
            med ROT-avdrag för installation av solceller på villatak även
            vid nybyggnation. Vi vill också se över skattereglerna.
          </p>
          <p xml:id="i-JUtqpib2mEaNXZYWE2q2in">
            Regeringen har de senaste åren dessvärre fört en kortsiktig och
            ambivalent politik när det gäller småskalig energiproduktion.
            I budgetpropositionen för 2016 avskaffades skattefriheten för
            vissa småskaliga elproducenter. Det blev därmed svårare och dyrare
            för privatpersoner och företag att producera egen el. Liberalerna
            motsatte sig detta och har föreslagit att skattefriheten för småskalig
            elproduktion återställs. Skatten har nu sänkts för aktörer som
            äger flera mindre solcellsanläggningar med en total installerad
            kapacitet som överstiger 255 kilowatt. Den ekonomiska bördan minskar
            således men kvar finns den administrativa bördan som infaller
            vid skattskyldighet. Att en organisation blir skattepliktig för
            egenproducerad el innebär också att den blir skyldig att skattedeklarera
            all el som förbrukas, per anläggning. Därför missgynnas fortsatt
            exempelvis företag, landsting och kommuner som vill installera
            solceller på flera anläggningar. Skattebefrielsen för solenergi
            som produceras för eget bruk bör gälla alla, oavsett anläggningens
            toppeffekt och vi anser att skatten på egenproducerad solel därmed
            avskaffas. Sammantaget försvagar detta de offentliga finanserna
            vilket beskrivs närmare i denna motions skatteavsnitt.
          </p>
          <p xml:id="i-R4aW5WRudD4AkfuNvoxf2n">
            Regeringen gör en rad prioriteringar som Liberalerna är kritiska
            till. Det handlar till exempel om att skattemedel läggs på stöd
            och subventioner till vissa energislag som planeringsstöd eller
            marknadsintroduktion för vindkraft. Vidare föreslås sekondering
            av personal utomlands, samordning av hållbara transporter och
            informationsplattform för solceller. På detta utgiftsområde och
            för år 2018 avslås därmed anslag 1:5 och anslag 1:3 i sin helhet.
            Vidare avslås 5 miljoner kronor, 10 miljoner kronor och 5 miljoner
            kronor på anslag 1:1. Därtill anser Liberalerna att anslagsnivån
            för anslag 1:1 ska återställas till utfallet för 2015.
          </p>
          <p xml:id="i-9xZNR1fPx6gZwb3cb82nXp">
            Vidare gör vi andra prioriteringar än regeringen i denna budget
            och anser att kommunala energi- och klimatrådgivare ska bekostas
            inom ramen för befintliga medel. Detsamma gäller lokal och regional
            kapacitetsutveckling för klimat – och energiomställning. På detta
            utgiftsområde och för 2018 avslås därmed 25 miljoner kronor liksom
            125 miljoner kronor på anslag 1:2 liksom 65 miljoner kronor på
            anslag 1:10.
          </p>
          <p xml:id="i-UbirUxWmCX9YFTBYH1a95Y">
            Sveriges välfärd och tillväxt är beroende av en konkurrenskraftig
            industri, samtidigt står delar av industrin för en stor del av
            våra koldioxidutsläpp och alla insatser för att minska utsläppen
            är viktiga. Det behövs forskning och utveckling för att tillsammans
            med industrin få fram klimatsmarta lösningar. Till exempel pågår
            intressanta projekt för att på sikt kunna tillverka järn från
            järnmalm i Sverige utan utsläpp av koldioxid till atmosfären,
            något som bland annat kräver tillgång till mycket el. Inom ramen
            för vår särskilda satsning för nationella klimatinvesteringar
            som presenteras under utgiftsområde 20 avsätter vi 350 miljoner
            kronor för klimatsmarta lösningar som minskar industrins utsläpp.
          </p>
          <p xml:id="i-3WmdrJnwJuPAx2WjSp2PJH">
            Med en ökad andel förnybar energi ökar behovet av lagring och
            flexibilitet i energisystemet. Det behövs också en rad insatser
            och forskning för att minska utsläppen från industrin. Liberalerna
            anser därmed att de medel som avsätts under anslaget 1:4 Energiforskning
            ska ha ett tydligare fokus på just detta. Liberalerna föreslår
            vidare mer resurser på forskning och innovation kring energilagring
            och batterier. Det är positivt att regeringen under anslag 1:7
            avsätter 10 miljoner kronor för energilagring. Liberalerna vill
            dock öka satsningen. På detta utgiftsområde och för 2018 innebär
            det att 5 miljoner kronor tillförs anslag 1:7.
          </p>
          <p xml:id="i-9rapJJKkDgBczhNBwcAtyN">
            FN:s klimatpanel lyfter fram kärnkraften för att minska världens
            utsläpp. Fler dörrar måste hållas öppna för att säkerställa ett
            hållbart energisystem i framtiden. Fjärde generationens kärnkraftsreaktorer
            har potential att sänka utsläppen av koldioxid samtidigt som avfallet
            kan bearbetas och användas som bränsle. För klimatets skull bör
            förslaget från våra ledande tekniska universitet att bygga en
            svensk forskningsreaktor genomföras. I samband med behandlingen
            av forskningspropositionen tog Liberalerna upp frågan om en forskningsreaktor.
          </p>
          <p xml:id="i-GNqdK1Cat4fioswLngg4EX">
            Liberalerna föreslår att PLO-uppräkningen för åren 2018–2020
            justeras ned med 20 procent årligen. På detta utgiftsområde påverkas
            anslag 1:1 och 1:6.
          </p>
          <p xml:id="i-Qqpqbare2d2FQ149HeVCGq">
            Tabell 1 Anslagsförslag 2018 för utgiftsområde 21 Energi
          </p>
          <p xml:id="i-7mz12m6rKzkvkyzAEWZMeQ">
            Tusental kronor
          </p>
          <table xml:id="i-KqucALnemKNUa2c3hUyFYw">
            <row xml:id="i-P8MzSq1R6JL8FBgXjcCEqY" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen(L)
              </cell>
            </row>
            <row xml:id="i-DZCJGuGtKpgajh86BBmqBr">
              <cell>
                1:1
              </cell>
              <cell>
                Statens energimyndighet
              </cell>
              <cell>
                313 389
              </cell>
              <cell>
                −70 000
              </cell>
            </row>
            <row xml:id="i-8rqqVU14bkgCUVSkoT6JuU">
              <cell>
                1:2
              </cell>
              <cell>
                Insatser för energieffektivisering
              </cell>
              <cell>
                233 000
              </cell>
              <cell>
                −150 000
              </cell>
            </row>
            <row xml:id="i-hwCKEtQyUnaQyjuqF45ay">
              <cell>
                1:3
              </cell>
              <cell>
                Stöd för marknadsintroduktion av vindkraft
              </cell>
              <cell>
                10 000
              </cell>
              <cell>
                −10 000
              </cell>
            </row>
            <row xml:id="i-EeThUM2gWyFFMiohL7GcT7">
              <cell>
                1:4
              </cell>
              <cell>
                Energiforskning
              </cell>
              <cell>
                1 477 723
              </cell>
            </row>
            <row xml:id="i-G7j36ooen7X6SqdPBbjnMs">
              <cell>
                1:5
              </cell>
              <cell>
                Planeringsstöd för vindkraft
              </cell>
              <cell>
                85 000
              </cell>
              <cell>
                −85 000
              </cell>
            </row>
            <row xml:id="i-bkyTtx5VmZxrzpbu5kDPh">
              <cell>
                1:6
              </cell>
              <cell>
                Energimarknadsinspektionen
              </cell>
              <cell>
                120 914
              </cell>
            </row>
            <row xml:id="i-KCEuXYupyHyNX3ZJyMzBv3">
              <cell>
                1:7
              </cell>
              <cell>
                Energiteknik
              </cell>
              <cell>
                975 000
              </cell>
              <cell>
                −520 000
              </cell>
            </row>
            <row xml:id="i-nW748gAvu4omVmhJB3Ygk">
              <cell>
                1:8
              </cell>
              <cell>
                Elberedskap
              </cell>
              <cell>
                258 000
              </cell>
            </row>
            <row xml:id="i-XXtwqMaU34DnVG5Gcg1zhk">
              <cell>
                1:9
              </cell>
              <cell>
                Avgifter till internationella organisationer
              </cell>
              <cell>
                25 328
              </cell>
            </row>
            <row xml:id="i-KncNZAkbQymV5NXmZT8HEH">
              <cell>
                1:10
              </cell>
              <cell>
                Lokal och regional kapacitetsutveckling för klimat- och energiomställning
              </cell>
              <cell>
                90 000
              </cell>
              <cell>
                −65 000
              </cell>
            </row>
            <row xml:id="i-4aQHFpt1KuAgs5wkZ2zZEp">
              <cell>
                Summa
              </cell>
              <cell>
                3 588 354
              </cell>
              <cell>
                −900 000
              </cell>
            </row>
          </table>
        </div>
        <div xml:id="i-XES2qDVT8yYEeUdch3d3qe" type="signatureBlock">
          <list xml:id="i-9braq6s5qM3HhYBZqfBUSV">
            <item xml:id="i-KJ8LQUuRvXKbkKBwdpPfKk" type="signature">
              Maria Weimer (L)
            </item>
            <item xml:id="i-7dyRAduqgWTRvdDSv7NTrK" type="signature">
              Christer Nylander (L)
            </item>
            <item xml:id="i-GFGsh3HzUGVcMSQcdRCuSD" type="signature">
              Tina Acketoft (L)
            </item>
            <item xml:id="i-EPUPifZ4Ab7193U7k9u3hZ" type="signature">
              Emma Carlsson Löfdahl (L)
            </item>
            <item xml:id="i-85Hitu2wq599zsSbGL93wV" type="signature">
              Mats Persson (L)
            </item>
          </list>
        </div>
      </div>
    </body>
  </text>
</TEI>
