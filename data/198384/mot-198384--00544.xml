<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00544">
  <teiHeader>
    <fileDesc>
      <titleStmt>
        <title>Bevarande av svensk sång- och lektradition</title>
        <author>Anita Bråkenhielm och Blenda Littmarck</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bevarande av svensk sång- och lektradition</title>
          <idno type="rdwebb">G702544</idno>
          <rs type="number">544</rs>
          <ref type="dokument_url_text">http://data.riksdagen.se/dokument/G702544/text</ref>
          <ref type="dokument_url_html">http://data.riksdagen.se/dokument/G702544</ref>
          <ref type="dokumentstatus_url_xml">http://data.riksdagen.se/dokumentstatus/G702544</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LqLKSYqgPPCXT6xiy14Fyr</idno>
            <name>ANITA BRÅKENHIELM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>BLENDA LITTMARCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8wf9h75jPmX7gPorGK6J39" type="signed"/>
        <correspContext corresp="i-8wf9h75jPmX7gPorGK6J39">
          <note type="signatory" corresp="i-LqLKSYqgPPCXT6xiy14Fyr"/>
          <note type="signatory" corresp="i-3fAnC8TbAVjy9BhJnxfPUh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__544/mot_198384__544-001.pdf"/>
      <fw xml:id="i-FqTBwjDXSrS3tSmX6demYK">
        Motion 1983/84:544
      </fw>
      <div xml:id="i-PFygQTiKS9EZchBxDHnHeF" type="motHeader">
        <div xml:id="i-HpWf5rsvxTxznPtd4guHU3" type="motTitle"/>
        <div xml:id="i-BmRWWNphpwk2cNESZNMiGW" type="motSubmissionInfo"/>
      </div>
      <div xml:id="i-VKwCWEB3KASv4FYJyzWoKR" type="motBody">
        <div xml:id="i-J6EfVe8mhZQHkETn9RyVc8">
          <p xml:id="i-9qz5BD8Yi1VXZk1vgYpyF3">
            Anita Bråkenhielm och Blenda Littmarck Bevarande av svensk sång-
            och lektradition
          </p>
          <p xml:id="i-UYfb3knbKbzE2mbPtVUSx9">
            Den etniska och kulturella mångfald som det ökade internationella
            utbytet och våra många invandrargrupper på sikt berikar det svenska
            samhället med innebär samtidigt att det är nödvändigt att också
            slå vakt om vårt eget svenska traditionella kulturarv. En av de
            kulturskatter som hotar att drunkna i ett av moderna media förmedlat
            svall av nya impulser är en gemensam sångskatt. En svensk forskare,
            Märta Netterstad, har i en avhandling visat hur genom ett århundade
            den svenska folkskolan och dess sångböcker — under 1900-talet
            på ett självklart sätt kompletterade med psalmboken — genom generationer
            förmedlat en gemensam kunskap om melodier och texter, som kunnat
            användas för allsång och gemenskap långt utanför skolans ram.
            Sångskatten har genom decennierna förändrats och präglats av olika
            tiders mode och normer. Men förändringarna har varit förvånande
            långsamma och små, och en stomme av framför allt natur- och årstidsinriktad
            lyrik har bevarats liksom många psalmer och andliga sånger. Ett
            medel att även utanför skolan förankra ett gemensamt kulturarv
            av sång var stamsångerna. 1940-talets stamsånger känns delvis
            i dag främmande och nattståndna medan andra väl varit värda att
            överleva. Många svenska skolbarn har i dag t. ex. fått stifta
            bekantskap med vår egen nationalsång först efter det klassen hos
            läraren framfört en önskan ”snälla magistern kan vi inte få lära
            oss Sveriges ishockeysång”. Ungdomar som i dag lämnar den obligatoriska
            skolan har i allmänhet mycket ringa kännedom om svenska folksagor,
            den ord- och begreppsskatt som Bibeln tillfört vårt språk eller
            om svensk poesi och litteratur från Bellman till våra dagar. Många
            barn inhämtar mycket av detta genom egen läsning på fritiden,
            i synnerhet om man i hemmet stimulerar och något styr deras litteraturval.
            Men ungdomar från icke studievana miljöer blir som vanligt handikappade.
            På vissa områden är det också mycket svårt för hemmen att ge den
            stomme och den gemensamma kunskap som kan bli till glädje i samvaron
            med jämnåriga och med andra generationer: det gäller behovet av
            en gemensam sångskatt och kännedom om svenska folklekar och danser.
            Sång och dans övas bäst i större grupper, och för att man skall
            få glädje av kunskapen bör den delas av många. Även om traditionerna
            i mycket överlevt så långt som in på 1970-talet finns anledning
            känna oro för framtiden. Så här skriver Märta Netterstad i sammanfattningen
            av sin avhandling om den svenska skolsången:
          </p>
          <pb facs="riksdagen-motions-pdf/data/198384/mot_198384__544/mot_198384__544-002.pdf"/>
          <fw xml:id="i-YYCFMcjq8HUoNCpYgM7SZB">
            Mot. 1983/84:544 15
          </fw>
          <p xml:id="i-S7yQCiHeZsS9p3QhfEBbgM">
            När stamsångerna från 1943 upphörde att gälla 1968 skall detta
            ses som en föjd av en långverkande denationalisering och avveckling
            av traditioner i allmänhet. Som vi sett ingick åtskilliga sånger
            i en tradition som följer med till modern tid. Engagerade sångpedagoger
            har påtalat det svenska folkets möjligheter att bli ett sjungande
            folk men också dess oförmåga att utnyttja sina möjligheter. Vad
            det kommer att bli av den tradition som trots allt förts fram
            till 1970-talet är ovisst. De klagomål på skolbarnens begränsade
            repertoar och undervisning i sång som vi i dag kan lyssna till
            är likväl möjligen tecken på att det alltjämt finns krafter som
            verkar för att bibehålla åtminstone delar av det kulturarv som
            den traditionella skolsången består av.
          </p>
          <p xml:id="i-Cyqm5hj6biZKt7wcjm7v5W">
            Tidigare motioner till riksdagen med begäran om åtgärder för
            att återskapa en grund för en gemensam sångskatt har i princip
            behandlats välvilligt av utskottet. Att, som kultur- och utbildningsutskotten
            gjort, hänvisa till det rika utbud av sång och musik som dagens
            samhälle erbjuder, liksom till den självständighet för enskilda
            kommuners skolmyndigheter som läroplanen ger, är dock att missa
            själva idén om det centrala i ett gemensamt arv av gemensam kunskap:
            om sången skall vara till glädje och sammanhållning i allsång
            och större grupper måste alla känna till och behärska samma sånger,
            åtminstone en liten kärna av sådana. För dem som hade möjlighet
            att vara med erbjöd upplevelsen av många tiotusen människor som
            spontant den 4 oktober 1983 utanför riksdagshuset stämde upp Du
            gamla Du fria ett oförglömligt minne av gemenskap och samhörighet.
            Fler än regelbundna kyrkobesökare bör kunna få glädjen att vid
            tillfälle kunna stämma in i några av våra genom tiderna mest älskade
            psalmer — även om inte psalmböcker finns till hands. Innan det
            är för sent bör till kommande generationer räddas ett lämpligt
            urval av sånger av våra svenska folkvisor, de mest älskade av
            våra psalmer och väckelsesånger och sångbart tonsatt svensk poesi
            av slitstark natur som t.ex. Carl Michael Bellman och Evert Taube.
            Det förtjänar också påpekas att det faktum att man i mellanstadielärarutbildningen
            saknar obligatorisk utbildning i sång och musik gör att många
            barn riskerar att helt gå miste om en god sångundervisning. Med
            de allt större skolorna har också den gamla fina institutionen
            med skolkantorer — lärare med gedigen musikutbildning — snart
            försvunnit. Den utredning som sedan flera år arbetar med problemet
            att tillförsäkra de få återstående skolkantorstjänsterna acceptabla
            arbetsvillkor så att de kan besättas arbetar långsamt. Ansträngningarna
            att förbättra musiklärarutbild- ningen även med sikte på låg-
            och mellanstadiet bör intensifieras.
          </p>
          <p xml:id="i-LV8oNJdvVk3h5zjgGxUs9o">
            Enligt vår uppfattning bör alltså i läroplanen anges en gemensam
            minsta stomme av väl valda sånger och lekar. Det bör också övervägas
            om inte det bör vara en självklarhet att elever på mellanstadiet
            och högstadiet skall ha undervisning i muskämnet av lärare med
            erforderlig kompetens. Regeringen bör låta en enmansutredare inom
            utbildningsdepartementet eller skolöverstyrelsen inhämta förslag
            från Sveriges körsångarförbund,
          </p>
          <pb facs="riksdagen-motions-pdf/data/198384/mot_198384__544/mot_198384__544-003.pdf"/>
          <fw xml:id="i-BJTxewYdNu553CRch5Sr3m">
            Mot. 1983/84:544 16
          </fw>
          <p xml:id="i-T1c5edkWTfZSH38LNNA3D9">
            folkrörelser, kyrkor och samfund och andra organisationer där
            sång och/eller danslekar fortfarande lever kvar liksom från berörda
            lärarförbund. Efter remissförfarande bör därefter kunna sammanställas
            nya ”stamsånger” och ett minimikrav på kunskaper i gamla svenska
            lekar och danser, som genom den obligatoriska skolan bör göras
            till en del av ett bestående svenskt kulturarv i mångfaldens samhälle.
            En översyn bör göras med hänsyn till att dagens mellanstadielärare
            kan sakna musikutbildning och att bristen på behöriga lärare i
            musikämnet är stor på högstadiet. Med hänvisning till ovanstående
            hemställer vi 1. att riksdagen hos regeringen anhåller om åtgärder
            för bevarandet av en gemensam svensk sång- och lektraditon i enlighet
            med vad i motionen anförts, 2. att riksdagen hos regeringen anhåller
            om att en översyn görs av muskämnets ställning inom lärarutbildningen.
          </p>
          <p xml:id="i-XKe5KLAqzjzWpE6Hio7Egg">
            Stockholm den 18 januari 1984
          </p>
          <p xml:id="i-VdeozNtTFSwmKpw732yi4E">
            ANITA BRÅKENHIELM (m) BLENDA LITTMARCK (m)
          </p>
          <p xml:id="i-2QGAtUkj75G2gcfj8G4Nk5">
            minab/gotab Stockholm 1984 77575
          </p>
        </div>
      </div>
    </body>
  </text>
</TEI>
