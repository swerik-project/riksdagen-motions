<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968-höst-ak--01237">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968_höst_ak__1237/mot_1968_höst_ak__1237-001.pdf"/>
      <fw xml:id="i-78VBTWJbrzjAxuyQUz2tcL">
        2 Motion i Andra kammaren, nr 1287 år 1968
      </fw>
      <div xml:id="i-Xcf2WVG6tM6dPBczEWYt9" type="motHeader">
        <div xml:id="i-Sw3mEso4uJvhxZuysKnBcF" type="motTitle"/>
        <div xml:id="i-C3m64EuNoJZrCVFsU2C2QY" type="motSubmissionInfo"/>
      </div>
      <div xml:id="i-Sx1qfJEXoQTxYAMmPXoFDJ" type="motBody">
        <div xml:id="i-NdQ3wpTBqs1fu744TQbXtM">
          <p xml:id="i-9iAwwWAptzKtBa9FHZx1uR">
            Nr 1237
          </p>
          <p xml:id="i-UKdY3AjRSF4KJXwjGJiFxR">
            Av herr Sjöholm, i anledning av Kungl. Maj:ts proposition nr
            130, med förslag till införsellag m.m.
          </p>
          <p xml:id="i-XExjXLNUmo4YEzJLyzZF3D">
            Införselinstitutet är ett av de tvångsmedel som står de exekutiva
            myn- digheterna till buds. Det utgör ett för den enskilde allvarligt
            ingrepp i rät- ten att disponera en intjänt arbetsinkomst. Lagstiftningen
            har av hävd beaktat denna institutets för arbetslust och arbetsglädje
            menliga inverkan och gått försiktigt fram när det gällt att bestämma
            urvalet av de ford- ringar för vilkas indrivande införsel må tillgripas.
            Lika klart som det är att varje rättssamhälle måste vara utrustat
            med exekutiv befogenhet bor- de det vara att avgränsa denna befogenhet
            till förhindrande av att exeku- tionen skadar andra värden som
            i just rättssamhället måste te sig vikti- gare och i behov av
            skydd. Den exekutiva verksamheten får inte bli alltför effektiv,
            får inte utvecklas till ett självändamål som tränger undan andra
            samhällsfunktioners möjligheter att hävda sig och hos medborgarna
            in- gjuter föreställningen och känslan att det allmänna alltför
            brutalt och hårdhänt tagit parti för borgenärsintresset. Att här
            finna en tillfredsstäl- lande avvägning är förvisso icke lätt.
            Det lagförslag som nu föreligger i form av proposition nr 130
            tillgodoser icke någon sådan god avvägning varom ovan ordats.
            Den exekutiva rätts- utövningen föreslås bli föremål för en skärpning
            av sådan art att betydan- de olägenheter i en rad avseenden måste
            bedömas komma att inställa sig. Mot förslaget till ny införsellag
            finns ingen anledning till erinran. Det innehåller några klara
            förbättringar i förhållande till nu gällande lag, bl.a. i fråga
            om preskriptionsbestämmelser och möjligheterna att komma till
            rätta med direkta sabotage mot införselbeslut (22 $). Kritiken
            måste sät- tas in mot de delar av förslaget som döljer sig under
            propositionens be- teckning ”m.m.”. Regeringsförslaget åsyftar
            en ytterligt kraftig utvidgning av tillämp- ningsområdet för införselinstitutet
            men döljer detta under föregivande av att det generella prisgivandet
            av gäldenärens arbetsinkomst åt borgenärs- intresset skall hänföras
            under beteckningen utmätning i lön. Utmätning i lön är f. n. formellt
            möjlig för uttagande av alla former av exigibla ford- ringar.
            Institutet spelar emellertid av praktiska skäl en så undanskymd
            roll att det snarare låter sig konstateras att intjänt lön är
            exekutivt oåt- komlig för andra fordringar än familjerättsliga
            underhållsbidrag, vissa kommunala fordringar samt skatt, böter
            och viten, vilka alla är införsel-
          </p>
          <pb facs="riksdagen-motions-pdf/data/1968/mot_1968_höst_ak__1237/mot_1968_höst_ak__1237-002.pdf"/>
          <fw xml:id="i-HwEjS6uLeeEPE7b2Amoj41">
            Motion i Andra kammaren, nr 1237 år 1968 3
          </fw>
          <p xml:id="i-Sb44Qbr7qYQGMWYKTwjJi4">
            berättigade enligt vissa regler. Detta innebär sålunda att arbetstagarens
            löneförmån nu i praxis är skyddad från ingrepp för uttagande av
            vanliga civila fordringar liksom för skadeståndskrav. Regeringsförslaget
            betyder en radikal förändring härvidlag.
          </p>
          <p xml:id="i-KsVz5uaoTY1Kof9sqrD8sF">
            I nuvarande rättsläge äger utmätningsmannen icke anmoda arbetsgiva-
            ren att i förväg undanhålla lönemedel för anställd för möjliggörande
            av utmätning i lön. Utmätningsmannen har att inställa sig å platsen
            för lö- nens utbetalande vid tidpunkten för detta — detta reducerar
            av lättför- stådda skäl den praktiska användningen av denna verkställighet.
            Detta accentueras ytterligare av den omständigheten att lönebeloppen
            numera i allt större utsträckning utbetalas genom insättning å
            postgiro eller checkräkning, vilket effektivt utesluter möjligheterna
            till utmätning. Pro- positionen innehåller på denna punkt det
            anmärkningsvärda förslaget att utmätningsmannen i fråga om handläggningen
            av ärenden genom utmät- ning i lön skall äga ålägga arbetsgivaren
            att innehålla och tillställa utmät- ningsmannen viss angiven del
            av arbetstagares lön enligt beslut med fort- löpande verkan (förslag
            till lag om ändring i utsökningslagen, 67 a $ och följande). Detta
            är ingenting annat än ett införselbeslut som man av icke närmare
            angivna skäl i förslaget sorterat in under begreppet utmätning.
            I realiteten innebär detta sålunda att man föreslår att intjänt
            lön i fram- tiden skall kunna — genom införsel — tas i anspråk
            för fordringar av vad slag de vara må. Förslaget markerar ett
            övergivande av den allmänna var- samhet och den respekt för avlöningsförmånens
            värde för den anställde och den betydelse för hennes eller hans
            arbetslust som lagstiftaren tidigare låtit sig vägledas av. Denna
            grundläggande förändring i synen på dessa förhållanden är olycklig
            och därför beklaglig. Det är — som jag ovan påpekat — ett allmänt
            samhällsintresse att med- borgarna gör rätt för sig i sina ekonomiska
            mellanhavanden. Det är emel- lertid inte alltid ett samhällsintresse
            att medborgaren i det enskilda fallet genom exekutivt tvång bringas
            till sin förpliktelses fullgörande. Detta konstaterande är långt
            mindre samhällsomstörande än vad det i förstone kan förefalla.
            Utmätningsmannen har att handlägga ärenden av mycket skiftande
            be- skaffenhet och det är mänskligt och oundvikligt att han (eller
            numera ock- så hon) finner vissa vara mera angelägna än andra.
            Någon skillnad ibehand- lingen av dem kan självfallet icke få
            ske så länge de författningsenligt är jämställda. Det ankommer
            här på lagstiftaren att prioritera och att ut- rusta skilda arter
            av fordringar med skilda exekutiva förmåner. Så har hitintills
            skett, vilket varit en otvetydig fördel. När nu detta föreslås
            i princip skola överges och alla slag av fordringsanspråk avses
            skola bli i realiteten införselberättigade innebär detta en markant
            överkantring till
          </p>
          <pb facs="riksdagen-motions-pdf/data/1968/mot_1968_höst_ak__1237/mot_1968_höst_ak__1237-003.pdf"/>
          <fw xml:id="i-BjsGp5gBosLhUBFdkVuNi4">
            4 Motion i Andra kammaren, nr 1237 år 1968
          </fw>
          <p xml:id="i-VNPxzTzM4uJQuxRZDxxhhR">
            förmån för ett renodlat borgenärsintresse och till motsvarande
            men för i första hand gäldenärerna men också för andra värden
            och intressen. De- 'partementschefen snuddar något vid en väsentlig
            olägenhet utan att dock för närvarande vilja ta konsekvenserna
            av sina betänkligheter. Det gäller avbetalningshandeln och den
            inverkan på denna som frikostigare exeku- tiva möjligheter för
            säljarna kan befaras föra med sig. Det torde icke kun- na bestridas
            att avbetalningshandeln tagit en omfattning och former som måste
            ge anledning till viss oro och som ingalunda varit förutsedda
            vid av- betalningslagens tillkomst. Varor av mycket tvivelaktigt
            värde säljes — dess värre icke sällan med metoder som måste kallas
            otillständiga — utan att säljaren på minsta sätt bemödat sig om
            att undersöka köparens kredit- värdighet. Det är kort uttryckt
            ett oskick som här florerar och som sna- rare förtjänar samhällets
            fördömande än dess uppmuntran. Det nu aktuella lagförslagets realiserande
            skulle avgjort betyda en uppmuntran. Får säl- jaren en väsentligt
            utvidgad möjlighet att i efterhand klämma köpeskil- lingen ur
            köparen — genom nu föreslagna utmätning i lön/införsel — kom-
            mer vårdslösheten att tilltaga vid köpsluten. Enbart detta är
            ett tillräck- ligt skäl att icke utrusta varje slags fordran med
            införselrätt. Enligt förslaget skall denna nya form för utmätning
            i lön ha företräde framför införsel för böter och viten. Det är
            ett stadgande som skulle kom- ma att medföra åtskilliga komplikationer.
            Böter som icke erlägges skall anmälas till förvandling till frihetsstraff.
            Böter preskriberas inom så kort tid som tre år. Det synes icke
            kunna vara vare sig ändamålsenligt eller tillfredsställande att
            en införsel för böter skulle kunna avbrytas för att lämna företräde
            för uttagande av en avbetalningsskuld som vidlåder den bötfällde.
            Myndigheterna bidrar därmed till att böterna förblir obetalda
            till större eller mindre del med förvandlingstalan som resultat.
            Särskilt vid uttagande av skadeståndsfordringar, som regelmässigt
            är åtföljda av bö- tesförelägganden, torde denna påtalade komplikation
            bli vanlig. Det måste löna sig att arbeta. Det är icke alltför
            svårt att fatta att en arbetstagare som tvingas åse och uppleva
            hurusom en under hårt arbete förvärvad inkomst till större delen
            försvinner för att distribueras ut till skilda fordringsägare,
            som statsmakterna beviljat tillträde till löneförmå- nen, förlorar
            lusten att arbeta. Det preliminära skatteavdraget är redan det
            drygt. Under vissa månader kan kvarstående skatt göra anspråk
            på lönen och gör det i synnerhet för de särskilt arbetsamma som
            åtagit sig extra- arbete. Härtill kan komma införsel för äldre
            restförd skatt. Först i raden av anspråk anmäler sig oguldna underhållsbidrag.
            Skulle nu enligt pro- positionens förslag lönekuvertet hemsökas
            också av borgenärskrav av alla de slag kommer arbetsskyggheten
            att öka och den s.k. hoppjerkamenta- liteten att frodas och tilltaga.
            Såväl den enskilde arbetstagaren som sam-
          </p>
          <pb facs="riksdagen-motions-pdf/data/1968/mot_1968_höst_ak__1237/mot_1968_höst_ak__1237-004.pdf"/>
          <fw xml:id="i-QPyLcyBKp5appqxAjBtdqC">
            Motion i Andra kammaren, nr 1237 år 1968 5
          </fw>
          <p xml:id="i-Dj9ZpLzcP5B3WpsfGwJXGM">
            hället kommer att bli lidande. Det kan väl sägas att människor
            som ställer det så illa för sig får skylla sig själva. Ett socialt
            medvetet samhälle kan emellertid icke föra sådant tal. Samhällets
            ansvar omfattar även den miss- skötsamme. Också den ekonomiskt
            mindre välplanerande har rätt att i rim- lig utsträckning bärga
            frukterna av sin arbetsinsats. Effektiviteten hos exekutionsväsendet
            skulle efter ett realiserande av regeringsförslaget väsentligt
            ökas i fråga om enskilda mål. Detta kan be- räknas komma att likaså
            väsentligt öka ärendefrekvensen med ökat per- sonalbehov som given
            följd. Personalbekymren inom exekutionsväsendet är redan nu betydande
            och tål näppeligen någon ytterligare påspädning. Det vore i nuvarande
            situation med höga preliminära skatteavdrag — särskilt märkbara
            för lägre inkomsttagare som drabbas hårdast av fort- löpande stegrade
            kommunalskatter — mest näraliggande att överväga ett upphävande
            av rätten att meddela införsel för restförd skatt och för böter
            och viten; underhållsbidrag står givetvis utanför sådana överväganden.
            Att i stället bjuda ut arbetstagarens lön till ett obegränsat
            antal borge- närsintressen måste — även om vissa modifikationer
            är inbyggda i det till- lämpade systemet — te sig oklokt och olämpligt.
            Även om vårt land kan berömma sig av att ha en god socialvård
            bör inte samhället självt skapa vårdfall. Med åberopande av vad
            ovan anförts hemställer jag, I. att riksdagen måtte besluta att
            dels avslå Kungl. Maj:ts proposition nr 130 år 1968 till den del
            däri föreslås ändrade regler för utmätning i lön, dels vidtaga
            de föränd- ringar i föreslagen lagtext i övrigt som betingas av
            bifall till avslagsyrkandet; II. att vederbörande utskott måtte
            utarbeta lagtext i en- lighet med vad ovan yrkats.
          </p>
          <p xml:id="i-ULTuNtZirk7mdXHb6Trj4E">
            Stockholm den 22 oktober 1968
          </p>
          <p xml:id="i-De73EXCroNcRbnaF4CkSD8">
            Sten Sjöholm (fp)
          </p>
          <p xml:id="i-M1fkbTQ1UuLGE1LaELpKJ3">
            Alfa Boktryckeri AB, Sthlm 1968
          </p>
        </div>
      </div>
    </body>
  </text>
</TEI>
