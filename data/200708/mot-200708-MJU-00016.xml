<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00016">
  <teiHeader>
    <fileDesc>
      <titleStmt>
        <title>med anledning av prop. 2007/08:153 Enklare regler om kväveoxidavgiften</title>
        <author corresp="i-C2s3YhmmVmNkgvznmmnD4x">av Per Bolund (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:153 Enklare regler om kväveoxidavgiften</title>
          <idno type="rdwebb">GV02MJ16</idno>
          <rs type="number">MJ16</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ16/text</ref>
          <ref type="dokument_url_html">http://data.riksdagen.se/dokument/GV02MJ16</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ16</ref>
          <ref type="doc">http://data.riksdagen.se/fil/9C484C74-07D0-4760-9FB1-522F1CD24E61</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PXHymaHsQj47tmZfaYuqye" type="basedOn"/>
        <correspContext corresp="i-PXHymaHsQj47tmZfaYuqye">
          <ref>Proposition 2007/08:153</ref>
        </correspContext>
        <correspAction xml:id="i-3A1KQepP4piyD1ZFmcWd3P" type="signed"/>
        <correspContext corresp="i-3A1KQepP4piyD1ZFmcWd3P">
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-WXh2C8rN9P1kH214xDaFa9" type="referral">
          <date when="2008-06-10"/>
        </correspAction>
        <correspAction xml:id="i-6iH3SKup4Vu8QNyAHYtQkv" type="dismissal">
          <date when="2008-06-09"/>
        </correspAction>
        <correspAction xml:id="i-MueAUsftUpkzFd69c6RueH" type="dismissal">
          <date when="2008-06-09"/>
        </correspAction>
        <correspAction xml:id="i-R2hkhoTVCDWmLLPdwNmd4s" type="transfer">
          <date when="2008-06-05"/>
        </correspAction>
        <correspAction xml:id="i-AuzLLX4MBihNNYoKfETyEt" type="submission">
          <date when="2008-06-05"/>
        </correspAction>
        <correspAction xml:id="i-RMwzMkhByUR24J2MmJjKQG" type="assigned"/>
        <correspContext corresp="i-RMwzMkhByUR24J2MmJjKQG">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6c5dbV2Hv1sAV3EB324P1b">
            Förslag till riksdagsbeslut
          </head>
          <list style="ol">
            <item xml:id="i-Aw2jS9DqJA4JD4kt3N1iw2">
              Riksdagen tillkännager för regeringen som sin mening vad som
              anförs i motionen om att reglerna för uttag av kväveoxidavgift
              bör anpassas så att det medger uppfyllelse av miljömålen.
            </item>
            <item xml:id="i-JyHxvXgWXpWgRP5jT4mdAT">
              Riksdagen tillkännager för regeringen som sin mening vad som
              anförs i motionen om att endast energi som faktiskt används ska
              kunna ligga till grund för beräkning av kväveoxidavgiften.
            </item>
            <item xml:id="i-UwroraZ52emmGtGXQVzhvW">
              Riksdagen tillkännager för regeringen som sin mening vad som
              anförs i motionen om att Naturvårdsverket bör ges befogenhet att
              förelägga verksamhetsutövare att presentera korrekta mätningar
              samt utfärda föreskrifter om mätmetoder.
            </item>
          </list>
        </div>
        <div type="motContent">
          <head xml:id="i-Ek9rXXSDyX4LPgUUkYczLj" type="h1">
            Inledning
          </head>
          <p xml:id="i-Fn45aihEhA63GJxe4nLB2m">
            Kväveoxidavgiften infördes 1992 som en innovativ, måleffektiv
            och kostnadseffektiv åtgärd för att minska utsläppen av kväveoxider.
            Syftet var i första hand att minska problemen med försurning.
            Utsläpp av kväveoxider i luften bidrar också till över­gödningen
            genom att öka näringsbelastningen av såväl land- som vattenmiljöer.
            Det kan också bidra till folkhälsoproblem både direkt och indirekt
            genom bildning av skadligt marknära ozon. Minskning av utsläpp
            av kväveoxider är alltså avgörande för att begränsa försurning
            och övergödning samt för folkhälsan.
          </p>
          <p xml:id="i-Uy3C3oiYZPtAa3uLo7WKgE">
            Ett viktigt resultat av EU:s strategier mot försurning respektive
            marknära ozon var EU-direktivet om nationella utsläppstak (2001/81/EG),
            det s.k. takdirektivet. Direktivet innehåller mål för bl.a. hur
            mycket kväveoxider som varje land får släppa ut. Målåret är 2010.
            Sveriges mål sattes till ett utsläpp på högst 148 000 ton 2010.
            Det är i dagsläget oklart om Sverige kommer att klara målet. Naturvårdsverket
            bedömer att det krävs ytterligare åtgärder för att nå målet.
          </p>
          <p xml:id="i-Xs4ybR73hT9zYwe53SL5HX">
            Naturvårdsverket föreslog i en rapport 2005 en breddning och
            höjning av NOx-avgiften, som då var 40 kr/kg NOx. Rapporten redovisade
            konsekvenserna av en höjning till 50 respektive 60 kr/kg, och
            en breddning till industriella processer.
          </p>
          <p xml:id="i-XJNnwuzfLu58x3MfyA3HCk">
            Naturvårdsverket har också i en rapport från 2006 föreslagit
            en rad åtgärder för att ytterligare minska utsläppen. En åtgärd
            var att höja och bredda kväveoxidavgiften. Andra åtgärder tar
            framför allt sikte på transportsektorn. Flertalet av dessa har
            länge diskuterats, men dras i långbänk av den nuvarande regeringen.
          </p>
          <p xml:id="i-9DxCMiwwT2jo5fD59jvFNG">
            Miljömålsrådet har i rapporten från den fördjupade utvärderingen
            Miljömålen nu är det bråttom skrivit:
          </p>
          <p xml:id="i-X2WshiFxYq1LtdBMhQEogR">
            För att nå takdirektivets mål för kväveoxidutsläppen 2010 krävs
            snabba utsläppsminskningar. Ett avgiftssystem ger en kostnadseffektiv
            fördelning av åtgärderna, alltså kan ett effektivt styrmedel nyttjas
            ännu mera genom att utöka avgiftskollektivet. De externa kostnaderna
            är högre än avgiftens nivå, även med den redan genomförda höjningen.
            För minskade kväveoxidutsläpp från stationära källor föreslås:
            Breddning och uppdelning av avgiftskollektivet samt en höjning
            av NOx-avgiften till 60 kr/kg för stationära källor, utöver vad
            som föreslogs i budgeten 2007.
          </p>
          <p xml:id="i-Vk3ytEL65LGD8nLvyHX9Gh">
            Regeringen föreslog i budgetpropositionen för 2008 en höjning
            till 50 kr/kg med utvärdering efter två år. Utvärderingen sker
            således först efter målåret. Denna ambitions­nivå är alldeles
            för låg och takten är för långsam. Den riskerar att leda till
            att vi inte klarar vårt åtagande enligt takdirektivet.
          </p>
          <head xml:id="i-UTvDKqRabvraK9kmCn3HGj" type="h1">
            Regelförenkling får inte äventyra måluppfyllelsen
          </head>
          <p xml:id="i-XqdHGNtiCYKRKGhB2MFEZk">
            Det är symtomatiskt för regeringens miljöpolitik att man i ett
            sådant läge bara lägger fram en proposition om regelförenkling
            om kväveoxidavgiften. Miljöpartiet anser att det är viktigt med
            regelförenklingar och stöder en ökad kostnadseffektivitet. Men
            dessa värden får inte uppnås på bekostnad av måleffektiviteten.
            Genom att regeringen prioriterar en proposition om regelförenkling
            före förslag om verkningsfulla åtgärder för att nå miljömålen
            och bindande EU-åtagande, är risken stor att varken miljömål eller
            takdirektiv kommer att kunna uppnås.
          </p>
          <p xml:id="i-BuwBchQrGAEAhDQjApuDy">
            Takdirektivet är en central del av försurningsstrategin, som
            i sin tur var resultatet av en aktiv svensk insats i EU. Det är
            viktigt att vi kan vårda det resultatet och fortsätta att driva
            på för minskad miljöbelastning. Åtgärder i andra länder är nödvändiga
            för att klara våra miljömål för försurning och övergödning och
            för att undvika ohälsosam stadsluft. Sverige är en nettoimportör
            av kväveoxider från andra länder. Nu är risken stor att flera
            länder inte klarar sina åtaganden enligt takdirektivet. Dessutom
            är ett nytt direktiv under förberedelse. Om Sverige inte klarar
            sitt eget åtagande är det ett stort bakslag för processen och
            ett dåligt föredöme. Om vi däremot klarar vårt åtagande med marginal
            har det en viktig signaleffekt både gentemot kommissionen och
            mot andra länder inför den fortsatta hanteringen av såväl det
            nya som det gamla takdirektivet.
          </p>
          <p xml:id="i-63hyMgYvsnbDxHVL65UgLk">
            NOx-avgiften var på 40 kr/kg när den infördes 1992. I praktiken
            har den reala avgiften minskat sedan dess, trots höjningen i år.
            Naturskyddsföreningen har föreslagit att NOx-avgiften indexregleras
            enligt den nivå den hade när den infördes. Omräknat till 2005
            års prisnivå skulle det ge en avgift på ca 64 kr/kg. Det behövs
            alltså en rejäl höjning nu bara för att uppnå den ursprungliga
            nivån justerad för inflation, och en årlig justering i fortsättningen.
          </p>
          <p xml:id="i-16Qd9qd4cD61rr7Zgfr6vT">
            Miljöpartiet instämmer i att avgiftsnivån inte får urholkas över
            tiden. Men vid fast­ställandet av avgiften anser vi att det är
            ännu viktigare att ta hänsyn till måluppfyllelsen och samhällets
            värdering av skadorna från utsläppen.
          </p>
          <p xml:id="i-BGgrY1QvyBGcJj23maGxzw">
            Redan de kostnader som kan relateras till hälsoeffekterna som
            orsakas av NOx-utsläppen har uppskattats av SIKA vara 62 kr/kg
            vid 2001 års prisnivå. Därtill kommer negativa effekter av försurning
            och övergödning.
          </p>
          <p xml:id="i-HYRZLjcjgd9oYD2MB1SMnW">
            Måluppfyllelsen beror inte bara av NOx-avgiften, utan också av
            andra åtgärder framför allt inom transportområdet. Ju mer man
            gör inom transporten, desto mindre behöver NOx-avgiften vara för
            att klara målen. Eftersom åtgärder inom transport­området förhalats
            blir det helt nödvändigt att använda NOx-avgiften.
          </p>
          <p xml:id="i-mGUb1dMHhYZ2xPCmaFXR2">
            Naturvårdsverket har i rapporter såväl 2004, 2005 som 2006 behandlat
            frågan om en breddning av NOx-avgiftssystemet till att omfatta
            även industriella processer. Naturvårdsverket visar att en breddning
            till att omfatta industriella processer (med undantag för fyra
            industrier)vid en höjning av NOx-avgiften till 60 kr kan ge ett
            betydande bidrag till måluppfyllelsen. En sådan breddning av systemet
            bör göras för att bidra till att klara Sveriges bindande åtagande
            till 2010 enligt takdirektivet.
          </p>
          <p xml:id="i-TgijWabwAS3jsHEWuxBKGF">
            Riksdagen bör uttala som sin mening att regelförenklingen inte
            bör prioriteras på bekostnad av måluppfyllelsen. Därför bör avgiften
            justeras på så sätt som behövs för att klara målen och bättre
            avspegla samhälleliga kostnader för utsläppen.
          </p>
          <head xml:id="i-Je3fHrtBbBxvHCjx7GeR8V" type="h1">
            Nyttiggjord energi
          </head>
          <p xml:id="i-JQEVtJnjmxbPCmkRho6Zhs">
            Regeringen föreslår att kravet på att mäta nyttiggjord energi
            tas bort i lagen (1990:613) om miljöavgift på utsläpp av kväveoxider
            vid energiproduktion. Begreppet nyttiggjord energi har två funktioner
            i kväveavgiftssystemet. Dels ligger det till grund för vilka anläggningar
            som ska ingå i systemet. Enligt 3 § finns en gräns vid 25 GW.
            Dels ligger det till grund för hur mycket av avgiften som återförs
            till respektive anläggning enligt 15 §.
          </p>
          <p xml:id="i-D1KWPYqVcDZc4vgyC3359r">
            Miljöpartiet tillstyrker förslaget om att mängd nyttiggjord energi
            inte ska behöva mätas för att fastställa vilka anläggningar som
            skall ingå i systemet, om så inte är nödvändigt. Detta är en välkommen
            regelförenkling.
          </p>
          <p xml:id="i-T7bZ5BMM5QGjj6a9k55k21">
            Däremot kommer mängden nyttiggjord energi att behöva mätas också
            i fortsättningen för att kunna beräkna återförande av avgiftsmedel
            (som i detta sammanhang kallas för tillgodoförande). Alternativet
            är att uppskatta den nyttiggjorde energin utifrån beräkning av
            tillförd energi och verkningsgrad för produktionsenheten. Detta
            skulle ge orimliga effekter genom att energislöseri gynnas. Det
            väcker också frågan om definitionen av nyttiggjord energi.
          </p>
          <p xml:id="i-Q9PAgK7LknN1p8c6SjAtKM">
            Under remissbehandlingen av Naturvårdsverkets förslag från 2005
            framgick att dåvarande Svenska Renhållningsverksföreningen ansåg
            att nyttiggjord energi skulle kunna tolkas som den energi som
            görs tillgänglig för nyttiggörande utanför anläggningen, oavsett
            hur användaren väljer att använda energin.
          </p>
          <p xml:id="i-Hfi3xAj8CtG293dzZszhu6">
            Denna tolkning motsägs av proposition 1989/90:141 där det finns
            en författnings­kommentar till 3 §. Där står bl.a.
          </p>
          <p xml:id="i-MsDVXL46YAWjbbsry9fDhX">
            Som framgår av 1 § kan energiproduktion avse både elkraft och
            elvärme. Energi som utnyttjas internt inom anläggningen skall
            medräknas. Däremot skall energi som inte har nyttiggjorts utan
            t.ex. har kylts bort inte ingå.
          </p>
          <p xml:id="i-23e9j2WQo98cYy2fQx7sPs">
            Det kan vara rimligt att samma förhållande bör gälla för hur
            mängden nyttiggjord energi enligt 15 § ska beräknas. Men i förordningen
            (1991:339) om miljöavgift på utsläpp av kväveoxider vid energiproduktion
            framgår av 3 och 4 §§ att tillgodoföringen till de avgiftsskyldiga
            ska utgå ifrån den sökandes energiproduktion under redovisnings­perioden.
            Detta ger visst stöd för Renhållningsverksföreningens tolkning.
            Såsom förordningen är skriven får anläggningen återföring baserad
            på mängd energi som produceras, oavsett om den används eller inte.
          </p>
          <p xml:id="i-Qg3QbDD1ws8jvYVWmxuPJB">
            Miljöpartiet anser att detta är orimligt. Energiproducenter ska
            inte kunna få återföring av kväveoxidavgiften för t.ex. värme
            som dumpas i havet. Ett sådant slöseri borde strida mot miljöbalkens
            resurshushållningsprincip i de allmänna hänsynsreglerna. Men så
            kommer av allt att döma att ske i stor utsträckning vid det planerade
            fossilgaseldade Öresundsverket i Malmö som kommer att släppa ut
            mycket av den producerade värmen i Öresund eftersom efterfrågan
            på fjärrvärme i regionen är mättad. Riksdagen bör tillkännage
            för regeringen som sin mening att endast energi som faktiskt används
            ska kunna ligga till grund för tillgodoföringen av kväveoxidavgiften.
            Detta bör klargöras i förordning och föreskrift.
          </p>
          <head xml:id="i-BXDaGjyoAuju4frKcooGL4" type="h1">
            Föreläggande och föreskrifter
          </head>
          <p xml:id="i-TMEWVyfL46g8avJu2SQSr7">
            Naturvårdsverket föreslog att verket skulle få befogenhet att
            vid vite kunna förelägga verksamhetsutövare att presentera korrekt
            utförda mätningar och få föreskriftsrätt beträffande metod för
            mätning av nyttiggjord energi.
          </p>
          <p xml:id="i-8dFiE74h6zSyfFQqaSdDKy">
            Vid remissbehandlingen ansåg Miljööverdomstolen att förslaget
            att ge ut föreskrifter med krav på hur bestämning av nyttiggjord
            energi ska ske är av särskild vikt. Också SWEDAC var positiv.
            Regeringen har avfärdat förslaget utan motivering.
          </p>
          <p xml:id="i-2AmYR8Nw8du9oVAUhRXzRa">
            Normalt ska verksamhetsutövare inte behöva utföra särskilda mätningar
            i fortsättningen. Det brukar gå att bedöma på annat sätt om man
            överskrider gränsen för att ingå i systemet. Mängden nyttiggjord
            energi bör för energiproducenter kunna beräknas utifrån mängd
            försåld energi. Men om det uppstår meningsskiljaktigheter eller
            tvist kan det behövas ordentliga mätningar, som bevisunderlag.
            Därför är Miljööverdomstolens synpunkter av särskild betydelse.
          </p>
          <p xml:id="i-4BiozQab34PPSwc9vMqmx6">
            Miljöpartiet anser att Naturvårdsverkets förslag om föreläggande
            och föreskrift bör tillstyrkas.
          </p>
        </div>
        <div type="motSignatures">
          <list>
            <item xml:id="i-9MV8bS5zD2etEqX5Ra44wk" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
