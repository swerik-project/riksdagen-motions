<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00206">
  <teiHeader>
    <fileDesc>
      <titleStmt>
        <title>Bohusbanan</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bohusbanan</title>
          <idno type="rdwebb">GX02T206</idno>
          <rs type="number">T206</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T206/text</ref>
          <ref type="dokument_url_html">http://data.riksdagen.se/dokument/GX02T206</ref>
          <ref type="dokumentstatus_url_xml">http://data.riksdagen.se/dokumentstatus/GX02T206</ref>
          <ref type="doc">http://data.riksdagen.se/fil/2550CC3F-C383-45ED-B6EC-3C575880FA43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4jW5CpWimoRrgW8E2AgWuu" type="signed"/>
        <correspContext corresp="i-4jW5CpWimoRrgW8E2AgWuu">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-8WawbKGDoP4meZZzGuT7mL">
          <date when="2009-10-01"/>
        </correspAction>
        <correspAction type="submission" xml:id="i-6MtqjFaK7ZC4N4sJxawzor">
          <date when="2009-09-29"/>
        </correspAction>
        <correspAction type="transfer" xml:id="i-75GySGmgqu9pMXXRebP26o">
          <date when="2009-09-29"/>
        </correspAction>
        <correspAction type="assigned" xml:id="i-WDY1hsQM3yBJTgbqr8N6PD"/>
        <correspContext corresp="i-WDY1hsQM3yBJTgbqr8N6PD">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-W4HSjjBCtBGnxm2udhvPXC">
            Förslag till riksdagsbeslut
          </head>
          <p xml:id="i-VHj4Y9PTKMpK4aRjUCBP5P">
            Riksdagen tillkännager för regeringen som sin mening vad som
            anförs i motionen om Bohusbanan.
          </p>
        </div>
        <div type="motContent">
          <head type="h1" xml:id="i-RZ8483HJijqe1ZDFyWrMDX">
            Motivering
          </head>
          <p xml:id="i-LC2ZAAbaGQezXjJ4diGf2C">
            Ända sedan Sverige och Norge var en union har drömmen om en länk
            mellan ländernas järnvägar funnits. Det är inte ens tre mil mellan
            Bohusbanans norra ändpunkt i Strömstad till Östfoldbanan mot Oslo
            på norsk sida. En förbindelse däremellan skulle förkorta tågresan
            mellan Göteborg och Oslo avsevärt. På Bohuskusten finns en viktig
            besöksnäring och det skulle vara miljömässigt hållbart med en
            snabbare bohusbana som fortsatte hela vägen till Oslo. En resa
            med snabbtåg Göteborg och Oslo skulle gå på två timmar. Det är
            dags att inse nyttan av en sådan sammanbindning och förverkliga
            denna dröm! Vinsterna är stora för såväl pendlare som klimatet.
            Hela regionen skulle bli en mycket mer attraktiv miljö att leva,
            arbeta och bo i.
          </p>
          <p xml:id="i-BtAkZRzoRfVXv6esQJregL">
            En omfattande upprustning av den befintliga Bohusbanan krävs
            dock för en sådan förbindelse. Bland annat håller en relativt
            lång bit av infarten till Strömstad så låg standard att tillåten
            hastighet inte är mer än 30 km/h. På flera håll pågår upprustning
            av Bohusbanan, bland annat mellan Göteborg och Uddevalla. Projektet
            inleddes av Banverket 2007 med syfte att göra sträckan hållbar
            för tätare och mer flexibel trafik och beräknas vara klar i slutet
            av 2010. Banan ska utrustas med fjärrblockering och nya signalställverk
            ska installeras, även stationsbyggnader och signalskyltar ska
            förnyas. Utbyggnaden mellan Göteborg och Stenungsund är en annan
            del som färdigställdes i december 2008.
          </p>
          <p xml:id="i-3cQYwzNgTjCs8E1z9fN2Sr">
            Många förbättringar sker alltså av järnvägen i dessa regioner.
            Att förbättra och modernisera en järnvägsbana måste vara betydligt
            lönsammare än att bygga nytt. Det borde därför vara en självklarhet
            att man kan köra snabba moderna tåg hela vägen till Strömstad.
            Lika självklart borde det vara att satsa på att bygga vidare för
            att knyta an till Östfoldbanan. Varför inte använda den gamla
            Svinesundsbron till att köra persontåg på? Det skulle den tåla
            och det skulle bli en av höjdpunkterna på resan till Oslo. Eftersom
            den gamla Svinesundsbron inte tål tunga laster föreslår jag att
            godset får fortsätta att ta vägen över Dalsland.
          </p>
          <p xml:id="i-3ytTQjq3hz5s5hKfLafCks">
            Nu lägger staten ned ansenliga summor för att bygga Norrbotnia-
            och Botniabanan. Ett av skälen för att bygga dessa banor anges
            att man måste bygga där folket bor. Godset kommer även fortsättningsvis
            att gå på stambanan genom Norrland. Likadant borde man tänka när
            det gäller Bohusbanan. Folket bor utefter kusten och under sommarhalvåret
            ökar befolkningen avsevärt. Nu kommer regeringen tillsammans med
            regionen att satsa stort på infrastrukturen i Västra Götaland
            i det så kallade Västra Götalandspaketet. En satsning på Västlänken
            och en regionförstoring baserad på pendel- och regiontågstrafik
            lägger grunden till en framtida spännande region som sträcker
            sig från Malmö i söder till Oslo i norr. Norra Bohuslän blir då
            en del i ett 7-miljonersstadsbälte. Nu är det dags att tänka visionärt
            och använda befintliga banvallar för att få fungerande tågtrafik
            utefter hela kusten från Malmö till Oslo via Strömstad.
          </p>
        </div>
        <div type="motSignatures">
          <list>
            <item xml:id="i-aUQf59cceks1mBaL3P1We">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
