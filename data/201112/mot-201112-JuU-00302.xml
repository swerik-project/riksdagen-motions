<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00302">
  <teiHeader>
    <fileDesc>
      <titleStmt>
        <title>Rättssäkerheten i skiljeförfaranden</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäkerheten i skiljeförfaranden</title>
          <idno type="rdwebb">GZ02Ju302</idno>
          <rs type="number">Ju302</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju302/text</ref>
          <ref type="dokument_url_html">http://data.riksdagen.se/dokument/GZ02Ju302</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju302</ref>
          <ref type="doc">http://data.riksdagen.se/fil/36153AD7-01F0-46B5-85FA-469B39A03AE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AghLSGYF3bH5YEuT9gjDd5" type="signed"/>
        <correspContext corresp="i-AghLSGYF3bH5YEuT9gjDd5">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-WpwTRcdcGLWddgdaUtKiwJ"/>
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction xml:id="i-5QPxJ4HVFP91VVEU35z2BJ" type="numbering">
          <date when="2011-10-06"/>
        </correspAction>
        <correspAction xml:id="i-3SdCbRHy7asxvteNZJEC28" type="submission">
          <date when="2011-10-04"/>
        </correspAction>
        <correspAction xml:id="i-C5CA1Lh3KfPt6waXhE89sh" type="transfer">
          <date when="2011-10-04"/>
        </correspAction>
        <correspAction xml:id="i-Hx1UNftDkgkMnkVoVX25i6" type="assigned"/>
        <correspContext corresp="i-Hx1UNftDkgkMnkVoVX25i6">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WA7nGT7DnkFWd9DgeViMqZ">
            Förslag till riksdagsbeslut
          </head>
          <list style="ol">
            <item xml:id="i-RNyrs5Z9eK1mAeKpVfC9Wa">
              Riksdagen tillkännager för regeringen som sin mening vad som
              anförs i motionen om en översyn av rättssäkerheten för parterna
              i skiljeförfaranden.
            </item>
            <item xml:id="i-Bva9VYjgmEcXYgKiqK1UAA">
              Riksdagen tillkännager för regeringen som sin mening vad som
              anförs i motionen om en översyn av reglerna om avläggande av ed
              och sanningsförsäkran i samband med skiljeförfaranden.
            </item>
            <item xml:id="i-Shb73q5wD64wRGBkidKoKG">
              Riksdagen tillkännager för regeringen som sin mening vad som
              anförs i motionen om en översyn av reglerna om kostnaderna för
              skiljeförfaranden.
            </item>
          </list>
        </div>
        <div type="motContent">
          <head xml:id="i-Tb33qVL59Atr8L4YVpKxS7" type="h1">
            Skiljeförfaranden
          </head>
          <p xml:id="i-B8jQ8Em5uB8RnyScuc4C9y">
            Skiljeförfaranden är ett mycket vanligt sätt att lösa kommersiella
            tvister på. I många, för att inte säga flertalet, affärsavtal
            finns en skiljeklausul intagen, vilken innebär att tvister i anledning
            av avtalet inte ska slitas inför allmän domstol utan i ett skiljeförfarande.
            Målen kan röra stora värden och vara av mycket stor betydelse
            för de inblandade parterna.
          </p>
          <p xml:id="i-2Ki4h8QUkTJxYXawVGvddL">
            Skiljeförfarandet kännetecknas bl.a. av att parterna har långtgående
            möjligheter att utforma förfarandet efter egna önskemål. Dock
            finns vissa regler i lagen (1999:116) om skiljeförfarande. En
            del av dessa regler handlar om att tillförsäkra parterna viss
            rättssäkerhet i samband med skiljeförfarandet.
          </p>
          <p xml:id="i-hKvoNLADg9mWVLpVYg4HK">
            Ur ett rättssäkerhetsperspektiv finns dock viktiga skillnader
            mellan ett skiljeförfarande och en rättegång i allmän domstol.
            Några exempel följer nedan. Dessa skillnader kan medföra rättsförluster
            för någon av parterna och det finns exempel på personer som råkat
            illa ut i samband med skiljeprocesser. Det finns därför anledning
            att göra en översyn av lagen om skiljeförfarande för att se om
            det finns skäl att stärka parternas rättssäkerhet och hur det
            i så fall kan genomföras.
          </p>
          <head xml:id="i-TYsfTTFhvP7tUD8JgBXYzi" type="h1">
            Ingen edgång
          </head>
          <p xml:id="i-agB266D1c266FYQ1xtjCK">
            Precis som i allmän domstol kan parter, vittnen och sakkunniga
            höras inför skiljenämnden för att inhämta bevisning i saken. En
            viktig skillnad är dock att personer som hörs inför skiljenämnden
            inte avger sina yttranden under ed eller sanningsförsäkran (25
            § 3 stycket lagen om skiljeförfarande). Det innebär i praktiken
            att man kan ljuga inför skiljemännen utan att det är straffbart.
            I propositionen till lagen om skiljeförfarande redovisas skäl
            för detta förhållande. Det viktigaste är att det i rättegångsbalken
            finns skyddsregler för vittnen, t.ex. att man inte behöver avge
            vittnesmål som skadar en själv, och att skiljemännen, som inte
            behöver vara jurister, kanske inte känner till dessa skyddsregler
            och därmed inte kan se till att vittnets intressen tillvaratas
            i samband med vittnesförhöret. Det handlar således om vittnets
            rättssäkerhet. Lagen ger också möjlighet för skiljemännen att
            föranstalta om vittnesförhör under ed vid tingsrätten i de fall
            då nämnden finner att det är motiverat (26 §).
          </p>
          <p xml:id="i-WcU5kCpSwpJofxFQeYjUbS">
            Trots detta framstår det som otillfredsställande att det är helt
            straffritt att fara med osanning inför skiljemän, som har att
            avgöra en tvist om stora värden. En part som misstänker eller
            vet att ett vittne, en motpart eller en sakkunnig ljuger, men
            inte lyckas förmå en majoritet av skiljemännen att föranstalta
            om förhör under ed i tingsrätten, riskerar att förlora målet till
            följd av lögner. Det är därför motiverat att se över reglerna
            om bevisinhämtning i skiljeförfaranden och överväga att låta normalsituationen
            vara att utsagor ska avges under ed eller sanningsförsäkran och
            därmed under straffansvar.
          </p>
          <head xml:id="i-QSVUCU6QRwDtBQkm9QEF7n" type="h1">
            Höga kostnader
          </head>
          <p xml:id="i-Afq2TXQi1825rBiApjTceR">
            En annan sak som skiljer ett skiljeförfarande från en process
            i allmän domstol är kostnaderna. I ett skiljeförfarande ska parterna
            betala skiljemännens arvode och parternas ombud får begära arvoden
            som ligger långt över vad som godtas i allmän domstol. Arvodesnivåer
            på 7 000 kronor i timman förekommer, vilket med tre skiljemän
            och ett ombud på respektive sida innebär att processen kostar
            35 000 kronor i timman. En heldag, åtta timmar, kostar då 280
            000 kronor. Har den starkare parten anlitat flera advokater ökar
            kostnaderna ytterligare. Skiljemännen får förplikta förlorande
            part att betala motpartens processkostnader (42 §) och det finns
            i lagen ingen anvisning om t.ex. att motpartens kostnader för
            att vara ersättningsgilla måste ha stått i rimlig proportion till
            processföremålets värde. Det är skiljemännen som avgör vilka kostnader
            som ska godtas. Det är därför motiverat att se över reglerna om
            kostnader för skiljeförfarande och överväga om det behöver införas
            spärrar av något slag.
          </p>
          <head xml:id="i-ELHiBz5X4mQS2Q8AbdegaP" type="h1">
            Ett aktuellt fall
          </head>
          <p xml:id="i-6Ny2S9xY4fMoC2rTpQU9ay">
            I ett aktuellt fall har en enskild person, forskare, läkare och
            uppfinnare, dömts i ett skiljeförfarande att betala processkostnader
            om närmare 5 miljoner kronor, trots att tvisteföremålet av motparten
            och skiljemännen värderades till 200 000 kronor. Han försattes
            i personlig konkurs, eftersom han inte hade någon möjlighet att
            betala kostnaderna. Skiljeförfarandet genomfördes trots att forskaren
            hävdade att han inte hade kunskap om de stora riskerna med en
            skiljeklausul och krävde att skiljeklausulen skulle åsidosättas
            såsom oskälig med stöd av 36 § avtalslagen, så att processen kunde
            föras i allmän domstol. Han saknade ekonomiska möjligheter att
            anlita advokat. Syftet med processen var att komma över äganderätten
            till vissa av forskarens patent. I ett annat aktuellt fall har
            samma företag använt samma metod för att komma över patent från
            tyska forskare.
          </p>
          <p xml:id="i-GUfsXUfjshuxfrtni9vG3M">
            Ett antal forskare och uppfinnare har berövats sina livsverk
            och fått sina liv förstörda då ekonomiskt mycket starka företag
            valt att genomföra den process som i branschen kallas Kill the
            Inventor. Den bygger på att företaget erbjuder forskaren samarbete
            för att kommersialisera en uppfinning, men sedan med olika metoder
            tvingar ut forskaren ur det gemensamma bolag som bildats. En inte
            ovanlig avslutning är ett skiljeförfarande, som forskaren förlorar
            och därvid åläggs att betala höga processkostnader till motparten
            och hög ersättning till skiljemännen. Forskaren/uppfinnaren försätts
            i personlig konkurs och genom att vidta indrivningsåtgärder och
            driva andra processer mot forskaren/uppfinnaren och hans familj,
            kan den som försöker få äganderätten till patenten förhindra att
            konkursen avslutas och därigenom säkerställa att forskaren/uppfinnaren
            aldrig blir ett hot mot företaget. Det finns ingen gräns för hur
            länge detta kan pågå, utan den som har råd att starta och driva
            processer kan göra detta i decennier. Detta kan leda till att
            Sverige förlorar en viktig naturresurs, genom att forskare och
            uppfinnare kan förhindras att verka yrkesmässigt. Sveriges välstånd
            bygger i huvudsak på industri som baseras på resultat av forskning,
            uppfinnande och utveckling. En förutsättning för industriell förnyelse
            och bevarat välstånd är att det är möjligt att skydda resultat
            av forskning och utveckling med patent och att det därefter finns
            möjlighet att värna dessa patent.
          </p>
          <p xml:id="i-BbhJJ8aFZXW9bzJ4gUjXKc">
            Vid en översyn av lagen om skiljeförfarande är det viktigt att
            försöka kartlägga hur vanligt det är att enskilda personer forskare/uppfinnare
            och andra råkar illa ut i samband med skiljeförfaranden och att
            överväga vilka lagändringar som kan behövas för att öka rättssäkerheten
            för parterna i ett skiljeförfarande.
          </p>
          <p xml:id="i-AnMfWQTkpXdQZgqff6MrEL">
            I betänkandet 2010/11:JuU9, där en motion liknande denna behandlades,
            anförde utskottet att det enligt utskottet inte framkommit något
            som föranleder ett tillkännagivande från riksdagen när det gäller
            lagen om skiljeförfarande. Vi delar inte den uppfattningen och
            framför därför ånyo våra förslag.
          </p>
        </div>
        <div type="motSignatures">
          <list>
            <item xml:id="i-9raKWW51UG8njyvn3ZtJf6" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-SCtnFvRs7H5r66BMQeQ3Fc" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-XEeStz5WvSSvWBev2hEaw7" who="i-WpwTRcdcGLWddgdaUtKiwJ">
              Staffan Anger (M)
            </item>
            <item xml:id="i-C7jG79daCUbzP5uNaXeLr7" who="i-GJLL78ePjJhSXVWBYyRW8t">
              Margareta Cederfelt (M)
            </item>
          </list>
        </div>
      </div>
    </body>
  </text>
</TEI>
