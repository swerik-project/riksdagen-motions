<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-TU-00414">
  <teiHeader>
    <fileDesc>
      <titleStmt>
        <title>Stimulans av motorintresset</title>
        <author corresp="i-Sd82cwEF6riZwGWNQXb1UF">Jan Sandberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stimulans av motorintresset</title>
          <idno type="rdwebb">GA02T414</idno>
          <rs type="number">T414</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GA02T414/text</ref>
          <ref type="dokument_url_html">http://data.riksdagen.se/dokument/GA02T414</ref>
          <ref type="dokumentstatus_url_xml">http://data.riksdagen.se/dokumentstatus/GA02T414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Sd82cwEF6riZwGWNQXb1UF</idno>
            <name>Jan Sandberg</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8G31CbaTXnWiCuKyZVd3uu" type="signed"/>
        <correspContext corresp="i-8G31CbaTXnWiCuKyZVd3uu">
          <note type="signatory" corresp="i-Sd82cwEF6riZwGWNQXb1UF"/>
        </correspContext>
        <correspAction xml:id="i-S9WQBkL5vche6A7Q2KzBG7" type="assigned">
          <date when="2014-11-22"/>
          <time when="05:52:38"/>
        </correspAction>
        <correspContext corresp="i-S9WQBkL5vche6A7Q2KzBG7">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_t_414/mot_198687_t_414-001.pdf"/>
      <div xml:id="i-7icGm5hZiXeyFt2EPieMG5" type="motHeader">
        <div xml:id="i-8EtN1Hiyr6KnC25tZxZQa3" type="motTitle"/>
        <div xml:id="i-LipaaSXnphHbrnpJhgsLVv" type="motSubmissionInfo"/>
      </div>
      <div xml:id="i-NbZHSXgkmJEUP467QP6DcU" type="motBody">
        <div xml:id="i-NhQZ7p7mc6LWvf8VsvWFKf">
          <p xml:id="i-89Xs8AwovwWZ5vhPpGB1KP">
            Motion till riksdagen
          </p>
          <p xml:id="i-LvMCE6AwBfTxstduwce4g8">
            1986/87:T414
          </p>
          <p xml:id="i-HJGQQL52EAibqdiGZjAdYW">
            Jan Sandberg (m) Stimulans av motorintresset
          </p>
          <p xml:id="i-FAtQ7TcSDHNJNjPyHLUokL">
            Motorintresset är stort i vårt land. Bland ungdom är motorintresse
            och motorhobby en av de största fritidssysselsättningarna. Trots
            att de motorintresserade utgör en så stor grupp behandlas de motoraktiva
            fortfarande med stor njugghet av politiker och byråkrater. Genom
            kommunernas ointresse och i vissa fall ovilja samt myndigheternas
            och statsmakternas regler och lagar motarbetas motorfolket och
            snärjs i en djungel av paragrafer. Politikerna bör arbeta för
            ett samhälle där den enskilde individens intresse, så långt som
            möjligt, sätts före staten och kollektivet. Valfrihet borde vara
            ett centralt begrepp för dem. Onödig byråkrati och krångel måste
            bekämpas. Inom motorområdet finns det mycket som behöver ändras
            och rättas till.
          </p>
          <p xml:id="i-QQERtyEWEe22NpX5jUJ6iM">
            Motorkultur
          </p>
          <p xml:id="i-432mt1qkethtjycS3qB3Kc">
            Vårt samhälle blir alltmer tekniskt komplicerat. Många människor
            känner oro inför teknik och teknisk utveckling. Den tekniska utvecklingen
            är en förutsättning för utveckling och ökad välfärd. Trots att
            välståndet ökar och samhällets resurser mångdubblats under 1900-talet
            har många sociala problem blivit större. Inte minst ungdomsproblemen
            ökar i oroväckande takt. Alkohol- och narkotikaproblem breder
            ut sig. Normlöshet och bristan- de effektivitet är ett problem
            inte minst i skolorna. Många skyller utvecklingen på att ungdom
            inte ges tillräckliga möjligheter till en ”aktiv och berikande
            fritid” och att ansvar och fostran i folkrörelser och organisationer
            måste till. Av dessa anledningar satsar stat, landsting och kommuner
            varje år väldiga summor på ungdom och dess fritid. Det är bra.
            Uppenbarligen räcker inte de hittills vidtagna åtgärderna. Problemen
            har ju bevisligen inte minskat. Att vara aktivt engagerad i någon
            motorsport, att aktivt jobba med motorhobby — t. ex. att renovera
            bilar eller motorcyklar, att bygga choppers, båtar, flygplan eller
            Hot Rods ger verkliga möjligheter till självförverkligan- de.
            Dessutom ger denna verksamhet otroliga tekniska kunskaper, känsla
            för ansvar, planering, kamratskap osv. De seriöst motorverksamma
            ungdomar- na driver inte omkring i alkohol- eller narkotikaträsk,
            de är inte ångestfyllda inför teknik eller teknisk utbildning.
            De blir inte bara kritiska utan även konstruktivt verkande människor.
            Det behöver vi. Därför måste det vara politikernas mål att hjälpa,
            inte stjälpa, dessa motorintresserade människor. Motorintresse
            är någonting bra och värdefullt
          </p>
          <pb facs="riksdagen-motions-pdf/data/198687/mot_198687_t_414/mot_198687_t_414-002.pdf"/>
          <p xml:id="i-4PTczVy5f5iWgiXTRWpnCx">
            både för samhället och för de enskilda individerna. Därför måste
            motorsport, motorkultur och motorhobby bli accepterade. Av någon
            anledning har motorintresse, motoraktiviteter och motorsport kommit
            att nedvärderas. Vårt samhälle är ett tekniskt samhälle. Vi har
            en teknisk kultur men ”motor” får inte ens nämnas i samband med
            kulturakti- viteter. Detta är farligt, inte minst med tanke på
            att vi riskerar att tappa en del av verklighetskontakten om vi
            tillåter ”proffstyckarna” att styra människor till att sätta motorfrågor
            och kulturfrågor i motsatsställning till varandra. Inom få områden
            finns det t. ex. en sådan bredd bland ungdomen när det gäller
            konstnärlig och skapande verksamhet som inom just motorsektorn.
            Detta faktum måste politiker och myndigheter uppmärksamma. Regler
            och attityder gentemot exempelvis customiseringar, chopperbyggen
            osv. måste ändras. Det finns fog för en rad detaljändringar till
            stöd för kulturbevararna inom motorområdet.
          </p>
          <p xml:id="i-NxC1FC8xVdpXAZqfgHn6J6">
            Byråkrati
          </p>
          <p xml:id="i-YAcRkd52RXPogQtWkiPr7R">
            Få ting är så kringsnärjda av lagar, bestämmelser och förbud
            som motorfor- don. Allt vad beträffar utseende och konstruktion,
            regler för framförande och underhåll regleras av en lagstiftning
            som blivit så omfattande och detaljrik, att den på vissa områden
            ter sig närmast löjeväckande. Jag tar här upp några konkreta exempel
            på vad begreppet motorbyråkrati kan innefatta. Försäkringspolitiken.
            Den nu gällande trafikskadelagen medför stora svårigheter för
            framför allt motorcykelägarna. De har i egenskap av en minoritet
            inom motorfordonsområdet fått vidkännas ofta skyhöga MC- försäkringspremier.
            Ansvariga för lagen har också uttalat att ett av målen med lagen
            var att minska antalet motorcyklar på våra vägar. Trafikskadela-
            gen och dess tillämpning av exempelvis försäkringsbolagen måste
            ändras. NTR:s rapporter. Nordiska Trafikrådet (NTR) är ett samarbetsorgan
            inom Nordiska rådet. Dess uppgifter består främst i att utreda
            trafiksäkerhetsfrå- gor, göra problemanalyser och komma med förslag
            till åtgärder. NTR torde vara mest känt för sin rapport nr 13
            om begränsning av motorcyklarnas cylindervolym, vilket blev en
            stor ungdomsfråga i valet 1976. Faktauppgifter- na i den rapporten
            bevisade att det inte var NTR:s kompetens och sakkunskap som låg
            till grund för förslaget. Målsättningen från början var att försvåra
            innehavet av MC — sedan gällde det att hitta argumenten för det.
            Som tur var så genomskådade den senare borgerliga regeringen syftet
            och stoppade förslaget. Till många problem har NTR haft ett förbud
            eller begränsningar som regel. I ett senare alster, Rapport 19,
            pläderade NTR för att extra körkort skall krävas för att övergå
            till tung MC. Faktamaterialet var även i denna rapport undermåligt,
            men det stoppade inte riksdagen från att införa separata körkort
            för tung MC. Trots motstånd från moderaterna genomfördes förslaget
            och är i dag en realitet. Terrängkörningslagen. 1975 års vårriksdag
            antog under svår tidspress den välkända terrängkörningslagen (1975:1313)
            som förbjuder motorfordon att färdas fritt i naturen. Meningen
            var att skydda fjällnaturen från snöskoter,
          </p>
          <p xml:id="i-KifuskWJY1U7bAYcaBpkcr">
            Mot. 1986/87 T414
          </p>
          <pb facs="riksdagen-motions-pdf/data/198687/mot_198687_t_414/mot_198687_t_414-003.pdf"/>
          <p xml:id="i-TeHsCSio5x22TuR1ziAqhp">
            men lagen kom att gälla samtliga motorfordon, överallt. Kommunerna
            har senare i tillämpningsföreskrifterna till lagen förmodats anvisa
            lämpliga terrängområden för t. ex. trial-åkning, men så har skett
            på mycket få ställen. För utövare av enduro/tillförlitlighetsåkning
            m. m., så räcker det dessutom inte med ett litet avgränsat område,
            utan krävs milslånga sträckor genom terrängen. Terrängkörningslagen
            bör omarbetas eller helt avskaffas. Besiktning. Trots att de tidigare
            krockbestämmelserna nu har avskaffats, finns mycket byråkrati
            att bekämpa inom fordonsbesiktningsområdet. Förutom en i vissa
            stycken negativ inställning från Svensk Bilprovning och TSV så
            förekommer bl. a. direkt felaktiga uppgifter i deras fordonsböcker,
            som ligger till grund för ett eventuellt godkännande av fordonen.
            Ett exempel på detta är att vissa Chevrolet Camaro SS -69, importerade
            från USA, ej godkänns därför att de, enligt SBP, ej existerar!
            Trots att ägare kunnat visa originalhandböcker m.m. har SBP ej
            låtit sig övertygas. Samtidigt som denna välrenommerade bilmodell
            ej godkänns, så släpps exempelvis öststatsbilen Skoda igenom.
            Detta trots att just den bilen visat sig välta vid undanmanöver
            i 30 km/tim.!
          </p>
          <p xml:id="i-85Pu8kfrg5sc6KRNszXksH">
            Motoranläggningar
          </p>
          <p xml:id="i-2F3kmiLt9afbBD8XiSmTsT">
            Många kommuner har aktiva motorsportorganisationer som vill ha
            motorba- nor. Upplåtelse av mark och kommunal borgen räcker ofta
            för att de skall kunna realisera sina planer. De skall då, och
            gör det ofta mer än gärna, själva ansvara för drift och underhåll
            av eventuella anläggningar. Sådana förslag bör uppmuntras.
          </p>
          <p xml:id="i-3SRYwNpN9CuiP7MxYDtDNL">
            A 20-hotet mot den äldre bilparken och motorentusiasterna
          </p>
          <p xml:id="i-Hm5ZQxrXm6t7hF1r4ZvU4W">
            Naturvårdsverket har tagit fram ett förslag till strängare regler
            för avgasre- ning. Det märkliga med detta förslag — kallat A 20
            — är att man skall börja mäta utsläppen av kolväten. Kolvätehalten
            skall mätas vid kontrollbesikt- ningen, och om man ej klarar gränserna
            krävs ombesiktning. Ju äldre bilen är, desto mer sliten blir motorn.
            I takt med att motorslitaget ökar så ökar också utsläppen av kolväten.
            Den enda möjligheten att råda bot på detta är att totalrenovera
            hela motorn eller, vilket ofta är billigare, köpa en ny motor.
            De nya föreslagna A 20-gränserna slår hårdast mot de sämst ställda:
            unga, gamla, hemmafruar — de som inte har råd att kosta på dyrbara
            reparationer för att bilen skall klara de nya kraven. Därför kommer
            skrotningen av bilparken att öka dramatiskt. Naturvårdsverket
            räknar med att ca 700 000 bilar inte kommer att klara de nya kraven.
            Och den siffran är tilltagen i underkant. Hur många av dessa bilägare
            som har råd med en helrenovering av motor är oklart. Miljövinsten
            med A 20-förslaget är beräknat till ca 100 milj. kr. Detta kan
            sättas i relation till de ökade reparations- och besiktningskostnaderna
            på närmare 350 milj. kr. A 20-förslaget bör ej genomföras.
          </p>
          <p xml:id="i-emEq9y2Sycgma7Jn2Ym5w">
            Mot. 1986/87 T414
          </p>
          <pb facs="riksdagen-motions-pdf/data/198687/mot_198687_t_414/mot_198687_t_414-004.pdf"/>
          <p xml:id="i-Ad1ZMgQyw4eJj3Lf6DDzz9">
            MC-försäkringar
          </p>
          <p xml:id="i-GiQDzEppCKNUckcmWS5v5v">
            Det största problemet på MC-sidan är de höga försäkringspremierna.
            Dessa bottnar i det s.k. no-fault-systemet parat med en idé om
            att varje fordonsgrupp skall bära sina egna kostnader. Återkrav
            efter en olycka som vållat kostnader mellan fordonsgrupper (bil/MC)
            med avseende på vållandet sker inte alltid. Riktlinjerna för detta
            anges i trafikskadelagen, resten är praxis från försäkringsbolagen.
            Resultatet blir att motorcyklisterna får leva med hårresande premier.
            När den nuvarande trafikskadelagen (no-fault) antogs kände man
            till att motorcyklisterna skulle få kärvare tider. Mannen bakom
            lagförslaget, Ulf K Nordensson, sade själv följande: ”Om den nya
            trafikskadelagen får till följd att antalet motorcyklar starkt
            decimeras är det bara att välkomna.” (!) Trafikskadelagen och
            försäkringsbolagens klassifice- ring behöver förändras.
          </p>
          <p xml:id="i-CJeWBXtVYhr42yac83Zb8B">
            Körkort för tung MC
          </p>
          <p xml:id="i-PR19VwJCyvXZRXDn2qUY5e">
            1985 fattade riksdagens majoritet ett beslut som innebär att
            man numera måste ta ett extra körkort för att köra en motorcykel
            över 125 cm?. Argumenten för detta var att de tunga motorcyklarna
            är inblandade i procentuellt fler olyckor än de lätta motorcyklarna.
            Detta är fel. Det är främst lätta motorcyklar som är inblandade
            i de flesta olyckorna. Baktanken med förslaget var givetvis att
            minska antalet motorcyklar, och det har helt riktigt blivit följden.
            Riksdagsbeslutet bör omprövas.
          </p>
          <p xml:id="i-8oBu5Sr8HGifURtBYcoqD6">
            Dubbel accis
          </p>
          <p xml:id="i-QtjjMqKbGK5cyXNbAwRf7k">
            När någon bygger om exempelvis en bil eller MC med en ram från
            ett fordon, en motor från en annan etc. så klassas de av riksskatteverket
            som fordon med ny identitet och ägaren måste därför betala ny
            accis. I storleksordningen 100-talet motorcyklister har tvingats
            betala mer än 3000 kr. i denna typ av accis. Ännu fler bilägare
            har utsatts för samma dubbelbeskattning. I vissa fall kan det
            röra sig om femsiffriga belopp som måste betalas i form av en
            andra accis. Förfarandet är förkastligt eftersom delarna redan
            tidigare funnits på ett motorfordon där accis har betalats. Riksdagen
            bör ge regeringen till känna att dessa typer av ombyggda fordon
            ej skall dubbelbeskattas.
          </p>
          <p xml:id="i-PU1CeBBaSjoh1n1Yi2bRRq">
            Samlarfordon
          </p>
          <p xml:id="i-P4YjUzdhcK7Pavn7E7ANS7">
            Riksdagen har beslutat att låta ”teknikhistoriskt intressanta
            fordon” undan- tas från vägtrafikskatten från och med den första
            januari 1985. Beslutet innebar att fordon av årsmodell 1950 och
            äldre skulle omfattas. Det medför att det för varje år som går
            blir allt färre fordon som omfattas av befrielsen. Det rimligaste
            vore att beslutet gällt alla fordon som uppnått en viss ålder.
            Regeringen bör därför förelägga riksdagen förslag om att en rullande
            30-års-gräns införs. Import av samlarfordon bör underlättas. I
            Sverige bör ett system som används i Norge införas. Där får personen
            som importerar ett samlarfordon betala en schablonavgift på 1500
            kr. och samtidigt förbinda sig att äga fordonet minst ett år.
            Regeringen bör återkomma till riksdagen med ett förslag med denna
            inriktning.
          </p>
          <p xml:id="i-FsqLrknvfHBTcWZLnKMsrP">
            Mot. 1986/87 T414
          </p>
          <pb facs="riksdagen-motions-pdf/data/198687/mot_198687_t_414/mot_198687_t_414-005.pdf"/>
          <p xml:id="i-KnCh9gcvXHBQoL5ci7ZckV">
            Utökad begränsad registreringsbesiktning
          </p>
          <p xml:id="i-XUXfbKZTXaRrYGCnQvusqy">
            För några år sedan infördes möjlighet till begränsad registreringsbesiktning
            vid montering eller demontering av draganordningar på personbil.
            Det har sparat en hel del pengar och besvär för landets bilägare.
            Denna möjlighet behöver införas även för andra smärre förändringar.
            Den begränsade registreringsbesiktningen är endast tillämplig
            för person- bilar. Alla bilar med en totalvikt på högst exempelvis
            3 500 kg borde kunna bli föremål för begränsad registreringsbesiktning.
            Regeringen bör ge trafiksäkerhetsverket i uppdrag att omarbeta
            bestäm- melserna för begränsad registreringsbesiktning så att
            de blir tillämpliga för mer än montering och demontering av draganordningar
            på personbil.
          </p>
          <p xml:id="i-LL9ioENwJENV3CEvJvrevP">
            Avslutning
          </p>
          <p xml:id="i-7Li518NU2qh6RDzgvtA9Ex">
            Motorintresse är något bra och värdefullt både för samhället
            och för de enskilda individerna. Därför måste motorsport, motorkultur
            och motorhob- by bli fullt accepterade. Såväl regler som attityder
            gentemot detta fritidsin- tresse måste förändras. Regeringen bör
            ta initiativ till att, i samarbete med förslagvis de motorintresserades
            organisationer och genom anordnande av s.k. hearings verka för
            att lagar och regler som försvårar denna typ av fritidssysselsättning
            avskaffas.
          </p>
          <p xml:id="i-7uabo6QhcHNgFHX2Y2RGTo">
            Hemställan
          </p>
          <p xml:id="i-PBnaXp4gq8WZZ3zDGVwRz1">
            Med åberopande av vad i motionen anförts hemställs [att riksdagen
            begär att regeringen framlägger förslag om ändring- ar i trafikskadelagen
            och därtill hörande tillämpningar så att de negativa effekterna
            för bl. a. motorcyklisterna försvinner,'] 1. att riksdagen som
            sin mening ger regeringen till känna vad som i motionen anförts
            om Nordiska Trafiksäkerhetsrådets rapporter 13 och 19, [att riksdagen
            begär att regeringen framlägger förslag om ändring- ar i terrängkörningslagstiftningen
            i enlighet med vad som i motionen anförts,”] [att riksdagen uttalar
            att naturvårdsverkets A 20-förslag ej bör genomföras,”] 2. att
            riksdagen beslutar att avskaffa kravet på extra körkort för tung
            MC, [att riksdagen som sin mening ger regeringen till känna vad
            i motionen anförts beträffande dubbel accisbeskattning för ombyggda
            fordon,?] [att riksdagen begär att regeringen snarast förelägger
            riksdagen förslag om en rullande 30-årsgräns för samlarfordon
            vad gäller befrielse från vägtrafikskatt,”] [att riksdagen beslutar
            att införa ett schablonbelopp på 1500 kr. för import av samlarfordon
            enligt norsk modell,?]
          </p>
          <p xml:id="i-LBke2EzaMAGoemCU9UNf2f">
            Mot. 1986/87 T414
          </p>
          <pb facs="riksdagen-motions-pdf/data/198687/mot_198687_t_414/mot_198687_t_414-006.pdf"/>
          <p xml:id="i-7N2ptM87XnjBTP9HwmUuSp">
            3. att riksdagen begär att regeringen ger trafiksäkerhetsverket
            i uppdrag att omarbeta bestämmelserna för begränsad registreringsbe-
            siktning i enlighet med motionens intentioner, 4. att riksdagen
            som sin mening ger regeringen till känna vad som i motionen anförts
            när det gäller avskaffande av lagar och regler inom motorhobbyområdet.
          </p>
          <p xml:id="i-RRc18aRwfjPXBMsWjLYHGK" type="date">
            Stockholm den 26 januari 1987
          </p>
          <div xml:id="i-WptwYnP3TcxySZxyntYGLq" type="signatureBlock">
            <p xml:id="i-SAtdVhEeXz2ExATk3o1Dm6" who="i-Sd82cwEF6riZwGWNQXb1UF" type="signature">
              Jan Sandberg (m)
            </p>
          </div>
          <p xml:id="i-SpUmdBGWvY9gBjzxoT6Mot">
            11986/87:1L608. 2 1986/87:J0760. 3 1986/87:Sk563.
          </p>
          <p xml:id="i-DzixLmF2HqzSUmYLKS6GjG">
            Mot. 1986/87 T414
          </p>
          <p xml:id="i-VkA6uyq9JC6xTN2x1LfvsF">
            10
          </p>
        </div>
      </div>
    </body>
  </text>
</TEI>
