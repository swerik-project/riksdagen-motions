<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01831">
  <teiHeader>
    <fileDesc>
      <titleStmt>
        <title>Sockernäringens framtida omfattning</title>
        <author>Ingvar Eriksson och Bo Arvidson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sockernäringens framtida omfattning</title>
          <idno type="rdwebb">G7021831</idno>
          <rs type="number">1831</rs>
          <ref type="dokument_url_text">http://data.riksdagen.se/dokument/G7021831/text</ref>
          <ref type="dokument_url_html">http://data.riksdagen.se/dokument/G7021831</ref>
          <ref type="dokumentstatus_url_xml">http://data.riksdagen.se/dokumentstatus/G7021831</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXNY6RqNuERrrfDVTJBFkt</idno>
            <name>INGVAR ERIKSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-6UFu18Lx32dr6xxduGNnBb</idno>
            <name>BO ARVIDSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XzLWqdChjHYZqg3hb6iesy" type="signed"/>
        <correspContext corresp="i-XzLWqdChjHYZqg3hb6iesy">
          <note type="signatory" corresp="i-NXNY6RqNuERrrfDVTJBFkt"/>
          <note type="signatory" corresp="i-6UFu18Lx32dr6xxduGNnBb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1831/mot_198384__1831-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/198384/mot_198384__1831/mot_198384__1831-001.pdf"/>
          <p>
            Mot. 1983/84
          </p>
          <p>
            1831-1835 Motion
          </p>
          <p>
            1983/84:1831
          </p>
          <p>
            Ingvar Eriksson och Bo Arvidson Sockernäringens framtida omfattning
          </p>
          <p>
            Odling av sockerbetor i vårt land har bedrivits under skiftande
            betingelser under de senaste decennierna. Fram till 1956 var odlingen
            fri, men i samband med att det svenska betpriset gjordes avhängigt
            världsmarknadspriset maximerades arealen till 50000 ha. Efter
            en utredning om odlingens vara eller icke vara sänktes betarealen
            drastiskt till 40000 ha år 1967. Fem år senare gavs Öland och
            Gotland en extra areal av 1200 ha. De senaste åtta åren har arealen
            legat över 50000 ha, t. ex. 1981 52000 ha, 1982 53 000 ha, 1983
            52 500 ha. Sockerbetsodlingen är lokaliserad till Skåne, södra
            Halland, Blekinge, Kalmar län med Öland samt Gotland. Sockerindustrin
            är lokaliserad i de ”tunga” odlingsområdena enligt nedan. Tillverkningsställenas
            geografiska läge framgår av nedanstående karta. Inritade gränser
            visar från vilket området betor leveraras till resp. bruk.
          </p>
          <p>
            Karta 7.3 Sockerindustrins lokalisering
          </p>
          <p>
            Källa: Sockerbetsodling, bok utgiven av Sockerbolaget 1973.
          </p>
          <p>
            Utöver de direkta tillverkningsställena finns huvudkontoret som
            ligger i Malmö, emballagetryckeri i Kävlinge (kommer att flyttas
            till Arlöv fr. o. m. 1982), maskin- och byggnadsteknisk avdelning
            i Svedala, jordbruksteknisk avdelning i Staffanstorp och forskningslaboratorium
            i Arlöv. Samtliga dessa arbetsställen ligger i Malmöhus län. 1982
            lade den senaste utredningen sockernäringskommittén fram förslag
            för den svenska sockernäringens framtida omfattning.
          </p>
          <p>
            1 Riksdagen 1983/84. 3 saml. Nr 1831-1835
          </p>
          <pb facs="riksdagen-motions-pdf/data/198384/mot_198384__1831/mot_198384__1831-002.pdf"/>
          <p>
            "Mot. 1983/84:1831 2
          </p>
          <p>
            Kommittén slår fast den stora betydelse sockernäringen har för
            landet. Såväl sockerbetsodlingen som industrin bidrar påtagligt
            till att skapa arbete för många människor. Näringen har stor regionalpolitisk
            betydelse och är mycket viktig ur beredskapssynpunkt. Vår sockerbetsodling
            var mycket värdefull under t. ex. andra världskriget. Kommittén
            föreslog en odling om ca 54400 ha årligen, vilket då skulle innebära
            att samtliga sockerbruk skulle kunna drivas vidare och utnyttjas
            fullt ut. En odling av denna omfattning skulle vid normalskörd
            ge omkring 95 96 självförsörjning. Förslaget synes även på sikt
            vara väl avvägt. Motiven härför är, utöver de redan nämnda, att
            sockerbetorna är ett bra inslag i växtföljden och de erhållna
            bioprodukterna har stort värde. Odlingen kräver bra ph-värde i
            jorden, har lång växttid, vilket begränsar växtnäringsläckage,
            och sockerbetor hör till de grödor som utnyttjar solens och naturens
            krafter effektivast. En lägre odlingsareal skulle ge överskott
            av andra växtprodukter i jordbruket. Andra viktiga faktorer av
            en så stor odling är att handelsbalansen påverkas positivt och
            att handlingsberedskapen inför framtiden bevaras. Vi kan välja
            efter en fortsatt effektivitetsutveckling att t.ex. använda ett
            bruk för framställning av energi (etanol) eller andra produkter
            av jordbruksråvaror. Ett sockerbruk som lagts ner lär inte mera
            tas i drift, och att bygga nytt ställer sig mycket dyrbart. Därför
            är det framsynt att köra bruken vidare. Enligt det senaste riksdagsbeslutet
            från våren 1983 fastlades en tvåårig regleringsperiod för sockerbetor
            och socker, omfattande tiden den 1 juli 1983 — den 30 juni 1985.
            Beslutet bygger på att driften vid samtliga nu existerande sockerbruk
            upprätthålls. Detta skall ske inom ramen av en total sockerbetsareal
            om 53000 ha. Men enligt beslutet framgår också att odlingsarealen
            skall minska med 500 ha per år med sikte på en areal år 1985 på
            högst 51 500 ha. Årets odlingsareal skulle därmed ligga på 52
            000 ha efter en minskning med 500 ha redan förra året. Den under
            de senaste åren minskade arealen beror på ett par års goda skördar.
            Men som vi från moderat håll redan förra året framhöll är det
            fel att basera en långsiktig sockernäring och areal på enbart
            två års goda skördar. 1983 års skörd blev betydligt lägre med
            ökat importbehov som följd. Det finns därför starka skäl att nu
            besluta om en förändring av ramen för sockerbetsarealen till den
            nivå, 54400 ha, som sockernäringskommittén enigt föreslog våren
            1982. Vid en sockerkonferens i Genéve i höstas lovade regeringen
            att Sverige på sikt skulle öka sin import till 10-15 96 av behovet.
            Detta skulle, om löftet fullföljes, innebära att sockerbetsodlingen
            kraftigt måste minska med de negativa följder det har för sysselsättningen
            inom såväl jordbruket som sockerindustrin och sist men inte minst
            för beredskapstryggheten. Regeringsutspelet från i höstas måste
            avvisas. Det vore mycket olyckligt om den relativa stora enighet
            som dokumenterats på sockernäringsområdet hittills nu skulle äventyras.
            Sockernäringskommitténs eniga förslag är en god
          </p>
          <pb facs="riksdagen-motions-pdf/data/198384/mot_198384__1831/mot_198384__1831-003.pdf"/>
          <p>
            Mot. 1983/84:1831 3
          </p>
          <p>
            bas att bygga den sockernäringspolitik på som Sverige behöver.
          </p>
          <p>
            Med hänvisning till det ovan anförda hemställs att riksdagen
            hos regeringen begär förslag om den svenska sockerbetsodlingens
            och sockernäringens omfattning i enlighet med sockernäringskommitténs
            förslag.
          </p>
          <p>
            Stockholm den 24 januari 1984
          </p>
          <p>
            INGVAR ERIKSSON (m) BO ARVIDSON (m)
          </p>
          <p>
            1" Riksdagen 1983/84. 3 saml. Nr 1831-1835
          </p>
        </div>
      </div>
    </body>
  </text>
</TEI>
