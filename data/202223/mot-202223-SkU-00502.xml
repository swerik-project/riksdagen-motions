<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SkU-00502">
  <teiHeader>
    <fileDesc>
      <titleStmt>
        <title>Utökad avdragsrätt och skattefrihet</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:502 av Markus Wiechel och Alexander Christiansson (båda SD)</title>
          <idno type="rdwebb">HA02502</idno>
          <rs type="number">502</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HA02502/text</ref>
          <ref type="dokument_url_html">https://data.riksdagen.se/dokument/HA02502</ref>
          <ref type="dokumentstatus_url_xml">https://data.riksdagen.se/dokumentstatus/HA02502</ref>
          <ref type="pdf">https://data.riksdagen.se/fil/FC1AFAA9-45F1-40E4-BEB4-EB85291599CF</ref>
          <ref type="docx">https://data.riksdagen.se/fil/EE49A505-40F2-4995-954D-95269F7DAAD8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MunkR6pcvnMka5qvLXfmyC" type="signed"/>
        <correspContext corresp="i-MunkR6pcvnMka5qvLXfmyC">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-CDG9F7iGMsrKMTK1rTA8C1" type="submitted">
          <date when="2022-11-18"/>
          <time when="12:33:29"/>
        </correspAction>
        <correspAction xml:id="i-52w634A6s7hyiSt5UbqUqN" type="reviewed">
          <date when="2022-11-18"/>
          <time when="14:57:10"/>
        </correspAction>
        <correspAction xml:id="i-MvcUj1ShKnS7mEJzgNZ2Nd" type="referred">
          <date when="2022-12-01"/>
        </correspAction>
        <correspAction xml:id="i-HWGhEYvYgo4uUbRyMQXsNi" type="assigned">
          <date when="2023-04-17"/>
          <time when="14:49:05"/>
        </correspAction>
        <correspContext corresp="i-HWGhEYvYgo4uUbRyMQXsNi">
          <ref type="assignedTo">Skatteutskottet</ref>
        </correspContext>
        <correspAction xml:id="i-9ESSVd74jHYjSnBHv4RhtS" type="behandlas_i"/>
        <correspContext corresp="i-9ESSVd74jHYjSnBHv4RhtS">
          <ref type="uppgift">2022/23:SkU11</ref>
          <ref type="ref_dok_id">HA01SkU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5QiwoKjASZUvqCgUaGW3VS" type="motHeader">
        <div xml:id="i-KqjdNzs3mrFvLZH9jQTEzD" type="motTitle">
          Motion till riksdagen 2022/23:502 av Markus Wiechel och Alexander
          Christiansson (båda SD) Utökad avdragsrätt och skattefrihet
        </div>
      </div>
      <div xml:id="i-Xfr85RgrpjWLeu44vnsY1U" type="motBody">
        <div xml:id="i-LtoLKkUvCx91SsFeWpSweL" type="motProposal" subtype="förslag">
          <head xml:id="i-PL4Q4btu9U6cJPTiR41bF1">
            Förslag till riksdagsbeslut
          </head>
          <list xml:id="i-7VEBEpeGdZMVtRDSYj6mBj" style="ol">
            <item xml:id="i-G2GnQ5CRU354MyAZeUvVud">
              Riksdagen ställer sig bakom det som anförs i motionen om en översyn
              av lagstiftningen kring rot- och rutavdrag i syfte att säkerställa
              att de används inom Sveriges gränser och tillkännager detta för
              regeringen.
            </item>
            <item xml:id="i-9DcmCHvjg5SEYMH2uKuVPL">
              Riksdagen ställer sig bakom det som anförs i motionen om att
              se över införandet av trygghetsavdrag och tillkännager detta för
              regeringen.
            </item>
            <item xml:id="i-MLxxT2eFrU7Tpunu9ApGcm">
              Riksdagen ställer sig bakom det som anförs i motionen om att
              överväga att införa avdrag för införande av särskild trafiksäker
              utrustning i nya fordon och tillkännager detta för regeringen.
            </item>
            <item xml:id="i-XHeqU24JwYFtbKVBdPACZT">
              Riksdagen ställer sig bakom det som anförs i motionen om att
              utreda möjligheten till en utökad skattefrihet för förmåner och
              tillkännager detta för regeringen.
            </item>
            <item xml:id="i-PxzTm3N568fY4pND1EJ8ct">
              Riksdagen ställer sig bakom det som anförs i motionen om en utvärdering
              av slopad skatt på dricks och tillkännager detta för regeringen.
            </item>
            <item xml:id="i-KUtXKK4Z9o8TgKVLRy6pZb">
              Riksdagen ställer sig bakom det som anförs i motionen om att
              utvärdera slopad förmånsbeskattning inom den nationella insatsverksamheten
              och tillkännager detta för regeringen.
            </item>
            <item xml:id="i-qXv5rrVPRc46vJbAXMvFd">
              Riksdagen ställer sig bakom det som anförs i motionen om att
              utvärdera slopad förmånsbeskattning för sjukvårdsförsäkringar
              genom arbetsgivare och tillkännager detta för regeringen.
            </item>
          </list>
        </div>
        <div xml:id="i-XygHq1wLaicm1qaMXJbfN5" type="motContent">
          <head xml:id="i-8f4vzxRiMdFUk3Av7uE39t" type="h1">
            Rut- och rotavdrag ämnade åt Sverige
          </head>
          <p xml:id="i-BwFaEPfSxQGxEWsnHSNitv">
            Rut- och rotavdragen, införda 2007 respektive 2009, har varit
            framgångsrika reformer för att minska svartarbetet och skapa fler
            vita jobb. De har således gett en skjuts för nyetableringar av
            diverse olika företag samtidigt som vardagen för vanliga människor
            förenklats och förbättrats. Således är dessa avdrag, inte minst
            rutavdraget, att betrakta som mycket lyckade.
          </p>
          <p xml:id="i-29ZFNZyd7sVTbVcp9kB9ca">
            Rutpropositionen som presenterades för riksdagen hade stöd av
            bland andra Skatteverket, Konkurrensverket, Arbetsförmedlingen
            och Konjunkturinstitutet, och syftet var tydligt: Det huvudsakliga
            syftet var att minska svartarbetet och öka arbetsutbudet. Dessvärre
            har inte avdragen fungerat fullt ut som det var tänkt, då rådande
            EU-lagstiftning om fri rörlighet möjliggjort för svenskar som
            primärt bor och skattar i Sverige men har bostäder utomlands att
            nyttja avdragen i andra länder. Siffror från Skatteverket visar
            nämligen att framförallt rotavdraget utnyttjades flitigt i fjol
            av svenskar som äger bostäder i andra EU-länder.
          </p>
          <p xml:id="i-LWrAH271H2vF3mEzXeVd9">
            Under 2017 utnyttjades skattereduktionen av 1 800 svenskar för
            rottjänster utförda av utländska hantverkare och byggföretag i
            EU- och ESS-länder. Totalt uppgick dessa avdrag till drygt 34
            mkr, vilket innebär att arbetskostnaderna låg på omkring 100 mkr.
            Skattereduktionen under samma år för ruttjänster, exempelvis städning,
            barnpassning och trädgårdsarbete, låg på 1,3 mkr och utnyttjades
            av 204 svenskar.
          </p>
          <p xml:id="i-2skdGAGb9LNh9gWP5jqNe8">
            Inte minst eftersom svenskar de senaste åren tenderat att köpa
            fler bostäder utom­lands finns det en stor risk att notan för
            rot- och ruttjänster utomlands framöver också kommer att öka.
            Regeringen bör därför se över lagstiftningen i syfte att säkerställa
            att dessa avdrag enbart kan nyttjas inom Sveriges gränser så att
            det ursprungliga syftet med avdragen står fast.
          </p>
          <head xml:id="i-FSZgWycG4yxmnswXQs1YhZ" type="h1">
            Trygghetsavdrag
          </head>
          <p xml:id="i-So5VQ1KCAkszvsL2wdCnXh">
            Sorgligt nog har privat säkerhet kommit att bli en av Sveriges
            starkaste branscher och att detta sker i dessa tider är inte särskilt
            konstigt. Det har kommit att bli en så pass stor bransch att branschorganisationen
            Säkerhetsföretagen bildades i januari 2017. Att enskilda medborgare
            tvingas att använda sin egen plånbok för att finansiera privat
            skydd är ett enormt misslyckande från statens sida. Det visar
            på en samhällsutveckling som gått åt helt fel håll och att människor
            inte kan förlita sig på trygghet från staten trots världens högsta
            skattetryck. Dessvärre finns det ingenting som pekar på att denna
            trend kommer att ändra riktning.
          </p>
          <p xml:id="i-BpAmrS3EB2GNwsYFBm57Tz">
            Det har inte undgått någon att otryggheten brett ut sig ordentligt
            med en betydligt grövre och mer organiserad brottslighet än förr
            – ofta med internationella förtecken. Till följd av detta ser
            vi hur grannar har gått samman för att betala för väktare eller
            kameror, privatpersoner köper in försvarsspray eller överfallslarm
            och villaägare installerar avancerade larmsystem. Det är tråkigt
            nog en dyster utveckling, men det minsta sam­hället kan göra för
            att täcka upp för statens fiasko är att kompensera för misslyckandet,
            vilket dessutom skulle innebära ett slag mot kriminella. Regeringen
            bör införa ett rut- och rotbaserat trygghetsavdrag för vissa tjänster
            eller varor inom säkerhetsbranschen.
          </p>
          <head xml:id="i-VeLA9XnU1yqEMDCBwc6nhW" type="h1">
            Skatteavdrag för trafiksäker utrustning
          </head>
          <p xml:id="i-8HweJHoJ3eKxMDeqba4r9T">
            I Sverige finns en nollvision för att vi ska sträva efter att
            ingen ska dödas eller skadas allvarligt i trafiken, och ändå avled
            253 personer under 2017. Trafikverket arbetar för att vägar, gator
            och fordon ska anpassas och utformas efter människans förutsättningar.
            Trafikpoliserna hjälps åt genom rutinkontroller på vägarna. Trots
            detta är det av förklarliga skäl svårt att fullt ut nå ända fram
            till målet. Det finns dock flera sätt där samhället kan verka
            för att minska risken för trafikolyckor.
          </p>
          <p xml:id="i-VJgHdiMxhMoXU1Y1SoKQoK">
            Med en utökad användning av alkolås kan många liv räddas då tekniken
            används för att säkerställa en förares lämplighet att starta sitt
            fordon. Om det finns alkohol i förarens utandningsluft går det
            helt enkelt inte att starta fordonet, och i dessa lås finns det
            även en inbyggd manipuleringsteknik. Ett alkolås kan också öka
            tryggheten för andra resenärer, som då vet att deras förare inte
            är alkoholpåverkad.
          </p>
          <p xml:id="i-R4cu7UoRCiGJDqedy2gC6L">
            Andra system som kan bistå i arbetet för säkrare vägar är varningssystem
            för om fordonet oavsiktligt håller på att lämna sin fil samt system
            för övervakning av döda vinkeln. Det senare handlar om radarsensorer
            som känner av objekt i närheten av bilen som kanske är svåra att
            upptäcka. Systemet varnar per automatik för fordon eller andra
            objekt som närmar sig i döda vinkeln, vilket gör att en förare
            enkelt och på ett säkert sätt kan byta fil. Radarsändare av den
            här typen kan vara olika avancerade men de brukar vara anpassade
            för att förhålla sig till den zon som är relevant för fordonets
            aktuella hastighet. Då avståndet hela tiden mäts till närliggande
            fordon kan systemen beräkna ifall ett filbyte är riskfyllt eller
            inte, och om det finns en fara tänds en varnings­lampa för föraren.
            Om föraren ändå tänkt svänga och använder sig av blinkers svarar
            systemet med mer intensiva varningar till föraren.
          </p>
          <p xml:id="i-5BkSmVaYrnh5z2pWnuxGZE">
            Det finns naturligtvis flera system som tillkommit i nyare bilar
            i syfte att öka trafiksäkerheten. Troligtvis kommer dessa system
            att bli än vanligare i framtiden, men hela vårt samhälle har att
            tjäna på en snabbare utveckling. Av den anledningen bör regeringen
            återkomma till riksdagen med förslag på skatteavdrag för inköp
            av fordon med en särskilt trafiksäker utrustning. Detta skulle
            inte minst tjäna de som har ett extra ansvar i trafiken, såsom
            yrkestrafikanter som transporterar farligt gods eller andra passagerare,
            och underlätta deras vardag när samhället visar sig ta problemet
            på allvar.
          </p>
          <head xml:id="i-WbB3mwczFZtmPT5zdDvx3U" type="h1">
            Utökad skattefrihet för förmåner
          </head>
          <p xml:id="i-KQz9UHV1y76MMjJ7GCswLt">
            Förmåner för anställda anses av Skatteverket som olika former
            av ersättning för arbete som en anställd kan få, varför huvudregeln
            är att de är skattepliktiga så länge de inte särskilt har reglerats
            som skattefria eller anses ha ett alltför lågt värde. En anställd
            måste med andra ord betala skatt för de förmåner som följer av
            ett uppdrag genom jobbet. Exempelvis kan en anställd få förmåner
            såsom en jobbtelefon, transport i form av ett års- eller periodkort
            inom kollektivtrafiken eller en garageplats. Skattepliktiga förmåner
            ska oftast värderas till marknadsvärdet, det vill säga vad den
            anställde hade betalat om det köpts privat, och i de fall en sådan
            värdering inte är möjlig finns det oftast en schablonmässig värdering
            som beslutas av Skatteverket (som exempelvis kost- och bilförmåner).
          </p>
          <p xml:id="i-3rcJFvZNhFhXW6G11s9usm">
            Ur ett globalt perspektiv råder det inget tvivel om att Sverige
            ligger i framkant på arbetsmiljöområdet. Det finns flera skäl
            till detta och givetvis måste vi hela tiden sträva efter att bli
            bättre. Förmåner som erbjuds anställda på ett företag bör ses
            som någonting positivt, snarare än negativt, varför det också
            är märkligt att så mycket idag måste förmånsbeskattas. Att anställda
            även privat kan få tillgång till förmåner som exempelvis års-
            eller periodkort inom kollektivtrafiken eller kan använda sig
            av arbetsmobilen privat kan fungera som en morot för att fler
            arbetslösa ska söka jobb. Samtidigt kan goda förmåner fungera
            som en konkurrensfördel på arbetsmarknaden, vilket lyfter ambitionen
            att skapa bättre arbetsplatser i hela landet. Förmåner från arbetsgivare
            bör uppmuntras av staten snarare än motarbetas, varför regeringen
            bör återkomma till riksdagen med förslag på utökad skattefrihet
            i fråga om förmåner för anställda så att de exempelvis kan använda
            sig av förmåner även privat utan att förmånsbeskattas.
          </p>
          <head xml:id="i-62e1PLJFbLGqX5oxrjHUuA" type="h1">
            Slopad skatt på viss dricks
          </head>
          <p xml:id="i-791xDK37tYGV1S5au7wi8C">
            Inom vissa branscher har de anställda förmånen att kunna tjäna
            extra pengar, ofta beroende på hur väl de genomför sitt arbete.
            Fenomenet med dricks syftar till att det ska löna sig att göra
            ett bra arbete, varför det kommit att bli ett uppskattat och välkommet
            komplement till lönen för såväl restaurangpersonal som yrkeschaufförer
            men också personer inom ett antal andra yrken. Idag är det dock
            enligt Skatteverket att klassa som en frivillig betalning för
            en vara eller tjänst, varför det anses vara en skattepliktig ersättning
            för arbete som enligt reglerna också ska registreras i inkomstdeklarationen.
            Om dricksen lämnas kontant från en kund direkt till berörd personal
            är det också mottagaren av dricksen som ska föra in det i sin
            inkomstdeklaration. Så är också fallet då dricksen samlas in av
            personalen och fördelas ut till anställda. Det är inte rimligt
            att personer som till följd av ett gott arbete gjort sig förtjänta
            av en frivillig slant ska behöva skatta bort en ordentlig del
            av belöningen. Ej heller är det rimligt att ålägga privatpersoner
            eller bolag med den administrativa börda som reglementet idag
            kräver för att de ska kunna ta emot dricks enligt regelverket.
            Regeringen bör helt avskaffa skatten på dricks, så länge den inte
            överstiger en orimligt hög summa.
          </p>
          <head xml:id="i-X6HFCzs7EuUqh7zoR7ZiMQ" type="h1">
            Slopad förmånsbeskattning inom den nationella insatsverksamheten
          </head>
          <p xml:id="i-94iSuCC56zmSSLJuKnqkLe">
            Det finns flera skäl till att det nuvarande förhållningssättet
            med förmånsbeskattning inte är hållbart. Under sommaren 2018 drabbades
            Sverige av ett antal fruktansvärda skogs­bränder som orsakade
            en enorm förödelse, vilket kommer att få stora konsekvenser under
            en lång tid framöver för vårt land. Räddningstjänst kom till Sverige
            från andra länder och svensk räddningspersonal ställde upp från
            hela landet för att bidra i släckningsarbetet. För dessa var det
            naturligtvis en chock när de senare fick besked om att de skulle
            förmånsbeskattas för kost och logi under tiden de hjälpt till.
            Människor som lämnat sin familj, struntat i sin semester, tvingats
            sova i tält och varit tvungna att äta kall mat under sena nätter
            och kvällar blir inte belönade för sin insats utan tvärtom – de
            blir straffade. Såväl kontraktsanställda inom Försvarsmakten eller
            räddningstjänsten som andra som ställer upp för vårt samhälle
            i svåra tider är hjältar som inte bör förmånsbeskattas alls under
            sin tjänstgöring, vilket riksdagen bör tillkännage för regeringen.
          </p>
          <head xml:id="i-QQhqK1x8ri65P2aMkikiXL" type="h1">
            Slopad förmånsbeskattning av sjukvårdsförsäkringar
          </head>
          <p xml:id="i-ENzDnyhY1Wg8jnTkSkwtux">
            Den 1 juli 2018 infördes en förmånsskatt på privat hälso- och
            sjukvård när denna betalas av arbetsgivaren trots att en riksdagsmajoritet
            de facto var emot det. Plötsligt skulle den anställde förmånsbeskattas
            för vård- eller försäkringspremien samtidigt som arbets­givaren
            tvingas att betala socialavgifter på förmånen. Denna skatt berörde
            nära på en halv miljon svenskar, eller sju av tio som haft en
            privat sjukförsäkring via arbetsgivaren. Det berör samtliga anställda
            på ett företag, just eftersom arbetsgivaren brukar teckna försäkringar
            för hela sin personal, från de högsta tjänstemännen till städare
            och assistenter. Antalet personer med försäkring har också stadigt
            ökat, just för att allt fler företag, kommuner och fackförbund
            insett att det är ett bra sätt att främja en god hälsa och snabbt
            få tillbaka sina sjukskrivna i arbete.
          </p>
          <p xml:id="i-9SxjTP5F6cY3a2ewRTcB1b">
            Även om syftet med förslaget har varit att inbringa mer pengar
            till staten är det att anse som kontraproduktivt, då privata sjukvårdsförsäkringar
            faktiskt tillför resurser till vården totalt sett eftersom de
            bekostas vid sidan av det offentliga. Det är ett hårt slag mot
            vanliga svenskar i behov av vård eftersom Sverige tyvärr kantas
            av orimligt långa vårdköer och då sjukfrånvaron har ökat kraftigt
            sedan 2010 (i sjukpenningtal ligger ökningen på otroliga 80 procent).
            Situationen kan förvärras när fler väljer bort de privata vårdalternativen,
            vilket gör den införda förmånsbeskattningen kontraproduktiv ur
            folkhälsosynpunkt. I flertalet analyser ser vi hur pågående sjukfall
            kan förkortas eftersom man snabbare kommer till specialistsjukvård
            med privata sjukvårds­försäkringar.
          </p>
          <p xml:id="i-BEEdCtTGGUu35Lzepf3Wfr">
            Privata sjukvårdsförsäkringar har med andra ord en otroligt viktig
            uppgift att fylla. Av den anledningen bör samhället snarare värna
            medborgare som önskar att avlasta den offentligt finansierade
            hälso- och sjukvården. Värt att komma ihåg är således att även
            de som har en privat försäkring bidrar med skattepengar till den
            offentliga vården, vilket gör den införda skatten extra orimlig.
            Regeringen bör återinföra skattefriheten för sjukvårdsförsäkringar
            som avser hälso- och sjukvård genom arbetsgivare.
          </p>
        </div>
        <div xml:id="i-SiTRKq7sgzCgakbcp96tfX" type="signatureBlock">
          <list xml:id="i-HCAdhhby8n69YAB9cwpuzG">
            <item xml:id="i-LP8RwJwVFGgtvDq1m234Ue" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-Pj8LJ1iWFMj6jKHGAKufCw" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
