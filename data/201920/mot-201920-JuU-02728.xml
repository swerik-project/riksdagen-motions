<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-02728">
  <teiHeader>
    <fileDesc>
      <titleStmt>
        <title>Tydliga reaktioner mot brott</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2728 av Andreas Carlson m.fl. (KD)</title>
          <idno type="rdwebb">H7022728</idno>
          <rs type="number">2728</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7022728/text</ref>
          <ref type="dokument_url_html">http://data.riksdagen.se/dokument/H7022728</ref>
          <ref type="dokumentstatus_url_xml">http://data.riksdagen.se/dokumentstatus/H7022728</ref>
          <ref type="docx">http://data.riksdagen.se/fil/32A15691-F748-4BC5-9548-15DF3FD7FAE6</ref>
          <ref type="pdf">http://data.riksdagen.se/fil/617EAC3B-BA19-4A71-AF32-1CC3EC78B1EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A2bpWM22rYBn4UwmAxA6ty" type="signed"/>
        <correspContext corresp="i-A2bpWM22rYBn4UwmAxA6ty">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-FXM4rZVUD2g7HdHVtjY8LN" type="submitted">
          <date when="2019-10-03"/>
          <time when="12:15:55"/>
        </correspAction>
        <correspAction xml:id="i-CajPxzbka4ie6T85pGSaRr" type="reviewed">
          <date when="2019-10-03"/>
          <time when="14:15:06"/>
        </correspAction>
        <correspAction xml:id="i-JvhVnBo27XKFeBXWjkTDWR" type="referred">
          <date when="2019-10-11"/>
        </correspAction>
        <correspAction xml:id="i-2jen1LQoVpPJ3bbYCWUa9B" type="assigned">
          <date when="2020-06-22"/>
          <time when="15:51:11"/>
        </correspAction>
        <correspContext corresp="i-2jen1LQoVpPJ3bbYCWUa9B">
          <ref type="assignedTo">Justitieutskottet</ref>
        </correspContext>
        <correspAction xml:id="i-TqbwMqg1LcdvdYbBpm8zJK" type="behandlas_i"/>
        <correspContext corresp="i-TqbwMqg1LcdvdYbBpm8zJK">
          <ref type="uppgift">2019/20:JuU8</ref>
          <ref type="ref_dok_id">H701JuU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU8</ref>
          <ref type="ref_dok_titel">Ett stärkt straffrättsligt skydd för blåljusverksamhet och myndighetsutövning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BgiwpGiMkgcqjfMuWGfcgh" type="behandlas_i"/>
        <correspContext corresp="i-BgiwpGiMkgcqjfMuWGfcgh">
          <ref type="uppgift">2019/20:JuU7</ref>
          <ref type="ref_dok_id">H701JuU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU7</ref>
          <ref type="ref_dok_titel">Straffrättsliga åtgärder mot utnyttjande av barn genom köp av sexuell handling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VhkbfScdk9uTp8VmmCvzgo" type="behandlas_i"/>
        <correspContext corresp="i-VhkbfScdk9uTp8VmmCvzgo">
          <ref type="uppgift">2019/20:SoU1</ref>
          <ref type="ref_dok_id">H701SoU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TFBPTwA5m5yjJKGwp2ETTu" type="behandlas_i"/>
        <correspContext corresp="i-TFBPTwA5m5yjJKGwp2ETTu">
          <ref type="uppgift">2019/20:JuU30</ref>
          <ref type="ref_dok_id">H701JuU30</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU30</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7B4UUpQzQ2uZoaD7bYhzXz" type="behandlas_i"/>
        <correspContext corresp="i-7B4UUpQzQ2uZoaD7bYhzXz">
          <ref type="uppgift">2019/20:JuU22</ref>
          <ref type="ref_dok_id">H701JuU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU22</ref>
          <ref type="ref_dok_titel">Barnpornografibrottet och preskription av brott mot barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R6TRqnL7WQCk1KEkVHhon5" type="behandlas_i"/>
        <correspContext corresp="i-R6TRqnL7WQCk1KEkVHhon5">
          <ref type="uppgift">2019/20:JuU28</ref>
          <ref type="ref_dok_id">H701JuU28</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU28</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JzarTPRzXeWnCQyYirpUtB" type="behandlas_i"/>
        <correspContext corresp="i-JzarTPRzXeWnCQyYirpUtB">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Jw2aQxBCKeZbT7re7obGPB" type="behandlas_i"/>
        <correspContext corresp="i-Jw2aQxBCKeZbT7re7obGPB">
          <ref type="uppgift">2019/20:JuU27</ref>
          <ref type="ref_dok_id">H701JuU27</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU27</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4hAFVgZNfMmgCZe8Q2hnJg" type="behandlas_i"/>
        <correspContext corresp="i-4hAFVgZNfMmgCZe8Q2hnJg">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-79Hh3k4V2M9Gd1yFtYLP4H" type="behandlas_i"/>
        <correspContext corresp="i-79Hh3k4V2M9Gd1yFtYLP4H">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RoinVHArcZUBgw7HXuoJis" type="behandlas_i"/>
        <correspContext corresp="i-RoinVHArcZUBgw7HXuoJis">
          <ref type="uppgift">2019/20:JuU23</ref>
          <ref type="ref_dok_id">H701JuU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU23</ref>
          <ref type="ref_dok_titel">Ökat skydd mot hedersrelaterad brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2728 av Andreas Carlson m.fl. (KD)
          Tydliga reaktioner mot brott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VgB8rKxzJwCtFFu5q1rxCB">
            Förslag till riksdagsbeslut
          </head>
          <list style="ol">
            <item xml:id="i-KG9JsuK6yp4iy34nd6uAuf">
              Riksdagen ställer sig bakom det som anförs i motionen om strafflindring
              och villkorlig frigivning och tillkännager detta för regeringen.
            </item>
            <item xml:id="i-Wp8xveZpRLSXeeWYEBLvJN">
              Riksdagen ställer sig bakom det som anförs i motionen om mängdrabatt
              och tillkännager detta för regeringen.
            </item>
            <item xml:id="i-GTURoZVhRkG7hTSattQJjt">
              Riksdagen ställer sig bakom det som anförs i motionen om asperationsprincipen
              och tillkännager detta för regeringen.
            </item>
            <item xml:id="i-BoRwzcgvc6bRxMcjGjzYoq">
              Riksdagen ställer sig bakom det som anförs i motionen om slopad
              straffrabatt för unga och tillkännager detta för regeringen.
            </item>
            <item xml:id="i-9PuwaNBzz6QigxXNNC9yVp">
              Riksdagen ställer sig bakom det som anförs i motionen om skärpta
              straff för narkotikabrott och tillkännager detta för regeringen.
            </item>
            <item xml:id="i-8cZ19J1khKwkM4PdHmWt4S">
              Riksdagen ställer sig bakom det som anförs i motionen om hedersbrott
              och tillkännager detta för regeringen.
            </item>
            <item xml:id="i-FP1M1axEQCra1EdggzLXiU">
              Riksdagen ställer sig bakom det som anförs i motionen om åtgärder
              mot trakasserier och brott på internet och tillkännager detta
              för regeringen.
            </item>
            <item xml:id="i-HVKFX9Xc4YLTbrMuSHu26h">
              Riksdagen ställer sig bakom det som anförs i motionen om skärpta
              straff för sexualbrott och tillkännager detta för regeringen.
            </item>
            <item xml:id="i-qMRvD7f56RACsRpqHxbB4">
              Riksdagen ställer sig bakom det som anförs i motionen om köp
              av sexuell handling av barn och tillkännager detta för regeringen.
            </item>
            <item xml:id="i-41yer9xYp5DRy6BjAzoeXj">
              Riksdagen ställer sig bakom det som anförs i motionen om barnpornografibrott
              och tillkännager detta för regeringen.
            </item>
            <item xml:id="i-QcBfUiPd63BDNSQTqNbugj">
              Riksdagen ställer sig bakom det som anförs i motionen om bostadsinbrott
              och tillkännager detta för regeringen.
            </item>
            <item xml:id="i-3pzBDBpiiD1sfrxrgwi4qH">
              Riksdagen ställer sig bakom det som anförs i motionen om rattfylleri
              och grovt rattfylleri och tillkännager detta för regeringen.
            </item>
            <item xml:id="i-7EHbcmTC2XwVUe2LLg36Bh">
              Riksdagen ställer sig bakom det som anförs i motionen om eftersupning
              och tillkännager detta för regeringen.
            </item>
            <item xml:id="i-BqcqdWFpk8GmwNRM79VKb3">
              Riksdagen ställer sig bakom det som anförs i motionen om att
              utvisning ska komma ifråga oftare och tillkännager detta för regeringen.
            </item>
            <item xml:id="i-2GRRH6q8KDp577dJFmvZTX">
              Riksdagen ställer sig bakom det som anförs i motionen om att
              byta namn på barnpornografi till dokumenterade sexuella övergrepp
              på barn och tillkännager detta för regeringen.
            </item>
            <item xml:id="i-3JueGLBsDopP4FApmzgnBn">
              Riksdagen ställer sig bakom det som anförs i motionen om villkorlig
              frigivning och tillkännager detta för regeringen.
            </item>
            <item xml:id="i-CdQAansFgXii6LBgXVD4rc">
              Riksdagen ställer sig bakom det som anförs i motionen om häktning
              och tillkännager detta för regeringen.
            </item>
            <item xml:id="i-DkQPmE8NvfK4CXyLzrPmjg">
              Riksdagen ställer sig bakom det som anförs i motionen om försvårande
              omständigheter och tillkännager detta för regeringen.
            </item>
            <item xml:id="i-Vk8eEHPVy9Sk4nmctuaWRQ">
              Riksdagen ställer sig bakom det som anförs i motionen om försök
              till ringa stöld och tillkännager detta för regeringen.
            </item>
            <item xml:id="i-5D1PP76LGXL9CkWGzic6ip">
              Riksdagen ställer sig bakom det som anförs i motionen om hindrande
              av rättvisa och tillkännager detta för regeringen.
            </item>
            <item xml:id="i-Eie98c5FuwzffEEY4P1Wyn">
              Riksdagen ställer sig bakom det som anförs i motionen om fridskränkning
              och tillkännager detta för regeringen.
            </item>
            <item xml:id="i-Jaw4kdxB2con457ch8QJJS">
              Riksdagen ställer sig bakom det som anförs i motionen om kameraövervakning
              och tillkännager detta för regeringen.
            </item>
            <item xml:id="i-G11esQHpoLgAvtoKvn2m4C">
              Riksdagen ställer sig bakom det som anförs i motionen om människosmuggling
              och tillkännager detta för regeringen.
            </item>
            <item xml:id="i-APJg91sU8P9LnWGCGqm1Dj">
              Riksdagen ställer sig bakom det som anförs i motionen om presumtion
              mot fängelse och tillkännager detta för regeringen.
            </item>
            <item xml:id="i-RMNu43chYGVVwRUcQ6pVH1">
              Riksdagen ställer sig bakom det som anförs i motionen om attacker
              mot vitala samhällsfunktioner och tillkännager detta för regeringen.
            </item>
            <item xml:id="i-YYRYmgsDfqwMWJ2ooRrUNg">
              Riksdagen ställer sig bakom det som anförs i motionen om säkerheten
              på sjukhus och tillkännager detta för regeringen.
            </item>
            <item xml:id="i-PuHQoJMqYW4aUyEE4KzZA6">
              Riksdagen ställer sig bakom det som anförs i motionen om socialtjänsten
              och tillkännager detta för regeringen.
            </item>
            <item xml:id="i-424jQJGmeHewgJHLB4jhLR">
              Riksdagen ställer sig bakom det som anförs i motionen om nationell
              krissocialjour och tillkännager detta för regeringen.
            </item>
            <item xml:id="i-JSCyJ3imrqw6xHwZuuk6eT">
              Riksdagen ställer sig bakom det som anförs i motionen om jour-
              och familjehem och tillkännager detta för regeringen.
            </item>
            <item xml:id="i-5GTk5Nipi4Bqs2P6137tyU">
              Riksdagen ställer sig bakom det som anförs i motionen om underlättade
              sekretessregler och tillkännager detta för regeringen.
            </item>
            <item xml:id="i-2d1o8z8pipDNxSTemPYa1J">
              Riksdagen ställer sig bakom det som anförs i motionen om samarbetet
              mellan socialtjänsten, skola, polis och fritid och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-VjSuRTM1XVLqW27j4nN8gH" type="h1">
            Motivering
          </head>
          <p xml:id="i-TbgzwdEnh9j1KUNsxV93e3">
            Sverige ska vara ett tryggt land att leva i, oavsett om man bor
            på landsbygden, i en stad eller i en förort. En av statens viktigaste
            uppgifter är att genom ett väl fungerande rättsväsen ge medborgarna
            trygghet.
          </p>
          <p xml:id="i-33GCLgMJnBMh7GbuBkVdFE">
            Ett fungerande rättssamhälle förutsätter att de som bryter mot
            lagen lagförs och straffas. Det är viktigt för att skydda laglydiga,
            ge brottsoffer upprättelse och för att upprätthålla ett signalsystem
            om vad som är rätt och fel, men också för att ge förbrytaren möjlighet
            att sona sitt brott. Människan är en moralisk varelse som hela
            tiden har ansvar för att förhålla sig till vad som är rätt och
            fel. Den som har tagit sitt straff har sonat sitt brott och har
            med det återupprättats och fått en ny chans att återinträda i
            samhället som en ansvarstagande person. Straff är därför ett nödvändigt
            inslag i rättsskipningen. Tiden då straffet avtjänas ska användas
            på ett meningsfullt sätt genom insatser som möjliggör ett liv
            utan brottslighet.
          </p>
          <p xml:id="i-AtKPR497WsZn7p8p4XZvd1">
            Att tidigt reagera mot, och bryta, kriminellt beteende är av
            största vikt för att förebygga brott och att ungdomar hamnar i
            brottsliga aktiviteter. För att lyckas med detta behövs en politik
            med ett helhetsperspektiv på barn och ungdomar. Det behövs en
            stödjande familjepolitik, en bra skola, satsningar på ungas uppväxtmiljö
            och en offensiv kriminalpolitik.
          </p>
          <p xml:id="i-Teq3UXmfwz9B4CmhbjwDqY">
            Brott kränker människors frihet, liv, hälsa och rätt till sin
            egendom. Därför kan vi aldrig tolerera brottslighet. Men det finns
            inget enkelt svar på hur vi skapar ett tryggare samhälle. Genom
            att stå upp för varandra och säga ifrån när vi ser att någon blir
            illa behandlad eller när ett brott begås stärker vi sammanhållningen
            och markerar rätt och fel. Det behöver också finnas framtidstro
            i alla delar av samhället. Hopp om att kunna skapa ett bättre
            liv. Utsikter att få ett jobb. En övertygelse om att det är bättre
            att vara en del av samhället än att välja ett liv vid sidan om.
            En förvissning om att när människor mår dåligt så finns det ett
            skyddsnät och medmänniskor som fångar upp och hjälper. Och en
            vetskap om att när det begås ett brott kommer samhället och det
            offentliga att reagera snabbt och tydligt, såväl för att bistå
            brottsoffret som för att utreda gärningen.
          </p>
          <p xml:id="i-HiRgUryb7zmqkSQGgYKMSj">
            Kristdemokraternas fokus under senare år har varit att skärpa
            straffen för en rad olika brott med fokus på grova våldsbrott.
            Avsikten är att ge brottsoffer upprättelse, skydda laglydiga medborgare
            från brottslingar och straffa personer som begår brott. För att
            de allvarligaste brotten ska straffas hårdare vill vi höja minimistraffen
            för ett antal brott. Riksdagen har också gjort tillkännagivanden
            till regeringen på en rad områden för att ge tydligare reaktioner
            mot brott. Det handlar exempelvis om att utöka krimi­naliseringen
            för brott som begås inom ramen för människohandel och koppleri,
            narkotikabrott, dråp, grov misshandel, grovt rån och grov utpressning.
            Den tekniska utvecklingen går fort och öppnar för helt nya typer
            av kriminalitet. Det blir allt lättare att begå brott som drabbar
            många och som innebär stora problem för småföretagare och enskilda.
            I takt med att näthandeln ökat har också riskerna för att någon
            kapar din identitet ökat. Systematisk brottslighet av detta slag
            kan i förlängningen leda till försämrad konkurrenskraft för företagen,
            färre jobb och lägre tillväxt.
          </p>
          <head xml:id="i-FRFNCy3CwhtcqcDrQdJwd4" type="h2">
            Skärpta straff för seriebrott
          </head>
          <p xml:id="i-CwhnUMETVifk1gDyddqPPM">
            Skillnaden mellan att begå ett brott eller många liknande brott
            är för liten i dag och behöver öka. Det ska ske genom skärpta
            straff för seriebrott. Riksdagen tillkännagav 2014/15 för regeringen
            att minska straffrabatten vid flerfaldig brottslighet. Påslaget
            i straff när en person döms för flera brott samtidigt blir lägre
            än varje brott enskilt skulle ge. Domstolarna bör ha en strängare
            syn på detta. Ett nyligen uppmärksammat fall gäller en serie våldtäkter
            mot barn, över 100 till antalet, som en man utsatte en flicka
            för. Riksåklagaren ansåg fallet så allvarligt att hon drev det
            till Högsta domstolen och fick prövningstillstånd, då hon menade
            att brotten var så pass allvarliga att lagens strängaste straff,
            14 års fängelse, borde vara aktuellt för mannen som var dömd till
            nio års fängelse i hovrätten. HD höjde straffet till 12 års fängelse,
            och utnyttjade alltså inte hela straffskalan. Kristdemokraterna
            ställer sig liksom riksåklagaren tveksam till att påföljdsbedömningen
            inte utnyttjade hela straffskalan. Detta är ett exempel av många
            på när asperationsprincipen får orimliga följder. Vi anser att
            den bör ses över, med syfte att få domstolarna att använda hela
            straffskalan i större utsträckning.
          </p>
          <head xml:id="i-WUWQtgMfrYQnE5GmD2xcVa" type="h2">
            Förändrade regler om strafflindring
          </head>
          <p xml:id="i-WE2N2ztp8xgns7UqAy6w3R">
            Det finns behov av att se över de förmildrande omständigheter
            vid straffmätning som omnämns i 29 kap. 5 § brottsbalken. Svenska
            domare har att göra en helhetsbedömning av försvårande och förmildrande
            omständigheter när ett brott har begåtts, men på vilka grunder
            en sådan helhetsbedömning ska göras är dock en moralisk fråga
            som vi politiker inte kan förhålla oss likgiltiga till.
          </p>
          <p xml:id="i-TvLGeGCWcNq5ZJoP7nRMSL">
            Det är inte moraliskt rätt att det vid straffmätningen beaktas
            som en förmildrande omständighet och därmed kan leda till lägre
            straff att gärningsmannen riskerar att förlora jobbet på grund
            av brottet, att han skadat sig fysiskt till följd av detsamma
            eller att brottsoffret av någon anledning dröjt med att anmäla
            brottet.
          </p>
          <p xml:id="i-ULg34JGbJKwR9YwXiwVnkb">
            Det finns skäl att se över omständigheterna när straffsatsen
            ska bestämmas och strafflängden lindras. Kristdemokraterna föreslår
            därför en förändring i brottsbalken, en ändring där 29 kap. 5
            § brottsbalkens åtta punkter reduceras till fyra:
          </p>
          <list style="ol">
            <item xml:id="i-NCReL4LNsMzMRqvQtXPA18">
              Att gärningspersonen drabbas särskilt hårt fysiskt, psykiskt
              eller socialt.
            </item>
            <item xml:id="i-Sa5mwQ7dXHfmkpVMXzSBCY">
              Negativa bieffekter av brottet eller straffet.
            </item>
            <item xml:id="i-2SE3Ww44pbkPjasW7guFqE">
              Ansvarsfullt agerande.
            </item>
            <item xml:id="i-RWvQAX5TQCXvjXE1D2JDEa">
              Andra omständigheter likvärdiga med punkterna 1–3.
            </item>
          </list>
          <p xml:id="i-bZvqCfbvWSke7M5EANYch">
            En sådan indelning betonar omständigheternas karaktär snarare
            än att specificera enskilda omständigheter. Vidare skulle kraven
            på förutsebarhet och likabehandling bättre tillgodoses. Nuvarande
            ordning leder dessutom till en alltför restriktiv tillämpning
            i strid med lagstiftarens ambitioner. Detta bör ges regeringen
            tillkänna.
          </p>
          <head xml:id="i-LhTLPTLTjdefjGZZWSPJAt" type="h2">
            Mängdrabatt och återfall
          </head>
          <p xml:id="i-EqBXwnW3x3fQtX5pCGSr4S">
            Den som begår flera brott i Sverige idag tjänar på det. Vi har
            nämligen mängdrabatt. Det finns flera skäl till det. Skulle varje
            brott prövas separat skulle det kosta i både tid och pengar. Det
            finns också en rättviseaspekt i påföljdsbedömningen. En person
            som begått flera mindre allvarliga brott skulle dömas till högre
            straff än en person som begått ett betydligt allvarligare brott.
            Det skulle sända olyckliga signaler om vilket samhället prioriterar
            högst och kunna skada det allmänna rättsmedvetandet. Dock är mängdrabatten
            förenad med stora problem. En ganska liten del av befolkningen
            står för en stor del av brottsligheten. Samhället skulle besparas
            mycket lidande om dessa personer kunde sitta i fängelse under
            längre tid och därmed vara inkapaciterade. De både begår många
            brott och återfaller. Dessvärre kan det dröja länge innan en återfalls­förbrytare
            döms till fängelse. I flera fall kan villkorliga domar och skyddstillsyn
            staplas på varandra. Detta är en ohållbar ordning, liksom det
            är ohållbart att tungt kriminella som begår flera med varandra
            sammankopplade brott får rabatt. Kristdemokraterna vill därför
            kraftigt begränsa mängdrabatten och möjligheten för återfallsförbrytare
            att dömas till annan påföljd än fängelse.
          </p>
          <head xml:id="i-21pkovr4z6abdo6XAnApUL" type="h3">
            Avskaffa ungdomsrabatten
          </head>
          <p xml:id="i-PHJXjV5H9iT2SxeeP8dcAs">
            I december 2018 presenterades SOU 2018:85 Slopad straffrabatt
            för unga myndiga för regeringen. Den har sedan varit ute på en
            remissrunda som presenterades 15 februari 2019. Regeringen har
            dessutom varit ute i debatten och sagt att den ska avskaffas.
            Ändå har inget hänt. Det var först i samband med de så kallade
            gängsamtalen mellan regeringen, dess stödpartier, Kristdemokraterna
            och Moderaterna som regeringen öppnade upp för att förändra ungdomsrabatten.
            Tyvärr är det förslag som de ämnar lägga fram alldeles för tunt
            och en bidragande orsak till att Kristdemokraterna lämnade samtalen.
            Regeringens förslag innebär att ungdomsreduktionen endast ska
            avskaffas för den som upprepade gånger begår grova brott. I praktiken
            innebär det max någon procent av alla som lagförs och får ungdomsrabatt.
            Samtidigt begår allt fler unga grova brott och sanktionerna mot
            detta är alldeles för svaga. Kristdemokraterna vill se att ungdomsrabatten
            avskaffas på riktigt.
          </p>
          <head xml:id="i-Qs5mUi7Lw5V257mwFc1MhN" type="h2">
            Skärpta straff för narkotikabrott
          </head>
          <p xml:id="i-Y8T46Za2oBH1r6M2u7zeZr">
            2011 ändrade Högsta domstolen praxis för påföljden för narkotikabrott.
            Innan den förändrade praxisen dömdes mellan 30 och 60 personer
            om året till fängelse i åtta år eller mer för narkotikabrott.
            Förra året var siffran bara tre, enligt TV4 som kartlagt detta.
            Det innebär att personer som handhar narkotika i stor skala får
            kortare fängelse­straff och därmed tillbringar mer tid i samhället,
            där de kan fortsätta att handha narkotika. Narkotika är den enskilt
            viktigaste inkomstkällan för de kriminella nätverk som ligger
            bakom det ökade skjutvapenvåldet. Tillgång på narkotika driver
            också konsumtion. Den som säljer narkotika behöver få kännbara
            straff, därför bör straffen för narkotikabrott skärpas. Detta
            bör ges regeringen tillkänna.
          </p>
          <head xml:id="i-VzPZmY4W6VZFAxmbHLfDC9" type="h2">
            Särreglera hedersbrott
          </head>
          <p xml:id="i-EFkboXNvZBgJqVebvTEb2o">
            Hederskulturer som vuxit fram där framför allt kvinnor får sina
            liv begränsade av fundamentalister är inte förenliga med ett fritt
            och demokratiskt samhälle. Kvinnor som hålls tillbaka och kontrolleras
            i hederns namn kommer inte att kunna leva ut i sin fulla potential.
            Hedersbrott hämmar därför en god samhällsgemenskap och samhälls­utveckling
            men framför allt är detta ett brott mot kvinnors rättigheter.
          </p>
          <p xml:id="i-FB4ZPWxRqqsonLs4oUGD3i">
            Hedersrelaterade brott utgör grova kränkningar av mänskliga rättigheter
            och brott mot internationell lagstiftning (FN:s kvinnokonvention).
            Enligt en Brårapport (Rapport 2012:1 Polisens utredningar av hedersrelaterat
            våld) är de vanligaste brottstyperna olaga hot och misshandel.
            Direkta dödshot har uttalats i tre fjärdedelar av de ärenden där
            olaga hot förekommer. Förutom att bli utsatta för misshandel och
            olaga hot blir dessa kvinnor också kontrollerade och kränkta på
            andra sätt, både av gärningsmännen och av andra personer i kvinnornas
            närhet. Förtrycket innebär ofta kontroll av sociala kontakter,
            kvinnan tillåts inte klä sig eller sminka sig som hon vill, hennes
            dator­användande kontrolleras osv. Många får inte umgås med pojkar
            och män.
          </p>
          <p xml:id="i-Ky1bZBwsjH9sndLk99pM2q">
            Hedersrelaterad brottslighet är brott riktade mot någon, ofta
            en släkting, som, enligt gärningsmannens och övriga släktens eller
            gruppens uppfattning, riskerar att vanära eller ha vanärat gärningsmannens,
            släktens eller gruppens heder. Syftet med brottsligheten är att
            förhindra att hedern skadas eller förloras, alternativt att reparera
            eller återställa den skadade eller förlorade hedern.
          </p>
          <p xml:id="i-88DJ9hUwCEXjZkUpQvMdwY">
            Förekomsten av dessa brott hamnar ofta utanför brottsstatistiken
            alternativt i spridda brottskategorier och mörkertalet är utbrett.
            Kristdemokraterna vill därför att en lag­stiftning införs som
            särreglerar hedersbrott i brottsbalken. Med en sådan skulle vi
            få en tydligare bild av problemets storlek och därefter kunna
            sätta in nödvändiga åtgärder.
          </p>
          <p xml:id="i-LNMVFMS4tXVRdLM5rk2aZN">
            I dag saknas en särlagstiftning om hedersbrott. En sådan skulle
            på ett bättre sätt än idag kunna betona allvaret i hedersbrotten.
            Riksdagen tillkännagav under 2015/16 att lagstiftningen behöver
            ses över i syfte att motverka och öka lagföringen av heders­relaterade
            brott. Dock är utskottet inte berett att särreglera hedersbrott,
            som Krist­demokraterna föreslår. Vi vidhåller dock vår ståndpunkt
            och menar att hedersbrott bör särregleras. Detta bör ges regeringen
            tillkänna.
          </p>
          <head xml:id="i-DfBFMPZfEibNC5UjLymb1y" type="h2">
            Trygghet och jämställdhet för unga
          </head>
          <p xml:id="i-5Tk1ESdqvnNqpnskajQASR">
            Jämställdheten utmanas i det offentliga rummet. Näthat har blivit
            en del av vardagen och drabbar i många fall kvinnor särskilt hårt.
            Unga riskerar att påverkas mer av vad som händer på nätet och
            av jämnåriga än av vuxenvärlden. Enligt Friends nätrapport från
            2017 har var tredje ung blivit utsatt för nätkränkningar det senaste
            året, 18 procent av tjejer har blivit utsatta för sexuella trakasserier
            och 80 procent av alla 16-åringar har sett vuxna bete sig illa
            online. En jämställdhetsutmaning för vuxenvärlden – föräldrar,
            lärare, civilsamhälle, politiken – är att ta större ansvar för
            en uppväxtmiljö för våra barn präglad av respekt och tydlighet
            om vad som är rätt och fel. Som en del i arbetet med denna utmaning
            förstärkte alliansregeringen arbetet mot hot, kränkningar och
            trakasserier på nätet.
          </p>
          <p xml:id="i-RTVRvK64iSnueKxQANMom1">
            Kristdemokraterna anser att polisen behöver skapa en särskild
            enhet som jobbar riktat mot näthat, mobbning på nätet och nättrakasserier.
            Allt fler brott flyttar idag ut på internet, framför allt i sociala
            medier. Vi har till och med sett upplopp som startats på grund
            av ryktesspridning där. I en värld där det digitala livet allt
            mer smälter ihop med det analoga är det nödvändigt att polisen
            är ständigt närvarande och ”patrullerar” även internet. Kristdemokraterna
            föreslår att en särskild enhet inom polisen inrättas för beivrande
            av integritets- och ärekränkningsbrott. Det krävs en värderingsförändring
            på nätet, det är tydligt för alla som följer de många avslöjande
            reportage om hatiska kommentarsfält och trakasserier som sköljer
            över oss. En sådan kulturförändring kräver att de som bryter mot
            lagen också lagförs. Kristdemokraterna anser att förtalsbrottet
            behöver förtydligas när det är grovt och exempelvis bilder sprids
            så att många kan se. Straffansvaret behöver utvidgas för den som
            tillhandahåller en tjänst för att skicka och dela bilder och meddelanden
            och rätten till brottsskadeersättning utvidgas.
          </p>
          <p xml:id="i-GGyKWjrPPb2VXuwDKdHZQX">
            Regeringen har jobbat alldeles för saktfärdigt med dessa förslag.
            Tusentals ungdomar och i synnerhet flickor, kvinnor, journalister
            och offentliga personer utsätts just nu ständigt för kränkningar
            och hot på nätet som hade varit helt oacceptabla i andra sammanhang.
            Detta bör ges regeringen tillkänna.
          </p>
          <head xml:id="i-7QNDs6VKxFTutADjTBom4T" type="h2">
            Straffen för brott mot person
          </head>
          <p xml:id="i-XEhW8W94NCrURtioeYSvez">
            Straffen för brott mot person ska i högre grad grunda sig på
            den brottsliga handlingens straffvärde snarare än brottslingens
            ålder. Sett ur brottsoffrets perspektiv är straffet i viss mån
            ett mått på hur allvarligt samhället ser på den kränkning som
            man blivit utsatt för. Straffets storlek har därför betydelse
            för offrets känsla av upprättelse. Därför bör straffen i högre
            utsträckning än idag grunda sig på den brottsliga handlingens
            straffvärde.
          </p>
          <head xml:id="i-GMaopPai164LddXFS2VnGV" type="h2">
            Skärpta straff för sexualbrott
          </head>
          <p xml:id="i-6mz5Tn7woEDhKjWAPwxeje">
            Antalet anmälda sexualbrott har ökat kraftfullt de senaste tio
            åren. 2007 anmäldes 12 500 sexualbrott, varav 4 749 våldtäkter
            och 6 219 sexuella ofredanden. 2017 hade den siffran ökat till
            21 991 sexualbrott varav 7 369 våldtäkter och 10 969 sexuella
            ofredanden. Uppklarningsfrekvensen för dessa brott ligger samtidigt
            på endast 18 procent. Enligt den senaste nationella trygghetsundersökningen
            uppger 6,4 procent av alla svenskar att de utsatts för sexualbrott.
            Det är en ökning med 220 procent sedan 2014. 10,7 procent av alla
            kvinnor uppger att de utsatts. I åldern 16 till 24 år har hela
            34 procent utsatts för sexualbrott. I den ålderskategorin uppger
            44 procent att de är så pass otrygga när de går ut på kvällen
            i sitt eget bostadsområde att de undviker det. Sam­hällets reaktion
            mot sexualbrott måste vara entydig och kraftfull. Sexualbrott
            är en grov kränkning av den personliga integriteten. Därför menar
            vi att minimistraffet för våldtäkt ska höjas från två till tre
            års fängelse.
          </p>
          <p xml:id="i-Je4UNHEs5XBaTjTzfuFg4S">
            Dessutom anser Kristdemokraterna att utvisning bör komma ifråga
            oftare för personer som söker asyl i Sverige och begår sexualbrott.
            Dessa bör få avslag på asylansökan och snabb avvisning ur landet.
            För personer med uppehållstillstånd bör utvisning också bli en
            betydligt vanligare rättsverkan. När verkställighetshinder finns
            ska utvisning genomföras när dessa inte längre finns.
          </p>
          <p xml:id="i-Sj8hqLfydkVxJEN9nhmgdR">
            Människor som söker skydd i vårt land, som välkomnats hit och
            får ta del av våra resurser för sitt uppehälle, ska veta att även
            om kvinnor i Sverige klär sig på annat sätt, rör sig i samhället
            utan manligt sällskap, går på konserter och kanske dricker alkohol,
            så är de inte legitima mål för sexuella angrepp. Detta bör ges
            regeringen tillkänna.
          </p>
          <head xml:id="i-yLYKDsbo8hztFTTfyAuvq" type="h2">
            Skärpta straff för köp av sexuell handling av barn
          </head>
          <p xml:id="i-MWJvGdhRdxySgJa4ao27eQ">
            Regeringen överlämnade nyligen proposition 2018/19:157 Straffrättsliga
            åtgärder mot utnyttjande av barn genom köp av sexuell handling,
            som grundar sig på ett tillkännagivande från bland annat Kristdemokraterna.
            Kristdemokraterna välkomnar därför regeringens proposition. Det
            är angeläget att namnet på brottet ändras för att i lagtext klargöra
            skillnaden på när en sexuell handling köps av en vuxen respektive
            av ett barn. Att betona att det är ett utnyttjande av barnet som
            sker genom köpet av sexuell handling är viktigt. Likaså instämmer
            vi i regeringens bedömning att böter bör utgå ur straffskalan.
            Vi delar emellertid inte regeringens bedömning att straffminimum
            ska vara fängelse i 14 dagar. Kristdemokraterna vill därför att
            minimistraffet för köp av sexuell handling höjs till sex månaders
            fängelse. Detta är också vad riksdagen tillkännagett för regeringen
            i betänkandet 2017/18:JuU29. Vi förväntar oss att regeringen snarast
            tillgodoser detta. Detta bör ges regeringens tillkänna.
          </p>
          <head xml:id="i-UCmXEaefCgddQkDF3wc5rk" type="h2">
            Skärpta straff för barnpornografibrott
          </head>
          <p xml:id="i-9ohgMS64yW9j5poFQdKae4">
            Idag faller barnpornografibrottet under brott mot allmän ordning.
            Det är främst av formella skäl. Den som laddar ner en övergreppsfilm
            gör sig inte skyldig till ett övergrepp på en specifik individ
            i svensk lags mening, men all typ av kontakt med barnpornografi
            är olaglig. Av lagtekniska skäl har lagen då hamnat under brott
            mot allmän ordning i stället för under sexualbrott. Om brottet
            flyttades från brott mot allmän ordning till brottsbalken och
            betraktades som ett sexualbrott skulle också de utsatta barnen
            bli målsägare med möjlighet till målsägarbiträden. Möjligen skulle
            det också leda till att polisen prioriterade annorlunda. I Norge
            döms 20 gånger fler personer och där är barnpornografi ett sexualbrott,
            inte ett brott mot allmän ordning.
          </p>
          <p xml:id="i-5aEJJuKewkXaHSe8QeGCTq">
            Polisen upplever att barnpornografibrotten blir grövre samtidigt
            som beviskraven ökar. Antalet filer som innehas blir avgörande
            och i vissa fall har så många som 200 000 filer krävts för att
            brottet ska anses grovt. Men man kan ha enskilda filer på flera
            timmar på grova övergrepp, men då är brottet inte grovt eftersom
            det bara rör sig om en fil. Ett rekvisit i lagstiftning för grovt
            brott är just mängder filer. Detta borde ändras. Ett förslag är
            att antalet bildrutor skulle göra brottet grovt, vilket torde
            innebära att alla filmer – som innehåller tusentals bildrutor
            – automatiskt anses grova.
          </p>
          <p xml:id="i-FN4hK6sRFj6qn5GhEvRkAs">
            En stor utmaning i arbetet mot sexuell exploatering är att övergreppens
            allvar ofta förminskas. Pornografi har en koppling till underhållning
            och kan antyda en delaktighet från barnets sida. Skulle man ändra
            benämningen skulle man tydliggöra för förövaren, barnet och samhället
            att det här är ett sexualbrott. 2016 kom flera stora internationella
            organisationer som FN, Ecpat och Europol överens om benämningen
            ”dokumenterade sexuella övergrepp på barn”. Detta bör ges regeringen
            tillkänna.
          </p>
          <p xml:id="i-78U2S5vtqcfqk9pMwrrBfu">
            Polisen har själva larmat om problemet med att barnpornografibrottet
            inte är ett sexualbrott utan ett brott mot allmän ordning. Som
            sådant saknar det brottsoffer och tillsammans med det låga straffvärdet
            innebär det att brottet blir lågprioriterat hos en redan ansträngd
            polismyndighet. Kristdemokraterna vill att barnpornografibrott
            ska flyttas till 6 kap. brottsbalken om sexualbrott. Detta bör
            ges regeringen tillkänna.
          </p>
          <p xml:id="i-XPA4ZDiM66A8avVtVFuzfW">
            Idag döms en överväldigande majoritet av de som döms till barnpornografibrott
            till böter. Endast 20 av 119 dömdes förra året till fängelse.
            Det är inte acceptabelt. Den som befattar sig med barnpornografi
            begår ett mycket allvarligt brott. Kristdemokraterna vill höja
            minimistraffet till sex månaders fängelse och slopa böter i straffskalan.
            Detta bör ges regeringen tillkänna.
          </p>
          <p xml:id="i-Rs1aGWxNFTHSvbuuKUrSzH">
            Kristdemokraterna vill se över de rekvisit som krävs för att
            få någon fälld för grovt barnpornografibrott. Att det som idag
            ska krävas hundratusentals filer för att bli dömd är inte acceptabelt.
            Det är grovheten på materialet som ska bestämma, inte mängden.
            Polisen vittnar själva om detta problem, där det har krävts 200
            000 filer med sexuella övergrepp på för att brottet ska betraktas
            som grovt. Vi också vill höja maxstraffet för grovt barnpornografibrott
            till 10 år fängelse, samma maxstraff som för grov våldtäkt mot
            barn. Detta bör ges regeringen tillkänna.
          </p>
          <p xml:id="i-EZyeSyfTKrnbnEsUeVxhEi">
            De som själva är oroliga över att de har en oönskad sexualitet
            måste kunna få hjälp. För dem måste tröskeln för att söka hjälp
            vara låg, så att man kan få behandling innan man börjar begå brott.
            Preventell, som är en hjälplinje vid oönskad sexualitet, spelar
            här en viktig roll och borde permanentas. Detta bör ges regeringen
            tillkänna.
          </p>
          <head xml:id="i-RgaXFDC4YGZa7MzMPdgtiN" type="h2">
            Bostadsinbrott – ny brottsrubricering
          </head>
          <p xml:id="i-Fgz2U6xewjnZsMYJD5s9tX">
            Bostadsinbrott bedöms i regel som grov stöld. I många fall leder
            det till ett fängelsestraff på mellan 6 och 8 månader, vilket
            i praktiken ofta innebär villkorlig dom och böter. Eftersom inbrott
            i bostaden innebär en stor integritetskränkning för den som drabbas
            vill vi skärpa straffen för inbrott genom att införa en ny brottsrubricering,
            inbrottsstöld, med en högre straffskala än den som gäller för
            grov stöld. Det skulle medföra att fler tvingas avtjäna fängelsestraff
            för inbrott än vad som är fallet idag.
          </p>
          <p xml:id="i-JyTXgVMbTXaZf1qLFq7FAf">
            Ett inbrott i hemmet upplevs ofta som mycket kränkande, även
            om värdet av stöldgodset inte är så stort. Bostadsinbrott leder
            idag till för låga straff. För att straffen ska hamna på en rimlig
            nivå när det gäller bostadsinbrott bör en ny brottsrubricering
            införas. Det är inbrott och andra mängdbrott som påverkar människor
            i vardagen. Kristdemokraterna vill bekämpa sådan brottslighet
            kraftigare.
          </p>
          <p xml:id="i-5MJPwWuSqEtRFX91QyRJkh">
            Det är ofta organiserade internationella ligor som ligger bakom
            inbrotten och stölder i Sverige. Polisen räknar med att de står
            för cirka hälften av alla stölder och inbrott. Det rör sig om
            cirka 15 internationella ligor med 1 500 medlemmar som rör sig
            in i och ut ur Sverige, ofta med kopplingar till Baltikum. Det
            kan vara allt ifrån större butiksstölder till lantbruksutrustning
            som stjäls. Alla deras stölder är dock inte inbrott i bostäder,
            vilket gör att de inte nödvändigtvis träffas av de nya rekvisiten
            för grov stöld i brottsbalken. Men även inbrott i industrilokaler,
            källarförråd med mera är kännbara för den som drabbas. Därför
            behövs ytterligare en straffskärpning genom införandet av inbrottsstöld.
          </p>
          <p xml:id="i-WMyn8i883f7kAkaJsdm7rR">
            Riksdagen tillkännagav för regeringen under riksdagsåret 2014/15
            att arbetet mot bostadsinbrott ska prioriteras. Samma år tillkännagavs
            för regeringen att riksdagen var av meningen att regeringen skulle
            återkomma med en lagstiftning om ett nytt brott – inbrottsstöld
            – med minimistraffet fängelse i ett år. Kristdemokraterna anser
            att minimistraffet för bostadsinbrott ska vara ett års fängelse.
            Detta bör ges regeringen tillkänna.
          </p>
          <head xml:id="i-Hhw32wv1eK2HtZUStaQmr4" type="h2">
            Rattfylleri och eftersupning
          </head>
          <p xml:id="i-S7uhHeHqt2mGaTSNXE6VYt">
            I dag är straffet för rattfylleri böter eller fängelse i högst
            sex månader och för grovt rattfylleri fängelse i högst två år.
            Vi anser att straffet är för lågt i jämförelse med både den risk
            och de konsekvenser alkoholpåverkade personer medför och orsakar
            i trafiken, och därför bör straffet för rattfylleri samt grovt
            rattfylleri skärpas. Alkolås eller annan teknik som förhindrar
            rattfylleri bör också bli obligatoriskt i alla nya bilar i Sverige.
          </p>
          <p xml:id="i-GTWVGnH6WF5ymwvLjvgAEy">
            SVT granskade i april 2019 vilken påföljd som oftast dömdes ut
            för rattfylleri. Det visade sig att knappt en promille av de som
            dömdes för rattfylleri dömdes till fängelse. Bland de som dömdes
            för grovt rattfylleri slapp ungefär hälften fängelse. Granskningen
            föranleddes av att en återfallsförbrytare – både i rattfylleri
            och andra brott – kört ihjäl en 14-årig flicka i Mellansverige.
            Han hade inget körkort och bilen hade körförbud. Han dömdes till
            skyddstillsyn för en misshandel bara två månader innan flickan
            kördes ihjäl, men fick skyddstillsyn. Hade han dömts till fängelse
            hade det inte hänt. Kristdemo­kraterna anser att detta är ett
            talande exempel på att svensk rätt fokuserar för mycket på gärningsmannen
            och för lite på upprättelsen av brottsoffret. Det är också exempel
            på att det finns alldeles för många sätt att slippa fängelse på,
            vilka vi nämner på flera andra ställen i motionen.
          </p>
          <p xml:id="i-KhS5KQgm1NK9GLgT1HZ8GR">
            Kristdemokraterna har också länge drivit frågan om ett förbud
            mot eftersupning som innebär att det inte är tillåtet att dricka
            alkohol de första sex timmarna efter en trafik­olycka. I dag är
            det nämligen möjligt för rattfyllerister att gå fria när de hävdat
            att de druckit efter och inte före en bilolycka, eftersom det
            inte har varit möjligt att bevisa när föraren intagit alkohol.
            Riksdagspartierna har varit eniga i frågan om ett införande av
            förbud mot eftersupning, men regeringen har valt att gå på samma
            linje som den utredning som utrett frågan, att det inte är ett
            brott i sig att dölja sitt brott. Kristdemokraterna är mycket
            kritiska till regeringens slutsats och anser att människor som
            utsätter sina medtrafikanter för fara ska stoppas och inte komma
            undan på grund av ett kryphål i lagen. Vi anser därför att ett
            förbud mot eftersupning bör införas. Detta bör ges regeringen
            tillkänna.
          </p>
          <head xml:id="i-6ywdbMYr9NRAsp1yVGBT78" type="h2">
            Utvisning i högre utsträckning vid brott
          </head>
          <p xml:id="i-5jiSZgCbWZo8XjRAQxyBPp">
            I en uppmärksammad dom i april meddelade en oenig högsta domstol
            att en man inte utvisas efter en våldtäkt. Mannen dömdes till
            två års fängelse för våldtäkt. Det är ett högt straff. 75 procent
            av alla som döms i Sverige får mindre än ett års fängelse. Den
            våldtäktsdömde mannen har inget arbete i Sverige, ingen familj
            och ingen egen bostad. Dock hade han varit här i mer än fyra år,
            vilket innebär att det krävs synnerliga skäl om han ska utvisas.
            Kristdemokraterna menar att detta bör förändras. När de synnerliga
            skälen blir så omfattande som i den här domen är det uppenbart
            att reglerna behöver förändras. Sverige ska ha nolltolerans mot
            brottslingar. Utvisning bör också komma ifråga om personen är
            medborgare i ett EU-land. Att utvisa en person till ett EU-land
            är betydligt svårare än att utvisa en person till ett land utanför
            EU på grund av praxis från EU-domstolen och rörlighetsdirektivet.
            Detta är ett stort problem, inte minst som att det torde vara
            betydligt enklare att verkställa en utvisning till EU-land, jämfört
            med många länder utanför EU. Det är också ett problem eftersom
            inte minst många av de inbrottsstölder som begås i Sverige begås
            av brottsnätverk med säte i andra EU-länder. Att vanebrottslingar
            inte ska vara välkomna i Sverige är en självklar utgångspunkt
            för Kristdemokraterna. Denna ordning måste förändras. Idag krävs
            att utvisning sker av hänsyn till allmän ordning och säkerhet
            och att den utvisade utgör ett verkligt, faktiskt och tillräckligt
            allvarligt hot mot ett grundläggande samhällsintresse. Det måste
            bli enklare att utvisa utlänningar. Kristdemokraterna vill också
            se utvisning vid sex månaders fängelse. Kristdemokraterna anser
            att det är önskvärt att det svenska samhället är tydligare mot
            lagöverträdare i allmänhet. Därför anser vi att straffen bör skärpas
            för ett antal olika brott och att utvisning ska utdömas i fler
            fall än i dagsläget. När en utländsk medborgare begått brott med
            ett straffvärde på minst sex månader bör utvisning gälla i större
            utsträckning. Detsamma borde gälla för återfallsbrottslingar.
            Detta innebär inte att vi ska utvisa personer med flyktingstatus
            eller personer som inte kan utvisas med hänsyn till säkerhetsläget
            i det aktuella landet. Men där sådana hinder inte föreligger bör
            utvisning i högre utsträckning tillämpas vid brott. Detta bör
            ges regeringen tillkänna.
          </p>
          <head xml:id="i-GRVcTF1X2W92nvihpUVvCJ" type="h2">
            Villkorlig frigivning
          </head>
          <p xml:id="i-CgTXRqL8UMtVPL4qzjabXb">
            Kristdemokraterna menar att personer som inte sköter sig i fängelse
            inte heller ska kunna friges villkorligt utan först efter att
            hela den utdömda strafftiden löpt ut. Det skapar drivkrafter att
            följa de regler som finns, att delta i behandlingsprogram och
            att ta de drogtester som man ombeds att ta.
          </p>
          <p xml:id="i-APYifgvnuwoK2LZYQa9QA1">
            Därtill bör förändringar övervägas när det gäller möjligheten
            till villkorligt medgiven frihet. Det är inte rimligt att de som
            återfallit i likartad brottslighet och på nytt döms till fängelse
            per automatik friges villkorligt efter att två tredjedelar av
            det utdömda fängelsestraffet verkställts. Återfallsförbrytare
            bör avtjäna en tid i fängelset som helt och hållet motsvarar straffvärdet
            för det eller de nya brott de dömts för. Tiden i anstalt bör dock
            följas av en tidsperiod då den intagne ges möjlighet att återanpassa
            sig till ett liv i frihet. Vi anser att den som återfaller i brott
            och döms till ett nytt fängelsestraff ska avtjäna tre fjärdedelar
            av det nya straffet.
          </p>
          <p xml:id="i-AHpY8vKbgneR12TVpyrEiW">
            Villkorlig frigivning bör även föregås av en farlighetsbedömning.
            Den så kallade Hagamannen som dömdes för en rad överfallsvåldtäkter
            samt mordförsök bedömdes fortfarande vara farlig när han släpptes
            på villkorlig frigivning. Sedan riksdagsåret 2014/15 finns det
            ett tillkännagivande för regeringen om att skärpa reglerna för
            villkorlig frigivning för de som återfallit i likartad brottslighet.
            Ett liknande tillkännagivande nådde regeringen 2018/19. Regeringen
            måste agera och slopa den automatiska frigivningen. Detta bör
            ges regeringen tillkänna.
          </p>
          <head xml:id="i-S4PKyu4UV8jjmPdZxLkJ25" type="h2">
            Förenkla reglerna för häktning
          </head>
          <p xml:id="i-YPXeErThwykau81eegjGq2">
            Reglerna för häktning gör det svårt för svenskt rättsväsende
            att hindra personer från att begå upprepad brottslighet. Eftersom
            reglerna gör gällande att det krävs både att det finns ett års
            fängelse i straffskalan för den misstänka och att det ska föreligga
            återfalls­risk, rymningsrisk eller risk att den misstänkte stör
            utredning blir det i flera fall svårt att häkta vissa personer.
            Inte minst blir det problematiskt för personer som misstänkts
            för flertalet småbrott under en och samma dag eftersom de inte
            kan häktas. Ett slags rekord slogs möjligen i januari 2019 då
            en inbrottstjuv greps 12 minuter efter frisläppandet. SVT har
            rapporterat om en inbrottsvåg i Örebro som kunnat förhindras om
            en man inte släppts fri. Kristdemokraterna menar att häktningsreglerna
            inte är ändamålsenliga. Fler personer bör kunna häktas i Sverige.
            Samtidigt bör det göras satsningar på att hålla tiden mellan häktning
            och rättegång så kort som möjligt. Ingen ska häktas längre än
            nödvändigt. Ett exempel på hur häktningsreglerna kan göras mer
            ändamålsenliga är om och-kravet i dagens regler tas bort. Då skulle
            en person kunna häktas om det antingen finns ett års fängelse
            i straffskalan eller om det bedöms finnas återfallsrisk, flyktrisk
            eller kollusionsrisk. Dessutom bör en helhetsbedömning gällande
            tidigare brottslighet göras när återfallsrisken bedöms. Dessutom
            bör reglerna för obligatorisk häktning sänkas från två års fängelse
            till ett års fängelse.
          </p>
          <head xml:id="i-Pdrv95cp3TQjpu7gVisuZT" type="h2">
            Ett ökat fokus på försvårande omständigheter
          </head>
          <p xml:id="i-PnpBRfu2pksXWPG16JwWr5">
            Brottsbalken innehåller både försvårande omständigheter som ska
            beaktas vid straffmätning och förmildrande omständigheter. De
            förmildrande omständigheterna är betydligt fler än de försvårande.
            Enligt Kristdemokraternas synsätt är detta fel. Därför har vi
            tidigare föreslagit att antalet straffrabatter ska skäras ned
            betänkligt och stramas upp. Det finns förvisso ett flertal anledningar
            till att mildra straffmätning, men minst lika många skäl till
            att döma ut hårdare straff. De försvårande omständigheterna bör
            användas i större utsträckning i svenska domstolar.
          </p>
          <head xml:id="i-VwUAPJ5iEi8h7NcWLoawoF" type="h2">
            Kriminalisera försök till ringa stöld
          </head>
          <p xml:id="i-9fKWdNBD2Ss8XXAxZYUdar">
            Idag är inte försök till ringa stöld straffbart, vilket innebär
            att om exempelvis en butikstjuv blir upptäckt av personalen, men
            släpper sitt byte på väg ut från affären och därför inte genomfört
            en ringa stöld, så går det inte att åtala denne för försök till
            ringa stöld. Därför anser Kristdemokraterna att vi bör kriminalisera
            försök till ringa stöld. Detta bör ges regeringen tillkänna.
          </p>
          <head xml:id="i-SRGJUsomr2BbCpY6kTB5mh" type="h2">
            Förbjud hindrande av rättvisa
          </head>
          <p xml:id="i-UEL8LdGcgi879A2LNUzq1y">
            I samband med morden på Vår krog och bar i Göteborg 2015 har
            en person gett falskt alibi till en av de som sedermera dömdes
            till livstids fängelse. Hon uppgav att hon var med gärningsmannen
            vid Göteborgsoperan. Rätten slår fast att hon ljuger, men frikänner
            eftersom det inte är straffbart att ljuga i polisförhör som inte
            sker under ed. Om en brottsling inte görs oåtkomlig för polisen,
            är det heller inte straffbart att skydda denne så som lagen är
            utformad idag.
          </p>
          <p xml:id="i-RDkEJbBrmhwPVM6LrmpFgq">
            Riksåklagaren anser att det idag finns lagstöd för att detta
            ska vara olagligt redan genom gällande lagstiftning och har drivit
            fallet till HD. En sådan tolkning är inte orimlig givet lagens
            utformning, men tingsrätt, hovrätt och HD har gått på den tilltalades
            linje och i en prejudicerande dom slagit fast att det inte är
            olagligt att lämna falska alibin för brottslingar i polisförhör
            som inte sker under ed.
          </p>
          <p xml:id="i-RjDYq7R2M87hrwi17XiGUG">
            Detta kan komma att skapa incitament för kriminella att hindra
            rättsväsendets gång genom att efter fällande dom skicka fram falska
            vittnen som stör utredningen och i värsta fall bidrar till att
            en dömd person blir friad på falska grunder. Kristdemokraterna
            menar att detta måste åtgärdas. Men det krävs mer än att bara
            förbjuda någon att ge falskt alibi på ett liknande sätt som i
            Vår krog &amp; bar-fallet. Att falska uppgifter lämnas av personer
            som inte är misstänkta för brott är ett stort problem. Det bör
            tillsättas en övergripande utredning om hur hindrande av rättvisans
            gång kan stoppas, som kan komplettera lagstiftningen kring falsk
            tillvitelse, skyddande av brottsling, mened med mera.
          </p>
          <head xml:id="i-PqXF2ZoUQyfSG75uS5y2B9" type="h2">
            Höjt straff för fridskränkning
          </head>
          <p xml:id="i-5vVCTQrPeBZD7XLEjwZ76K">
            Minimistraffet för fridskränkning är idag nio månaders fängelse,
            vilket innebär att polisen är väldigt beroende av att målsäganden
            samarbetar, vilket givet brottets natur ofta inte är fallet. Målsägande
            drar helt enkelt ofta tillbaka anmälan på grund av rädsla för
            sin partner och delar inte frivilligt med sig av information.
            Om minimistraffet höjdes till ett års fängelse skulle polisen
            på egen hand kunna hämta ut exempelvis journal­uppgifter och driva
            vidare en utredning utan målsägandes medverkan.
          </p>
          <head xml:id="i-2yx4Wab2HzE7BPDbikRide" type="h2">
            Höjt straff för människosmuggling
          </head>
          <p xml:id="i-77fR2MaBF5tev4YkUs6JQD">
            En av den internationella brottslighetens främsta inkomstkällor
            är människosmuggling. Mellan 2015 och 2016 registrerades över
            20 000 offer för trafficking i EU. Två tredje­delar var kvinnor
            och många av dem utnyttjas för sexuella ändamål, men faktum är
            att också 26 procent utnyttjas som arbetskraft inom EU och hela
            18 procent utnyttjas för organiserat tiggeri eller organstölder.
            Nästan hälften av de utnyttjade, 44 procent, kommer från andra
            EU-länder. Det är alltså inte tal om endast personer som utnyttjas
            från världens fattigaste hörn. Även inom unionen är problemet
            stort. Sverige borde skärpa lagarna för människosmuggling till
            lägst två års fängelse och högst tio års fängelse.
          </p>
          <head xml:id="i-P6ugryafqZuegpUnETkHA2" type="h2">
            Utred presumtionen mot fängelse
          </head>
          <p xml:id="i-JcvGs7S9JzLbSyYkgH9Ss4">
            I brottsbalkens 30:e kapitel finns den så kallade presumtionen
            mot fängelse som är en bärande princip i straffmätningen i Sverige.
            Där står att rätten ska fästa särskilt avseende vid omständigheter
            som talar för annan påföljd än fängelse. Dessutom ska rätten beakta
            de strafflindrande omständigheterna som står i 29 kap. 5 §. Beroende
            på straffvärde, art och tidigare brottslighet kan rätten frångå
            detta. Kristdemokraterna menar att detta leder till flera problematiska
            domar där personer som fortsätter begå brott ändå döms till lindrigare
            domar än fängelse. Det innebär inte att vi menar att alla som
            begått ett brott ska dömas till fängelse. Det är inte önskvärt
            ur vare sig socialt, preventivt eller finansiellt hänseende. Alla
            förtjänar en chans att ändra sig. Men det svenska påföljds­systemet
            är anpassat efter en annan verklighet än den rådande. Vi menar
            att det är nödvändigt med en genomgripande utredning kring hur
            presumtionen mot fängelse ska användas. Exempelvis skulle rätten
            kunna ta de försvårande omständigheterna i 29 kap. 2 § i beaktande
            liksom de förmildrande.
          </p>
          <head xml:id="i-AGxVfKWMosB2LF8uyqAyt" type="h2">
            Attacker på vitala samhällsfunktioner
          </head>
          <p xml:id="i-QBU9k4Jbo36VYfH4f3aeZC">
            Under mer än ett decennium har en ny tid av brottslighet etablerat
            sig i Sverige. Det är brott mot utryckningsfordon som brandkår,
            polis och ambulanser. Det är attacker mot kollektivtrafiken och
            det är attacker mot socialtjänsten och sjukhus. Polisen skriver
            i sin rapport Utsatta områden – Social ordning, kriminell struktur
            och utmaningar för polisen att exempelvis hemtjänstpersonal och
            socialtjänsten utsätts för trakasserier. Det gäller både hot mot
            enskilda handläggare och skadegörelse på byggnader. I december
            2016 evakuerades socialkontoret i Mönsterås efter att en familj
            vänt sig emot ett beslut och hotade hela personalen allvarligt.
            I Salem hotade en man i juni att söka upp en socialsekreterare
            i dennes hem. I Örnsköldsvik ska en man ha hotat fyra social­sekreterare
            och en förvaltare. Hoten ska ha tagit sig formen av rena dödshot;
            mannen hotade med mordbrand och dödsskjutningar. I Dalsland har
            liknande hot skett och en man åtalades 2017 för att ha dödshotat
            en socialsekreterare.
          </p>
          <p xml:id="i-DkEyfSNtKFUmnXtMJzCPY5">
            I september 2017 upprättade Stockholmspolisen en särskild händelse
            efter att en anhörig till en polis blivit utsatt för ett kidnappningsförsök.
            Enligt en rapport från Polisförbundet upplever 7 av 10 poliser
            att utsattheten för hot och våld ökat de senaste två åren. Kriminella
            som grips hotar polisen genom att berätta att de vet var de bor
            och känner deras familjemedlemmar. Detta måste samhället reagera
            skarpt på. När en polis hotas, hotas rättsstaten. De måste fredas.
          </p>
          <p xml:id="i-95VWS21Yv17YfXdnaJhqpa">
            Angreppen på de vitala samhällsfunktionerna stannar dock inte
            vid vare sig socialtjänsten eller polisen. Hot mot vårdpersonal
            ökar på sjukhus i flera större städer runt om i Sverige. Det visar
            en kartläggning som SVT Nyheter har gjort.
          </p>
          <p xml:id="i-6CeXKeXctqLa9w8XRvuDsR">
            Undersökningen visar att det inte bara är i de tre storstäderna
            Stockholm, Göteborg och Malmö som de hotfulla situationerna ökar.
            Även på sjukhus i Norrköping, Borås, Västerås och Uppsala ökar
            problemen. I Uppsala vittnar en akutsjuksköterska om att det kan
            komma gäng om 50 personer som kallar personalen för könsord och
            dödshotar dem. Hoten är så vanligt förekommande att personal inte
            ens alltid tar det på allvar. Så långt har normaliseringen av
            hotfullt beteende gått på våra sjukhus.
          </p>
          <p xml:id="i-GbGZiaziidEDKU6kALcNSa">
            I Malmö berättar personalen på Skånes universitetssjukhus att
            de har hotats till livet i situationer som rör gängrelaterat våld.
            Problemen inträffar bland annat när anhöriga och vänner till den
            skadade samlas i väntrummen.
          </p>
          <p xml:id="i-BCwodrYV5eGe4qWCjySjyh">
            Hot och våld inom vård och omsorg leder till psykiska, fysiska
            och ekonomiska konsekvenser för den drabbade, arbetsplatsen och
            samhället. Både vårdtagare och anställda kan uppleva oro för att
            utsättas för våld i vården. Det är både ett allvarligt vårdproblem
            och ett arbetsmiljöproblem.
          </p>
          <p xml:id="i-H7zi8owigUdRp1wBVKQSJD">
            Tidningen Chef och ledarskap rapporterade i augusti 2019 om hur
            4 av 10 rektorer har utsatts för våld. En tillsynsrapport från
            Arbetsmiljöverket konstaterar att 9 av 10 grund- och gymnasieskolor
            brister i sitt förebyggande arbetsmiljöarbete, bland annat gällande
            utbildning i hur de ska hantera säkerhetssituationer som kan leda
            till hot och våld. Fackförbundet DIK har rapporterat om den allt
            sämre arbetsmiljön för landets bibliotekarier, en institution
            som inte minst är viktig i det kompensatoriska arbetet för att
            nå ut med litteratur till unga som inte har det med sig hemifrån.
            Social oro, som syftar på bråk, onykterhet och aggressivitet mot
            personal eller besökare förekommer på 81 procent av de svenska
            biblioteken. Droghandel förekommer nu öppet.
          </p>
          <p xml:id="i-AjBYdgp2VAAza1Px3AJgSE">
            Det som sker i Sverige i dag är dessvärre en logisk fortsättning
            på vad som pågått länge. Det har börjat i socialt utsatta områden
            med vandalisering i området, fortsatt med stenkastning mot kollektivtrafik
            och polis och senare fortsatt mot brandkår och sjuk­vårdspersonal.
            Den våldsspiralen har nu tagit sig in på sjukhusen.
          </p>
          <p xml:id="i-L2yf2671cAWLMViMUaLEPT">
            Sammantaget bidrar allt detta till ett samlat angrepp mot vitala
            samhällsfunktioner som allvarligt bryter ned grundläggande normer
            i samhället. Kan inte ett socialtjänst­kontor eller sjukhus vara
            fredat från angrepp finns det snart inga platser i samhället som
            är det. Det är extra allvarligt när angrepp drabbar de som försöker
            rädda liv, en grund­läggande uppgift för staten. När det gäller
            organiserade angrepp mot personer som är anställda inom vitala
            funktioner bör straffen skärpas, särskilt när angreppen är organiserade.
            Brott mot vitala samhällsfunktioner bör vara en särskild straffskärpnings­grund.
            Detta bör ges regeringen tillkänna.
          </p>
          <p xml:id="i-Pqjn9af7CEBG3zcBF45Lve">
            Det krävs kraftiga åtgärder för att komma till rätta med problemen.
            Sjukvårds­personal har naturligtvis erfarenhet av att hantera
            komplicerade patienter, och bråk uppstår i ansträngda situationer.
            Men det är en sak att ha en besvärlig patient och en helt annan
            att hantera stora grupper med människor som vill skada antingen
            en patient eller personalen. Därför behövs fler åtgärder som stärker
            tryggheten för patienter och personal samt att polisen har förutsättningar
            att förhindra ordningsstörningar. Obehöriga som tar sig in på
            sjukhus, är med och stör ordningen, hotar personal och försvårar
            vård måste lättare kunna avvisas från platsen. Detta bör ges regeringen
            tillkänna.
          </p>
          <head xml:id="i-9nPb2vEtDt4pC9Emfb42b2" type="h2">
            Sociala insatser mot gängkriminalitet
          </head>
          <p xml:id="i-KrLVSakscc9aqvi3Qy4zfu">
            I de 34 punkter som regeringen presenterade mot gängkriminaliteten
            fanns ett par punkter som gällde sociala insatser. Dessa hade
            gemensamt att de var för svaga, otydliga och inte tidsatta. Det
            var en av anledningarna till att Kristdemokraterna lämnade gängsamtalen.
            Att bara tala om samordning och långsiktiga insatser utan att
            ha en idé kring hur detta ska göras eller vad det ska uppnå är
            inte seriöst. Kristdemo­kraterna har en annan idé och presenterar
            därför ett miljardpaket på sociala insatser mot gängkriminalitet.
          </p>
          <head xml:id="i-9Cyi4t3BJHC5fU1j2cQKCg" type="h3">
            Socialtjänsten
          </head>
          <p xml:id="i-GYLMG2z87A25VyWRapBuDY">
            Människor som senare i livet begår brott visar ofta upp tidiga
            varningstecken. De har ofta kontakt med socialtjänsten i tidig
            ålder. De måste fångas upp innan det gått för långt och de gått
            in på brottets bana. Därför behöver socialtjänsten stärkas.
          </p>
          <p xml:id="i-YQiEfpuNpKNdCDffVeiTWP">
            I dag finns dock uppenbara brister. Hög personalomsättning, brist
            på socialsekreterare och ökad arbetsbelastning är några av områdena
            som socialtjänsten har problem med. Medarbetarna inom socialtjänsten
            behöver bättre stöd och resurser för att kunna utföra sitt arbete
            på bästa sätt. Det krävs också en samlad riktning på arbetet,
            med stöd från nationell nivå, såsom enhetliga modeller och metoder
            för det sociala arbetet med barn och unga. Dels för att säkerställa
            att evidensbaserade arbetssätt används, dels för att öka jämlikheten
            i landet. Ett stort fokus bör läggas på att utveckla kompetensen
            om barn med neuropsykiatrisk funktionsnedsättning, för att säkerställa
            rätten till god och likvärdig vård mellan barn vars svårigheter
            beror på sociala grunder och barn vars svårigheter beror på neuropsykiatriska
            funktionshinder.
          </p>
          <p xml:id="i-21nDYs53Jt4pJZXvbnuv9c">
            Socialtjänsten behöver bli bättre på att identifiera barn som
            är i riskzonen och deras familjer så att åtgärder kan sättas in
            i ett tidigt skede. För att kunna bedriva ett effektivt arbete
            i dessa avseenden behöver socialtjänsten finnas tillgänglig dygnet
            runt.
          </p>
          <p xml:id="i-D9F8EbXZeJGfAbntjSXxo5">
            Socialtjänsten har det yttersta ansvaret för att den enskilde
            får det stöd och hjälp som den behöver. Det ligger i varje kommuns
            ansvar att verka för att barn och unga växer upp i trygga förhållanden.
            För att kunna utföra sitt arbete ska socialtjänsten även samverka
            med bland annat hälso- och sjukvården, skolan och polisen.
          </p>
          <p xml:id="i-C1Cs8Bzo4aRmu1n4UhmHbo">
            När det gäller att arbeta mot både psykisk ohälsa och kriminalitet
            bland unga ligger ett stort ansvar på socialtjänstarbetarna. Exempelvis
            påverkar socialtjänsten domstolarnas påföljdsval och besitter
            därför stor makt för den unge och när det gäller hur samhället
            förebygger och motverkar ungdomsbrottslighet. Dock visar studier
            på att socialtjänstens roll i påföljdssystemet för unga många
            gånger leder till godtycke, oförutsägbarhet och bristande behandling.
            I en nyligen publicerad forskningsrapport pekar socialtjänstarbetare
            på en egen bristfällig kompetens i kombination med hög arbetsbelastning
            och bristfällig kompetensutveckling. Det ser också väldigt olika
            ut i olika delar av landet.
          </p>
          <p xml:id="i-VqPbS8PDthK1r8Gcn4Wa8d">
            Nästa år kommer barnkonventionen att inkorporeras i svensk lagstiftning.
            Det ställer ännu högre krav på riktlinjer, kunskap och metoder.
            Även forskningen om socialt arbete, som har varit eftersatt, bör
            öka.
          </p>
          <p xml:id="i-ABdZA5HovvWTyfRQZ7dZAw">
            Att socialtjänsten fungerar väl och sätter in rätt åtgärder är
            avgörande när det gäller barn som begår brott och barn som riskerar
            att dras in i kriminella miljöer. Därför satsar Kristdemokraterna
            350 miljoner kronor årligen 2020 och 2021, och 110 miljoner kronor
            2022 för stöd till socialtjänstens arbete med barn och unga. Satsningen
            ska gå till att genomföra kunskapshöjande insatser bland socialtjänstens
            personal och ta fram metodstöd för att säkerställa likvärdighet
            i tillämpningen av lagen. Insatsen för att öka kunskapen ska även
            kunna gå till personer som arbetar med personer med neuropsykiatrisk
            funktionsnedsättning.
          </p>
          <head xml:id="i-FdfyCVqxdyJAwshzRWYBZa" type="h3">
            Nationell krissocialjour
          </head>
          <p xml:id="i-ToonQYmPdpUYwcHXxgeT9f">
            Som en del i ett ökat nationellt åtagande för att avhjälpa bristerna
            i socialtjänsten föreslår Kristdemokraterna en nationell krissocialjour.
            Kommuner över hela landet brottas med hur de ska undvika att unga
            dras in i kriminella miljöer och letar verktyg för att få bort
            unga från kriminalitet.
          </p>
          <p xml:id="i-Fgq17oQYy3FBvEXaaHqJEP">
            En nationell krissocialjour ska kunna sättas in i områden som
            är särskilt drabbade av kriminalitet. De senaste årens utveckling
            visar att socialt utsatta områden inte bara finns i storstädernas
            förorter utan i hela landet. Det syns inte minst i de av polisen
            utpekade utsatta områdena. Vad som inte syns i polisens sammanställning
            är emellertid vilka områden som varit på väg ner i en negativ
            spiral men vänt utvecklingen. Det är också en utveckling som sker
            varje år. För att bidra till en sådan god utveckling behöver socialtjänsten
            agera kraftfullt och långsiktigt. Inte minst för mindre kommuner
            kan situationen, precis som under det stora flyktingmottagandet
            2015, snabbt eskalera på ett ovant sätt. En nationell krissocialjour
            kan exempelvis också behöva användas på platser där våldet snabbt
            eskalerat till följd av en kriminell konflikt eller där polisen
            gjort stora ingripanden mot den lokala kriminaliteten för att
            säkerställa att återväxten till kriminella nätverk stoppas.
          </p>
          <p xml:id="i-CpGdhnRNSAtBnraBEgoKH9">
            För att avlasta kommunernas socialtjänst krävs en förnyad ansvarsfördelning
            och nya arbetsformer. Vi anser därför att en nationell krissocialjour
            bör inrättas. När kommunerna bedömer att de behöver extra hjälp
            kan sådan avropas från den nationella krissocialjouren. Med en
            nationell krissocialjour kan resurserna användas bättre. En sådan
            nationell organisation bör även agera som ett kompetenscentrum
            med fokus på hur särskilda behov kan mötas på bästa sätt.
          </p>
          <p xml:id="i-2gWSPPSBxh31qYLiry8jGJ">
            Vi har tidigare föreslagit en nationell krissocialjour för att
            avlasta kommuner under flyktingkrisen 2015. Ett syfte är att funktionen
            snabbt ska kunna ställa om och gå in med riktade insatser för
            att avlasta kommuner. Nu avsätter vi 50 miljoner per år 2020–2022
            till Socialstyrelsen för att inrätta en nationell krissocialjour
            med fokus på unga kriminella.
          </p>
          <head xml:id="i-91nLz8AHLwXj2aahqDtAH9" type="h3">
            Statligt stöd för samverkan mellan skola, socialtjänst, polis
            och fritid
          </head>
          <p xml:id="i-77Fp9AQrhZXAwBVqbGHKoi">
            SSPF är en samverkansmodell mellan skola, socialkontor, polis
            och fritid. Syftet är att förhindra att barn hamnar i eller fortsätter
            med kriminellt beteende och/eller drogmissbruk. Genom att samla
            och samordna resurser kring barn ska vi agera snabbt och skapa
            gemensamma lösningar. Resurser kring barn innebär både barnets
            familj och det professionella nätverket. Målet är att bryta ett
            negativt mönster.
          </p>
          <p xml:id="i-2t9PhnEz9aoY6i4Np8Gywi">
            Barn så unga som tio år kan idag bli aktuella för insatser om
            de har missbruks­problem och/eller uppvisar ett kriminellt beteende.
            Det handlar om barn som vistas i riskmiljöer där missbruk och
            kriminalitet finns, barn som kommer hem efter att ha varit omhändertagna,
            barn för vilka tidigare insatser inte har fungerat och som tidigare
            nämnt barn som uppvisar missbruksproblem eller kriminellt beteende.
          </p>
          <p xml:id="i-X5Y9E6rH5gTGdTQvfdmNEc">
            SSPF finns på flera håll i landet. Arbetet kan se lite olika
            ut, så även resurstill­delningen. Vi föreslår därför medel för
            att stimulera SSPF-samverkan på fler platser och att det kan fördjupas
            där det redan är igång. Därför satsar vi 10 miljoner årligen på
            att stärka SSPF-samverkan inom utgiftsområde 9, anslaget 4:7 Bidrag
            till utveckling av socialt arbete m.m.
          </p>
          <head xml:id="i-JP38sy1RkHjkLVuhcVHkBx" type="h3">
            Reformera sekretesslagstiftningen
          </head>
          <p xml:id="i-Cr3txVYQLWSBdi8GDdYCjE">
            En avgörande faktor för ett effektivt förebyggande arbete är
            att de olika aktörerna som möter ungdomar i riskmiljö kan föra
            dialog och utbyta information om ungdomen. I dag tolkas sekretesslagstiftningen
            olika i olika kommuner. Kristdemokraterna vill reformera den nu
            gällande lagstiftningen i syfte att klargöra sekretessreglerna
            och förtydliga dem så att samarbetet underlättas. Oro för att
            göra fel får inte hindra olika myndigheter att göra allt som är
            möjligt för att få en ungdom att lämna, eller inte hamna i, kriminella
            miljöer. En ändrad sekretesslagstiftning skulle underlätta samverkan
            vad gäller misstänkta kriminella och dessutom underlätta arbetet
            med barn som är brottsoffer inom ramen för barnahus.
          </p>
          <p xml:id="i-RPgYEMjtencCeXDrxpZS2k">
            Idag är det tillåtet för socialtjänsten att bryta sekretessen
            om det föreligger brott med straffvärde minst fängelse i ett år.
            Vi föreslår att skola och socialtjänst bör vara skyldiga att bryta
            myndighetssekretessen där det är motiverat i förebyggande syfte
            kring enskilda på polismans begäran, och vill tillsätta en utredning
            som möjliggör en sådan lagstiftning.
          </p>
          <head xml:id="i-9NWybqMnLtquKu14oCBL2E" type="h3">
            Öka antalet jour- och familjehemsplatser
          </head>
          <p xml:id="i-K1tDirt34wsJCLBDDVvkpG">
            Antalet jourplatser för barn och ungdomar som snabbt behöver
            komma bort från en kriminell omgivning eller ett kriminellt beteende
            behöver utökas.
          </p>
          <p xml:id="i-5fSFz4bA8D2b1JmTrdT5xk">
            I en akut situation där ett barn/ungdom far illa handlar det
            om att mycket snabbt hitta ett alternativt boende. Det är då jourhem
            blir helt avgörande. Jourhem är en familj som ställt sig till
            förfogande att omedelbart öppna sitt hem och ta emot ett barn.
            Barnet ska i normalfallet vara kvar i jourhemmet under utredningstiden,
            från någon vecka upp till fyra månader. I undantagsfall kan tiden
            bli längre.
          </p>
          <p xml:id="i-DaNVFQKpZxN4HHgbAWHZWL">
            Regeringen gav medel att förstärka bemanningen inom den sociala
            barn- och ungdomsvården perioden 2016–2020, de första åren med
            360 miljoner kronor årligen men 2020 dras nivån ner till 150 miljoner
            kronor. För att socialsekreterare ska orka med sitt viktiga och
            svåra arbete krävs att de har tillgång till resursen jour- och
            familjehem. Det spelar ingen roll hur bra arbete socialtjänsten
            gör om det inte finns möjlighet att använda till välutbildade
            och motiverade jour- och familjehem.
          </p>
          <p xml:id="i-WoDSisdPPrMXjmV5RpNqr8">
            Det behövs också en förstärkt kontroll av vilka som blir aktuella
            som familjehem och hur socialtjänsten kontrollerar förhållandena
            hos familjehemmet. Inspektionen för vård och omsorg har pekat
            på problem och det finns exempel där personer som är brottsligt
            belastade ändå fått unga i riskzonen placerade hos sig. Det är
            naturligtvis inte acceptabelt. Kristdemokraterna satsar 200 miljoner
            kronor om året på jour- och familjehem.
          </p>
        </div>
        <div type="motSignatures">
          <list>
            <item xml:id="i-FkUu7XFdxnr9hoeaU5CBoS" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-ReDpr34MGPGe9vb6Y3JAMq" who="i-6umT1k53jwZ9Rr9pvYUNWh">
              Lars Adaktusson (KD)
            </item>
            <item xml:id="i-SzhmWMgNWoSafad5QDALAE" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-Yb7pr2UVgFktcGDV1gqAsd" who="i-SgLSQ3phK7HUZecEbLumwe">
              Ingemar Kihlström (KD)
            </item>
            <item xml:id="i-CzNNcyoityVfDHRSVQjynV" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-ADnjAUBSYQGdB5WexobEzD" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
