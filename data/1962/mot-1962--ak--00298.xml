<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00298">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__298/mot_1962__ak__298-001.pdf"/>
      <fw xml:id="i-3K9zLVvFHfJFGothXaiggJ">
        Motioner i Andra kammaren, nr 298 år 1962 15
      </fw>
      <div xml:id="i-A1KEBy4FipcAXZ9vi4qp8v" type="motHeader">
        <div xml:id="i-H6cCpm9mjdKcg1XNmyrKRd" type="motTitle"/>
        <div xml:id="i-3JymPmaMzV1v1MEyQxkbtP" type="motSubmissionInfo"/>
      </div>
      <div xml:id="i-2Gh1SSG8KHPjMS2wEsmiVJ" type="motBody">
        <div xml:id="i-97fiWWvmnTcKe1FF9n6XbN">
          <p xml:id="i-SvCbvPGuQFLGoCrLKBvqwe">
            Nr 298
          </p>
          <p xml:id="i-JJ57pstwQ9kEaiw4wL3fS5">
            Av herr Munktell m. fl., om avgivande av viss förklaring rörande
            den europeiska domstolen för de mänskliga rättighe- terna.
          </p>
          <p xml:id="i-73zP4dsN2WDTtaeCkPrK4A">
            (Lika lydande med motion nr 243 i Första kammaren)
          </p>
          <p xml:id="i-T4677AnqkLp7v9pZ8wga4B">
            Europarådets konvention angående skydd för de mänskliga rättigheter-
            na och de grundläggande friheterna av den 4 november 1950 kan
            betraktas som den mest betydelsefulla av efterkrigstidens rättighetsförklaringar.
            Den trädde i kraft den 3 september 1954. Ett tilläggsprotokoll
            av den 20 mars 1952 avseende vissa särskilda rättigheter trädde
            i kraft något senare, den 18 maj 1954. Sverige var ett av de första
            länder, som godkände konventio- nen, vilken sålunda äger giltighet
            för vårt land. Konventionen skiljer sig så till vida från andra
            internationella överenskommelser, att den icke i främsta rummet
            avser att binda de deltagande staterna i förhållande till varandra
            utan innebär åtagande från de ratificerande ländernas sida att
            garantera de egna medborgarna att vissa minimikrav i rättssäkerhetshän-
            seende skola uppfyllas i intern lagstiftning och rättstillämpning.
            Konventionen är icke tänkt som en tom, till intet förpliktande
            deklara- tion. Dess upphovsmän ha låtit sig angeläget vara att
            skapa säkerhet för att konventionens stadganden skola iakttagas.
            I sådant syfte ha i konven- tionen intagits regler om två kontrollorgan,
            dels om den europeiska kom- missionen för de mänskliga rättigheterna,
            dels ock om den europeiska dom- stolen för de mänskliga rättigheterna.
            Av dessa organ har den förstnämnda kommissionen varit i verksamhet
            under åtskilliga år; den har sedan den 5 juli 1955 haft befogenhet
            att upptaga klagomål också från enskilda, en rätt som tillkommer
            kommissionen dock endast i den mån det land, mot vilket sådan
            individuell klagan riktas, förklarat sig erkänna kommissionens
            be- hörighet att mottaga sådana framställningar. Sverige har avgivit
            sådan för- klaring för sin del, vilket innebär att enskilda kunna
            anföra klagomål hos kommissionen mot Sverige i anledning av att
            de här icke kommit i åtnju- tande av de rättigheter konventionen
            tillerkänner en enskild. Kommissio- nen är närmast ett slags utrednings-
            och förhandlingsorgan, som i första hand skall söka åstadkomma
            en uppgörelse i godo. I sista hand är det emel- lertid enligt
            konventionen Europarådets ministerkommitté, som har avgö- randet
            i sin hand, förutsatt att den nyssnämnda domstolen icke kopplas
            in i förfarandet.
          </p>
          <pb facs="riksdagen-motions-pdf/data/1962/mot_1962__ak__298/mot_1962__ak__298-002.pdf"/>
          <fw xml:id="i-i5aKiXMKWdtLTREuqKVrM">
            16 Motioner i Andra kammaren, nr 298 år 1962
          </fw>
          <p xml:id="i-WCBm6vBwxsG2nUAm9zeZ5L">
            Enligt konventionen skall den europeiska domstolen för de mänskliga
            rättigheterna i sista hand slita tvister om konventionens tillämplighet.
            Den skall bestå av domare till det antal, som Europarådet har
            medlemmar, dvs. 16. Medlemmarna i domstolen väljas för en tid
            av nio år av Europa- rådets rådgivande församling bland personer,
            vilka medlemsstaterna före- slagit och som skola vara framstående
            jurister. Endast fördragsslutande part eller kommission äger hänskjuta
            ett mål till domstolen. Domstolens utslag är slutgiltigt; de fördragsslutande
            parterna, dvs. de olika staterna, ha för- bundit sig att efterkomma
            utslagen i alla de mål, i vilka de äro parter. För att domstolen
            skulle komma till stånd kräver konventionen att minst åtta medlemsländer
            avgivit en förklaring av innehåll att de erkänna att i alla frågor
            angående tolkning och tillämpning av konventionen domstolens jurisdiktion
            är för parterna tvingande i och för sig och utan särskild över-
            enskommelse. Sådan förklaring har numera avgivits av Island, Danmark,
            Nederländerna, Tyska förbundsrepubliken, Belgien, Luxemburg, Irland
            och Österrike. Val av domare ägde rum vid Europarådets session
            den 22 januari 1959. Domstolen har en svensk medlem. För att stärka
            domstolens ställning är det av vikt att så många länder som möjligt
            avgiva förklaring om erkännande av domstolen enligt art. 46 i
            kon- ventionen. Även Sverige bör därför enligt vår uppfattning
            nu avgiva sådan förklaring. Under hänvisning till det anförda
            få vi hemställa, att riksdagen måtte bemyndiga Kungl. Maj:t att
            till Europarådet avgiva sådan förklaring rörande den euro- peiska
            domstolen för de mänskliga rättigheterna, som avses i art. 46
            i Europarådets konvention angående skydd för de mänskliga rättigheterna
            och de grundläggande friheterna.
          </p>
          <p xml:id="i-GuuxURwGkNhwk7h8L4RgPk" type="date">
            Stockholm den 25 januari 1962
          </p>
          <p xml:id="i-FsZQWBSJF5yjeaZ7a6S3hy" type="signatureBlock">
            Henrik Munktell Jean Braconier C. G. Regnéll
          </p>
          <p xml:id="i-XesKxMVG6jzYforp8NSCiY">
            Stockholm 1962 STATENS REPRODUKTIONSANSTALT 55462
          </p>
        </div>
      </div>
    </body>
  </text>
</TEI>
