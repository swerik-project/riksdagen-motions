<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UbU-00229">
  <teiHeader>
    <fileDesc>
      <titleStmt>
        <title>Sponsring av skolor</title>
        <author corresp="i-RPLcLWRfZW7xXVd61piM6R">av Lennart Gustavsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sponsring av skolor</title>
          <idno type="rdwebb">GR02Ub229</idno>
          <rs type="number">Ub229</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GR02Ub229/text</ref>
          <ref type="dokument_url_html">http://data.riksdagen.se/dokument/GR02Ub229</ref>
          <ref type="dokumentstatus_url_xml">http://data.riksdagen.se/dokumentstatus/GR02Ub229</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RPLcLWRfZW7xXVd61piM6R</idno>
            <name>Lennart Gustavsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RsJr1rsFNFbn3SapToHxbM</idno>
            <name>Britt-Marie Danestig</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DMGKRcZKJjLDnd1Mozdje8</idno>
            <name>Camilla Sköld Jansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-MJL89J5NnS7c2Vx7JY9Uga</idno>
            <name>Anders Wiklund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NYF1fPPU2UEjvTvVQBR4kC" type="signed"/>
        <correspContext corresp="i-NYF1fPPU2UEjvTvVQBR4kC">
          <note type="signatory" corresp="i-RPLcLWRfZW7xXVd61piM6R"/>
          <note type="signatory" corresp="i-RsJr1rsFNFbn3SapToHxbM"/>
          <note type="signatory" corresp="i-DMGKRcZKJjLDnd1Mozdje8"/>
          <note type="signatory" corresp="i-MJL89J5NnS7c2Vx7JY9Uga"/>
        </correspContext>
        <correspAction xml:id="i-WamSaKWhaKUwsDKQLf5nxD" type="referral">
          <date when="2003-10-15"/>
        </correspAction>
        <correspAction xml:id="i-TQC29oYt5ZR8XGnPsuJYwa" type="dismissal">
          <date when="2003-10-15"/>
        </correspAction>
        <correspAction xml:id="i-Tbu5rTeKbJH5XKiSeK5NKw" type="submission">
          <date when="2003-10-07"/>
        </correspAction>
        <correspAction xml:id="i-Mmjdbfa4dGvPFQNMNZ4Hsz" type="assigned"/>
        <correspContext corresp="i-Mmjdbfa4dGvPFQNMNZ4Hsz">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ub_0229/mot_200304_Ub_0229-0001.pdf"/>
      <div xml:id="i-NizzEDCigNn4pp8qnk1dFo" type="motHeader">
        <div xml:id="i-58RixgQrFwiS8qtiFEF8i5" type="motTitle"/>
        <div xml:id="i-H76EhkgpQXmuEQjqHQEjDS" type="motSubmissionInfo"/>
      </div>
      <div xml:id="i-4i6VF2mMbGnseifG5QZYpy" type="motBody">
        <div xml:id="i-Jdrg6V2sK7WMQCgFxXFnCW">
          <p xml:id="i-VXGbRrfRYozUFrtQXqGV97">
            2003/04 mnr: Ub229 pnr: v250
          </p>
          <p xml:id="i-YbdFkVEK1yUVumbRNqUqXB">
            Motion till riksdagen 2003/04:Ub229
          </p>
          <p xml:id="i-MzGSE3xYffCXQzp9q6Z5AB">
            av Lennart Gustavsson m.fl. (v)
          </p>
          <p xml:id="i-CccHmDdvsUSbERmEAx4Pht">
            Sponsring av skolor
          </p>
          <p xml:id="i-VVb3ekD8WHhUf7byZigYNw">
            Förslag till riksdagsbeslut
          </p>
          <p xml:id="i-KB4sPt9A9vpmudDgWSWHHt">
            Riksdagen tillkännager för regeringen som sin mening vad i motionen
            anförs om att Skolverket bör ges i uppdrag att ta fram riktlinjer
            och råd för sponsring av skolor.
          </p>
          <p xml:id="i-MxmhGGDsCPCdWAYAmQvaUG">
            Bakgrund
          </p>
          <p xml:id="i-3Ln6QUBXNZXaHfQyTvYwRT">
            Relationen mellan arbetsliv och skola är föremål för ständig
            diskussion. Vänsterpartiet menar att det är angeläget att ha ett
            gott samarbete mellan skolan och det omkringliggande samhället,
            inklusive arbetslivet och dess parter. Ofta kan dessa bidra till
            skolans arbete med erfarenheter som annars inte skulle finnas,
            och omvänt är det viktigt att skolan deltar i samhällsutvecklingen.
            Men det finns också situationer då det är viktigt att sätta gränser
            för att säkra skolans möjligheter att vara en plats där kritiskt
            tänkande och allsidighet har företräde. Ett sådant sammanhang
            är då företag och organisationer på olika sätt vill stödja eller
            sponsra skolor. Vänsterpartiets principiella uppfattning är att
            sponsring i skolan inte skall förekomma, eftersom det riskerar
            att påverka eller rent av styra skolans arbete och undervisningens
            innehåll. Om skolor väljer att tillåta olika typer av sponsring
            menar vi att det under inga omständigheter får innebära att undervisningen
            eller någon del av skolans arbete i övrigt styrs eller kan misstänkas
            för att styras av företags- eller organisationsintressen. Inte
            heller är skolan en plats för reklam, företag eller organisationer
            annat än som en del av en kritisk diskussion inom ramen för den
            ordinarie undervisningen, eller då organisationer bjuds in för
            att delge sina erfarenheter och åsikter. När det gäller frågan
            om läromedel är det delvis en definitionsfråga om reklam eller
            sponsring där skall vara tillåten. Vår uppfattning är att läromedel
            i skolan skall förstås i bred bemärkelse, som det material man
            använder i undervisningen. Det kan handla om böcker som tagits
            fram för just undervisning, men också om dagstidningar, artiklar,
            romaner, information
          </p>
          <pb facs="riksdagen-motions-pdf/data/200304/mot_200304_Ub_0229/mot_200304_Ub_0229-0002.pdf"/>
          <p xml:id="i-5hmyhv6kUL1TpXQPkuTABQ">
            2003/04:Ub229
          </p>
          <p xml:id="i-QoaEqjxV2CtNxGLQiS2HCn">
            från Internet, filmer, konst osv. I skolans uppgift ligger att
            allsidigt belysa olika ämnen och ur olika perspektiv lyfta värderingar
            och spegla en bredd av åsikter så att eleverna uppmuntras att
            själva ta ställning och utveckla ett kritiskt förhållningssätt.
            Därför är det naturligt att man ibland använder också rent propagandamaterial
            från till exempel politiska partier och organisationer som läromedel,
            och man kan mycket väl ta del av reklam som ett led i undervisningen.
            Däremot är vi starkt kritiska till att man på en del skolor utan
            märkbara reflektioner i ämnesundervisningen använder sponsrade
            läroböcker som gör direkt reklam för olika företag. I ett tidigare
            motionsyrkande har vi föreslagit att skolsponsring bör regleras
            genom ett förtydligande av marknadsföringslagen. Enligt lagutskottet
            har marknadsföringslagen generell räckvidd och är tillämplig vid
            marknadsföring i skolan. Utbildningsutskottet menar att det är
            kommunerna och skolorna som har ansvar för att det finns handlingsplaner
            eller policy för hur man skall förhålla sig till sponsring i skolorna.
            Vi menar att kommunerna och skolorna behöver hjälp i form av nationella
            riktlinjer för att fastställa sådana handlingsplaner. I Finland
            har Konsumentombudsmannen publicerat anvisningar för skolsponsring,
            som en hjälp till kommuner och skolor att besluta i frågor som
            rör sponsring. I Norge menar Forbrukerrådet t.o.m. att all reklam,
            inklusive sponsring, i grundskolan skall förbjudas eftersom enbart
            riktlinjer ej är bindande nog. Statskontoret har, på regeringens
            uppdrag, nyligen genomfört en utredning av sponsringen av statliga
            myndigheter och verksamheter. I rapporten Klara villkor för sponsring
            av statlig verksamhet (2003:22) förespråkas en tydligare reglering
            av sponsringen inom statlig verksamhet och det lämnas förslag
            till riktlinjer för hur myndigheter ska förhålla sig i sponsringsfrågor.
            Skolan är visserligen ett kommunalt ansvar, men det faktum att
            skolsponsring är en marknadsföringsform som vänder sig direkt
            till barn borde föranleda ett större statligt ansvarstagande.
            Det har tidigare funnits ett samarbete mellan Konsumentverket
            och Skolverket för att ta fram etiska och praktiska råd för hur
            skolor ska ta emot stöd i olika former från organisationer och
            företag. Detta samarbete gav inte något konkret resultat. Därför
            bör ett uppdrag riktas till Skolverket att skapa riktlinjer för
            skolsponsring, som hjälp till kommuner och skolor att själva kunna
            reglera hur de kommersiella kontakterna med det omgivande samhället
            ska se ut. Detta bör riksdagen som sin mening ge regeringen till
            känna.
          </p>
          <p xml:id="i-LkBswdWX1iS2TnBA8KiHuN" type="date">
            Stockholm den 25 september 2003
          </p>
          <p xml:id="i-2nbcC5AogthdijpZQt9xp6" type="signatureBlock">
            Lennart Gustavsson (v) Britt-Marie Danestig (v) Camilla Sköld
            Jansson (v) Anders Wiklund (v)
          </p>
        </div>
      </div>
    </body>
  </text>
</TEI>
