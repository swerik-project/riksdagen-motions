<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946_höst_fk__392/mot_1946_höst_fk__392-001.pdf"/>
      <fw xml:id="i-VifNh2rSTVzi5Q8tjFMnRh">
        Motioner i Första kammaren, nr 392. 1
      </fw>
      <div type="motHeader" xml:id="i-MePDyM5JwJ8eGJX9LrtR11">
        <div type="motTitle" xml:id="i-LZTqM5XNwwnmgVQSA1kqG"/>
        <div type="motSubmissionInfo" xml:id="i-JShUVRM4DshqP1XJxjjW43"/>
      </div>
      <div type="motBody" xml:id="i-MtLQrSq9ratVsLPUknGtj4">
        <div xml:id="i-2JVN6sFMgQBoKeMTkSuxzH">
          <p xml:id="i-XsYqpwuV8C5wzeJZpCSrmn">
            Nr 392.
          </p>
          <p xml:id="i-DmhpvBM6Snne5soUpX1idT">
            Av herr Elowsson, Nils, i anledning av Kungl. Maj:ts proposition
            angående byggande av en storflygplats m. m.
          </p>
          <p xml:id="i-KTCgGi9UQ6YvEfUYKx9f5R">
            Vid vårriksdagen i år tillät sig undertecknad framlägga en motion
            (I: 2), i vilken föreslogs, att riksdagen hos regeringen skulle
            begära, att innan pro- position om storflygfält framlades, skulle
            undersökning företagas om flygfäl- tets eventuella förläggande
            till sydligare delar av landet, förslagsvis fälten vid Åhus. Motionen
            avslogs. Sedan proposition nu framlagts om ett storflygfälts anläggande
            vid Halmsjön, har frågan ånyo aktualiserats. Då de skäl, som tala
            emot ett förläggande av storflygfältet till denna plats, alltjämt
            äro lika starka som tidigare, motiverar detta att frågan om storflygfältets
            förläggande till sydligare breddgrader åter- igen dryftas, då
            en sådan förläggning skulle undanröja åtskilliga nackdelar, förknippade
            med Halmsjö-förslaget. Motiveringen härför är i huvudsak föl-
            jande: Det första och därmed grundläggande fel, som de utredande
            instanserna begått, är enligt min mening detta, att de utgått
            ifrån att flygfältet ovillkor- ligen skulle ligga i närheten av
            Stockholm oavsett till vilket pris denna förmån — ty som en sådan
            har närbelägenheten till huvudstaden betraktats — skulle köpas.
            Vid sitt sökande efter en lämplig plats ha de sakkunniga måst
            bege sig långt bort från huvudstaden, men trots att de nödgats
            acceptera en plats, som ligger på ett avstånd av 47 km från huvudstaden,
            har detta icke för- mått dem att avstå från sin förutfattade mening.
            Ej heller har det avskräckt dem, att planerandet och byggandet
            av ett storflygfält vid Halmsjön kommer att draga en kostnad av
            87 miljoner kronor, en siffra som statsrådet för övrigt varnar
            för att betrakta som den slutliga. Faktiska förhållandet är nog
            också det, att kostnaderna sannolikt komma att avsevärt överstiga
            den angivna siffran, vil- ket med andra ord innebär, att man genom
            att godkänna detta förslag ger sig in i en ekonomisk transaktion,
            vars räckvidd riksdagen icke nu har någon möj- lighet att överblicka.
            Härutöver har det varslats om, att man för att förbättra landförbindelsen
            med Stockholm måste utöver fältarbetena och flygfältsbyggnaderna
            anlägga och förbättra vägar för i runt tal 30 miljoner kronor,
            förutom det, att Bromma flygfält ävenledes kräver förbättringar,
            vilka beräknas till 60 miljoner kronor, utgifter som dock icke
            alla medtagits denna gång. Kunna nu alla dessa kostnader anses
            försvarliga med hänsyn tagen till före- liggande förhållanden?
            En närmare undersökning av saken pekar oförtydbart i den riktningen,
            att man måste svara nej på den frågan. Det förhåller sig
          </p>
          <p xml:id="i-ArEyKYh5E9AhjUvK62S6t3">
            Bihang till riksdagens protokoll 1946. 3 saml. Nr. 392. 1
          </p>
          <pb facs="riksdagen-motions-pdf/data/1946/mot_1946_höst_fk__392/mot_1946_höst_fk__392-002.pdf"/>
          <fw xml:id="i-375Q4YwycAsB1fLM8xVBL9">
            2 Motioner i Första kammaren, nr 392.
          </fw>
          <p xml:id="i-8nZhuwkpm3LiewsCsrcZVj">
            nämligen så, att antigen man tänker sig förbindelsen mellan huvudstaden
            och Halmsjön uppehållen med bil eller buss, blir körtiden i runt
            tal en timme, något mindre för bilen, något mera för bussen, såvida
            man inte skall företaga en fartökning på trafiksäkerhetens bekostnad.
            Vid dåliga vägförhållanden — snö, halka eller dimma — kan körtiden
            komma att avsevärt överstiga en timme. En flygning från fälten
            vid Åhus till Bromma flygfält tar ungefär halvannan timme, beroende
            på flygförhållandena. Fälten vid Åhus ligga alltså för när- varande
            endast en halv timmes längre restid från Stockholm än Halmsjön
            gör. Men som allting talar för att även trafikflyget kommer att
            använda sig av högre hastigheter, allt eftersom nya framsteg göras
            och säkerheten ökas, kan man med sannolikhet utgå ifrån att om
            endast ett fåtal år kommer det inte att taga stort längre tid
            att flyga sträckan Åhus— Stockholm än det tar att fara landsvägen
            Halmsjön—Stockholm med bil eller buss. Inför dessa framtidsutsikter
            är det väl inte så underligt om man frågar sig, om det verkligen
            är motiverat att för dessa minuters skull lägga ned så mycket
            arbete och så stora kostnader vid Halmsjön, som det här är frågan
            om, när det på annat ställe i landet finnes fält, vilka äro som
            skapta för ett storflyg- fält, och detta utan att ens utreda dessa
            fälts eventuella lämplighet. Men inte nog härmed. Var och en vet,
            att landets vägnät är i det allra största behov av både förbättringar
            och nybyggnader. Vägar behöva rätas, vägar behöva nybyggas, broar
            behöva byggas om elier nybyggas för att den tyngre biltrafiken
            skall kunna gå fram över dem. Nog måtte väl vem som helst, som
            närmare funderar över den här saken, ändå kunna medge, att det
            är bättre att använda dessa 30 miljoner kronor till detta än att
            använda dem till att lägga vägar på den förhållandevis korta sträckan
            mellan Halmsjön och Stock- holm? Och ändå är inte detta de enda
            skälen för storflygfältets förläggande till Åhus. Vem som helst,
            som följt flygets utveckling under de få decennier det funnits
            till, har inte kunnat undgå att imponeras av snabbheten i denna
            ut- eckling. Det är inte mera än 43 år sedan den första flygningen
            enligt prin- cipen »tyngre än luften» utfördes av amerikanaren
            Orville Wright. Och i dag! Var står vi i dag? Svaret på den frågan
            känna alla. Men var stå vi om ytter- ligare 43 år, var stå vi
            om 100 år, var stå vi om 200 år? Det kan synas onödigt att vi
            som leva nu bekymra oss om det, men det är det inte. Järnvägarnas
            framtid syntes också tveksam. De bereda sig dock att fira sitt
            hundraårsjubileum i vårt land inom kort. De ha väl hävdat sig
            i kon- kurrensen. Alla veta vi emellertid att man i många stycken
            skulle önskat sig deras sträckning annorlunda. Då vi, som nu leva,
            skola träffa ett så viktigt avgörande som detta för flygets vidkommande,
            är det vår oavvisliga plikt att träffa detta avgörande med tanke
            på flygets utveckling långt in i framtiden. Om den utvecklingen
            veta vi med säkerhet endast det, att flyget kommer att behöva
            ökat markutrymme och ökat utrymme i luften över flygplatserna.
            Det betyder
          </p>
          <pb facs="riksdagen-motions-pdf/data/1946/mot_1946_höst_fk__392/mot_1946_höst_fk__392-003.pdf"/>
          <fw xml:id="i-51TDvKC8cL9fK8d4GtnAsY">
            Motioner i Första kammaren, nr 392. 3
          </fw>
          <p xml:id="i-J5okW8fVvLJEELkG7dbS6G">
            att vi skola se till, att det storflygfält för nationell och
            internationell flyg- trafik, som vi skola anlägga, skall ha möjlighet
            att växa ut och växa ut till rimliga kostnader. Förutsättningarna
            härför finnas icke ens tillnärmelsevis i samma grad vid Halmsjön
            som vid Åhus, och därför bör man inte minst med tanke på framtiden
            förlägga storflygfältet på en plats, där det inte bara som vid
            Halmsjön blir utrymme för fyra banor utan plats för tio, ja, kanske
            femtio banor, om man vill använda sig av utrymmena på båda sidor
            om Helge å, och ändå få nödig längd på dem alla. Det måste också
            betraktas som misshushållning med arbetskraft i dessa tider, då
            det råder sådan brist på denna, att använda densamma för bortschaktandet
            avöver 4 miljoner kbm jord, då det finnes fält — som i fråga om
            tidsavstånd äro nära nog lika närbelägna huvudstaden som Halmsjön
            — där man knappast behöver schakta någonting alls och i vilkas
            närhet det finnes gott om sten för hananläggning, om sådan sten
            erfordras. Då därjämte avrinningen är den bästa, liksom genomsläppet,
            så är detta ytterligare omständigheter, som tala för att man icke
            bör besluta om det föreliggande förslaget, innan man undersökt
            detta andra alternativ. Påpekas bör också, att det är skattemedel
            som skola användas och att flygets förräntningsmöjligheter än
            så länge äro synnerligen diskutabla. Den flygplatsekonomiutredning
            som sakkunniga företagit ger ju inte heller alltför mycket hopp
            i den riktningen, då de räkna med en allmän höjning av avgifterna
            för att kunna täcka de med flygtrafiken förenade kostnaderna.
            Under dylika förhållanden bör det stå klart, att all den sparsamhet
            som kan iakttagas beträffande flygplatsernas anläggande bör iakttagas.
            Detta sker otvi- velaktigt om man förlägger storflygfältet till
            Åhus, där anläggningskostnaderna bli billigare men dessutom den
            förmånen vinnes, att man kan ordna den lokala trafiken förmånligare
            därifrån än från Halmsjön och att man därför kan räkna med mindre
            flygplatser i både Malmö och Göteborg än man nu tycks göra. Med
            hänvisning till dessa och för övrigt åtskilliga andra skäl vill
            undertecknad därför föreslå, att riksdagen måtte 1) besluta att
            avslå föreliggande proposition nr 379 samt 2) besluta att hos
            regeringen hemställa om ny utredning för storflygfältets eventuella
            förläggande till fälten vid Åhus.
          </p>
          <p xml:id="i-DDfR1Sxk8CGvvBXnzKgsAR" type="date">
            Stockholm den 27 november 1946. N. Elowsson.
          </p>
        </div>
      </div>
    </body>
  </text>
</TEI>
