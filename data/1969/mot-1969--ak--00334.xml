<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__334/mot_1969__ak__334-001.pdf"/>
      <fw xml:id="i-GyaGYVtNHRkXW9Fxac38SQ">
        12 Motion i Andra kammaren, nr 334 år 1969
      </fw>
      <div type="motHeader" xml:id="i-HMtpyjuqkRSYmkTGJCMUTd">
        <div type="motTitle" xml:id="i-C9nKQVVn2nnvcsqSw5LpKp"/>
        <div type="motSubmissionInfo" xml:id="i-FNL5j3stzkkH8iUh4pPJ5f"/>
      </div>
      <div type="motBody" xml:id="i-FcUUkVGTSt1FD2KndDn9cX">
        <div xml:id="i-RfZsA8qYp1jyPmfeU9Tzfb">
          <p xml:id="i-6SBBXGTCTvkA5BVVRQotS2">
            Nr 334 Av herr Wedén m. fl., om ökade humanitära insatser i Biafra,m.
            m. (Lika lydande med motion nr 304 i Första kammaren)
          </p>
          <p xml:id="i-JjyQmuibkQhLCLN7AhxFxK">
            Kriget mellan Nigeria och Biafra har utvecklat sig till en av
            de grymma- ste tragedierna efter andra världskriget. Initierade
            bedömare talar om mer än 20 000 döda per dygn. Offren skördas
            framför allt bland civilbefolkning- en. De värst utsatta är barnen.
            Den blockad som lagosregeringen etablerat mot det biafranska området
            gör all reguljär livsmedelsförsörjning utifrån omöjlig. De egna
            lagren är uttömda. Stora hjälpsändningar av mat och and- ra förnödenheter
            kommer in till området via Röda korset, kyrkorna och andra hjälporganisationer.
            Dessa hjälpsändningar är emellertid otillräck- liga och försvåras
            dessutom av oupphörliga flygattacker mot det enda flyg- fält som
            hittills stått till räddningsaktionens förfogande. Hjälpflygningar-
            na kan f. n. på grund av striderna endast utföras nattetid. Det
            är därför nödvändigt att söka nya lösningar på försörjningsproble-
            met. Omvärlden kan inte passivt åse hur katastrofen går mot sin
            fullbordan. Alla diplomatiska resurser måste utnyttjas för att
            få till stånd sådana över- enskommelser som gör en massiv humanitär
            hjälpinsats möjlig. Här har alla nationer ett ansvar. Lika viktigt
            är det med insatser utifrån för att förmå parterna till en eldupphör-överenskommelse
            och förhandlingar. Ett särskilt ansvar härför har England och
            Sovjetunionen som sedan länge förser den nigerianska si- dan med
            vapen och Frankrike som mer eller mindre öppet ställt sig på den
            biafranska sidan. Konflikten har hittills bedömts som en intern
            nigeriansk angelägenhet och kan därför inte behandlas i FN. Försök
            från den afrikan- ska enhetsorganisationen OAU:s sida att åstadkomma
            en förhandlingsupp- görelse har också misslyckats. De stridande
            parternas villkor för vapenstil- lestånd har hittills visat sig
            helt oförenliga. I detta låsta läge finns det all anledning för
            neutrala stater, som t. ex. Sverige, att försöka göra sitt inflytande
            gällande. Hittills har emellertid den svenska regeringens hållning
            varit ytterst passiv. I vilken utsträckning den svenska utrikesledningen
            försökt öva påtryckningar via diplomatiska kanaler undandrar sig
            givetvis vårt bedömande. Det kan därför nu finnas skäl för ett
            öppet och mera aktivt agerande från svensk sida. Att bedöma framgångsmöjligheterna
            är svårt, men fortsatt
          </p>
          <pb facs="riksdagen-motions-pdf/data/1969/mot_1969__ak__334/mot_1969__ak__334-002.pdf"/>
          <fw xml:id="i-P2vgsMyvMmvPKe6qkHvs7F">
            Motion i Andra kammaren, nr 334 år 1969 13
          </fw>
          <p xml:id="i-NKcFuSNBcUCZrAyjvwTDyd">
            tystnad är knappast försvarbar. Vi vill här i korthet skissera
            några vägar för ett svenskt agerande. 1. Vi bör i kontakt med
            övriga nordiska länder med all kraft verka för en intensifiering
            av livsmedelssändningarna. Från biafranskt håll har sagts att
            ytterligare ett flygfält — som även skulle kunna användas under
            dagtid — kan ställas till hjälpoperationens förfogande om kostnaderna
            härför kan bestridas utifrån. Vi bör närmare undersöka denna möjlighet
            och vara be- redda till en finansiell insats. Om det den vägen
            eller på annat sätt visar sig finnas förutsättningar för större
            hjälpinsatser bör svenska staten vara be- redd att ge väsentliga
            ekonomiska bidrag. Röda korsets avböjande attityd till ytterligare
            anslag till sin verksamhet får inte leda till att inga sådana
            insatser görs. Om Röda korset av principiella skäl inte kan ta
            emot större statsanslag kan medlen kanaliseras via de kyrkliga
            organisationerna eller andra hjälporgan. 2. Den svenska regeringen
            bör i kontakt med övriga nordiska länder söka olika vägar att
            ge tyngd åt kravet att vapenleveranserna till de stridande parterna
            upphör. Därvid bör främst Englands och Sovjets ansvar framhål-
            las. Regeringarna i England och Sovjet bör vidare uppmanas att
            vidtaga alla åtgärder för att få den federala sidan att gå med
            på vapenstillestånd och acceptera villkor som gör förhandlingar
            möjliga. Vilken slutlig lösning man än från engelskt och sovjetiskt
            håll är inställd på kan ett accepterande av fortsatt krig inte
            anses vara försvarbart. 3. Om denna väg inte visar sig framkomlig
            bör Sverige i kontakt med öv- riga nordiska länder göra en aktiv
            insats för att bryta motståndet mot att ta upp Nigeria-Biafra-konflikten
            i FN. En resolution som kräver stopp för fortsatta vapensändningar,
            vapenstillestånd under internationell kontroll och förhandlingar
            bör eftersträvas. Sveriges formellt neutrala hållning i konflikten
            bör underlätta ett sådant initiativ. Stöd för resolutionen bör
            sö- kas från nationer som utan att vara direkt inblandade ändå
            på olika sätt ställt sig på endera av sidorna i konflikten. Det
            kan inte uteslutas att länder som Kanada och Uganda kan tänkas
            vara villiga att medverka i ett sådant initiativ. Den invändning
            som gjorts från svenska regeringshåll till ett politiskt engagemang
            i konflikten — att ett sådant skulle försvåra fortsatta svenska
            humanitära insatser — är enligt vår mening inte hållbar. Lagosregering-
            en försvårar redan i dag hjälpsändningarna. Det kan för övrigt
            påpekas att Frankrike, som ju mycket hårt engagerat sig på Biafras
            sida, ändå stödjer ett omfattande hjälpprogram. På grund av frågans
            brådskande natur är det angeläget att denna motion behandlas med
            förtur av utskottet och så snart som möjligt förs upp på kamrarnas
            dagordning.
          </p>
          <pb facs="riksdagen-motions-pdf/data/1969/mot_1969__ak__334/mot_1969__ak__334-003.pdf"/>
          <p xml:id="i-5zoXQpUEQJizLpRzbdwf1U">
            14
          </p>
          <fw xml:id="i-Eu34LegjsFgJBpz8rcV2ac">
            Motion i Andra kammaren, nr 334 år 1969
          </fw>
          <p xml:id="i-Q7Esuq6yw2od4eDwyVfKNQ">
            Med stöd av ovanstående hemställer vi,
          </p>
          <p xml:id="i-JkK5svAj9pvFo2bmCyJdrU">
            att riksdagen som sin mening måtte uttala 1. att regeringen tar
            initiativ till ökade humanitära in- satser i Biafra och att statliga
            medel härvid utlovas, 2. att regeringen överväger lämpliga former
            att ge ökad tyngd åt kravet att vapenleveranserna till de stridande
            par- terna upphör, varvid främst Sovjets och Englands ansvar bör
            framhållas, 3. att regeringen därvid också framhåller vikten av
            att främst England och Sovjet utnyttjar sitt inflytande över la-
            gosregeringen för att få denna att gå med på eldupphör och förhandlingar,
            4. att regeringen, därest andra åtgärder inte visar sig vara framkomliga,
            tar initiativ i syfte att få FN att ta upp Biafra-Nigeria-konflikten
            på sin dagordning varvid bör ef- tersträvas en resolution som
            kräver stopp för vapensänd- ningarna, vapenstillestånd under internationell
            kontroll och förhandlingar, samt 9. att de här förordade initiativen
            tas i kontakt med öv- riga nordiska länder.
          </p>
          <p xml:id="i-FGmvHvxADgmsGHEsQqaTsr" type="date">
            Stockholm den 24 januari 1969
          </p>
          <p xml:id="i-TDhFECKevY7cLfeULCdsmm">
            Sven Wedén (fp)
          </p>
          <p xml:id="i-FQTPugL6QYhvSymmJKgVpP">
            Sven Gustafson (fp) Daniel Wiklund (fp) Cecilia Nettelbrandt
            (fp)
          </p>
          <p xml:id="i-DgicomggtgXr739vFmN3xw">
            i Göteborg i Stockholm
          </p>
          <p xml:id="i-83xK3eqFV4K7KcirLihLYN">
            Sven Antby (fp) Per Ahlmark (fp) Elias Jönsson (fp)
          </p>
          <p xml:id="i-PHmDiL8Zib7hDg6Df4Kh3">
            i Ingemarsgården
          </p>
          <p xml:id="i-8ZKhSWeCygFxs89P9V4fio">
            Alfa Boktryckeri AB, Sthlm 1969
          </p>
        </div>
      </div>
    </body>
  </text>
</TEI>
