<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00352">
  <teiHeader>
    <fileDesc>
      <titleStmt>
        <title>Gårdsförsäljning av egenproducerad cider</title>
        <author corresp="i-R9MuNkxgtjYredKHhh6ujV">av Per Bill m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av egenproducerad cider</title>
          <idno type="rdwebb">GV02So352</idno>
          <rs type="number">So352</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So352/text</ref>
          <ref type="dokument_url_html">http://data.riksdagen.se/dokument/GV02So352</ref>
          <ref type="dokumentstatus_url_xml">http://data.riksdagen.se/dokumentstatus/GV02So352</ref>
          <ref type="doc">http://data.riksdagen.se/fil/22B56673-FB40-4DEF-A636-0712F9BC5FDB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LcLvRrwxgmyMcKUZGSyqB" type="signed"/>
        <correspContext corresp="i-LcLvRrwxgmyMcKUZGSyqB">
          <note type="signatory" corresp="i-R9MuNkxgtjYredKHhh6ujV"/>
          <note type="signatory" corresp="i-TSGehE1rwudkXFF6bgJHmH"/>
          <note type="signatory" corresp="i-DKsVYU73WDtSTFEeLoboVx"/>
        </correspContext>
        <correspAction type="referral" xml:id="i-NkexcV1FUQSaJzW77n83Dr">
          <date when="2007-10-16"/>
        </correspAction>
        <correspAction type="dismissal" xml:id="i-56sAhBkEcVLrsyRuY6q7yY">
          <date when="2007-10-16"/>
        </correspAction>
        <correspAction type="numbering" xml:id="i-KaUifaz7yqsoCDPJfw5EKK">
          <date when="2007-10-05"/>
        </correspAction>
        <correspAction type="submission" xml:id="i-QGQQ8g53hoGx79mnZA5SEr">
          <date when="2007-10-03"/>
        </correspAction>
        <correspAction type="transfer" xml:id="i-JsozSXRWMFTQXyoTRweRQL">
          <date when="2007-10-03"/>
        </correspAction>
        <correspAction type="assigned" xml:id="i-VPnEaexFfiBnCXeiMGZm9D"/>
        <correspContext corresp="i-VPnEaexFfiBnCXeiMGZm9D">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-To3ek1p9F8gRuH6MH9Qj8c">
            Förslag till riksdagsbeslut
          </head>
          <p xml:id="i-KJYPsy2mcSuwVTruxo91Mq">
            Riksdagen tillkännager för regeringen som sin mening vad som
            anförs i motionen om gårdsförsäljning av egenproducerad cider.
          </p>
        </div>
        <div type="motContent">
          <head type="h1" xml:id="i-WMMsKnwLKjePHyzWQnapF4">
            Motivering
          </head>
          <p xml:id="i-Hkc7PtbgSFMwpgMCV7xFLN">
            När Sverige blev medlem av EU 1995 upphörde flera av monopolen
            på alkoholområdet, t.ex. import, tillverkning och partihandelsförsäljning
            detta för att anpassa Sverige till den inre marknadens friheter.
            Dock valde vi i Sverige att behålla detaljhandelsmonopolet, Systembolaget,
            av alkoholpolitiska skäl. Villkoret vid förhandlingarna om svenskt
            EU-inträde var att slå vakt om näringsfriheten för producenter.
            Systembolaget fick inte diskriminera producenter inom EU.
          </p>
          <head type="h2" xml:id="i-RFeZD1uPG1BBPMFtcHydjn">
            Problem för inhemska producenter
          </head>
          <p xml:id="i-CwMwJ8Uvj6h9cwZhWEGEpG">
            Systembolaget ska ha ett utbud som motsvarar ett tvärsnitt av
            drycker från hela världen. Inget land, område eller någon producent
            får diskrimineras. Alla offerter ska bedömas lika, oavsett ursprung.
            Detta innebär att endast en bråkdel av alla världens ciderproducenter
            ges tillträde till den svenska marknaden.
          </p>
          <p xml:id="i-WakvkorJ9CZD6cYjt5JhRg">
            Svenska producenters möjlighet att få in sina drycker i Systembolagets
            sortiment är och ska givetvis vara lika små som utländska producenters
            eftersom dessa annars skulle bli diskriminerade. Systembolaget
            gör också allt för att undvika att anklagas för det, ty då skulle
            deras monopolställning äventyras.
          </p>
          <p xml:id="i-ViE5zHNH7JmPgVc2e8EVkD">
            Systembolagets storskalighet innebär också ett hinder. Monopolet
            ska förse hela Sverige, vilket kräver stora kvantiteter. Inhemska
            ciderproducenter saknar ofta möjlighet att tillgodose detta, vilket
            i synnerhet gäller för nyetablerade företag.
          </p>
          <p xml:id="i-ACh9pmHadLeZ1HbAGrrG2c">
            Ett annat problem är Systembolagets sortimentssystem som innebär
            flera nackdelar för inhemska producenter. Dels minskas det totala
            sortimentet, dels minskas den andel av den enskilda butikens sortiment
            som butikschefen själv får bestämma över och där det tidigare
            fanns ett visst utrymme för lokala producenter till 20 %. Framför
            allt innebär det nya systemet att kravet på butikerna att hålla
            ett brett sortiment i lager minskar. Tanken är i stället att fler
            produkter ska beställas. De mer ovanliga produkterna, som inhemsk
            cider, blir därmed mer svårtillgängliga för kunderna, som inte
            längre kan välja dem spontant, utan måste planera ett sådant inköp.
          </p>
          <p xml:id="i-S6RUoAwfgbUJSYGK4AVCPG">
            Att sälja via Systembolaget blir alltså svårt för våra inhemska
            producenter. Deras villkor blir helt annorlunda än deras utländska
            kollegers. I andra länder kan producenterna sälja direkt till
            sin hemmamarknad. En fri cidermarknad tenderar även att gynna
            det egna områdets produktion. I synnerhet gäller det den lokala
            närmarknaden som är helt essentiell för mindre producenter. Den
            här gårdsförsäljningen är ett billigt och enkelt sätt att sälja
            dryckerna. Det behövs inga mellanled eller någon fördyrande distribution.
          </p>
          <p xml:id="i-3ujN8QbLe9q6Ceh1eRc65M">
            Svenska producenter är tyvärr förhindrade att göra samma sak
            på grund av monopolet. Det här försätter den inhemska produktionen
            av cider i en omöjlig sits. Å ena sidan råder näringsfrihet och
            inget tillverkningsmonopol. Å andra sidan finns det bara en möjlighet
            att sälja cider till kunderna och det är genom Systembolaget,
            som inte får särbehandla svenska drycker. Därför vore det önskvärt
            att tillåta gårdsförsäljning i Sverige.
          </p>
          <head type="h2" xml:id="i-EA1TWS8hCV9ktqfQ3ZyuoC">
            Ciderproducenter i Sverige
          </head>
          <p xml:id="i-JRBCbapRa4V8eKxjLJLWt6">
            Trots alla problem och ofördelaktiga regler för ciderproducenterna
            i Sverige har det vuxit upp flera spännande verksamheter runtom
            i Sverige. Bland dessa producenter märks:
          </p>
          <list style="ul">
            <item xml:id="i-A1u5ePPqZ5eXy9QBgynH1Z">
              Kiviks Musteri AB, beläget på Österlen i Skåne. De tillverkar
              olika sorters cider, både med alkohol samt alkoholfria.
            </item>
          </list>
          <head type="h2" xml:id="i-ML8n9Hp2wi1f8U15NGFFHk">
            Det finska exemplet
          </head>
          <p xml:id="i-27TruTpmo2hMf97KZjP2tb">
            Ett konkret exempel är Finland som likt Sverige har försäljningsmonopol
            på alkoholhaltiga drycker. Där är det tillåtet för inhemska vinproducenter
            att bedriva gårdsförsäljning. På den egna gården kan man sälja
            fruktvin till besökare. Det har avsevärt gynnat de inhemska producenterna
            och dessutom inneburit en ny form av turistnäring. Intresset har
            varit stort att åka runt på landsbygden och besöka vingårdar.
          </p>
          <p xml:id="i-7hWMVKa1HnfQuiRHu215wn">
            Gårdsförsäljningen innebär ett litet undantag från finska Alkos
            monopol, men i själva verket har den finska lösningen stärkt monopolet.
            Det hindrar inte längre näringsfriheten för de inhemska producenterna,
            men Alko kan samtidigt tillämpa konkurrensneutrala principer vad
            gäller upphandlingen till sitt eget sortiment.
          </p>
          <p xml:id="i-3AjVHSAthcx7TSTDF5bd9X">
            Även finska myndigheter är positiva till gårdsförsäljningen,
            vilket inte minst illustreras av att de överväger att utöka dryckeskategorier
            som ska få säljas. Förutom fruktvin ska det även gå att sälja
            inhemskt producerade likörer med lägre alkoholhalt.
          </p>
          <head type="h2" xml:id="i-CsjSSRxjnzmmCm55GLd1oN">
            Eventuella invändningar
          </head>
          <p xml:id="i-XCxE4ZovKG6iXNFj5PEujg">
            Det finns farhågor om att en gårdsförsäljning skulle utmana Systembolagets
            monopol. Förvisso sker ett undantag från detaljhandelsmonopolet,
            men det är den enda lösning som kan förena näringsfriheten med
            den fria konkurrensen. Alternativet är att helt avveckla monopolet.
          </p>
          <p xml:id="i-4TogWL6mxLNxzYge7eQvgB">
            Vad gäller alkoholpolitiska aspekter innebär gårdsförsäljning
            naturligtvis en ökad tillgänglighet. Det är förstås oerhört viktigt
            att poängtera att gårdsförsäljningen måste underkastas samma regler
            och samma tillsyn som annan alkoholförsäljning för att stävja
            att alkohol säljs till minderåriga. Sådant ska beivras på samma
            sätt som sker vad gäller restauranger eller Systembolagets butiker.
          </p>
          <head type="h2" xml:id="i-7m7YRt7MZNqBYJaDvjFcRq">
            Positiva effekter
          </head>
          <p xml:id="i-3ETsV3hqMnjVFAQYsKuP6D">
            Producenterna borde ha rätt att få rimliga möjligheter till avsättning
            av sina produkter. Det skulle skapa nya arbetstillfällen och ökad
            avsättning för svensk odling, liksom för tillvaratagandet av svenskproducerade
            råvaruprodukter. Det skulle även bidra till en ökad inhemsk turism.
            I Finland har vi noterat alla dessa positiva konsekvenser till
            följd av möjligheterna till gårdsförsäljning.
          </p>
        </div>
        <div type="motSignatures">
          <list>
            <item xml:id="i-MepNd5qnQNEafMGubxWMG1">
              Per Bill (m)
            </item>
            <item xml:id="i-Baic35JMyCZu9fNVanxo1u">
              Henrik von Sydow (m)
            </item>
            <item xml:id="i-Dk8psMz66XpPsm9GQULs1c">
              Ola Sundell (m)
            </item>
          </list>
        </div>
      </div>
    </body>
  </text>
</TEI>
