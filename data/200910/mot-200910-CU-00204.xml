<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00204">
  <teiHeader>
    <fileDesc>
      <titleStmt>
        <title>Strikt solidariskt skadeståndsansvar för kommuner för skada som vållats av ställföreträdare</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strikt solidariskt skadeståndsansvar för kommuner för skada som vållats av ställföreträdare</title>
          <idno type="rdwebb">GX02C204</idno>
          <rs type="number">C204</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C204/text</ref>
          <ref type="dokument_url_html">http://data.riksdagen.se/dokument/GX02C204</ref>
          <ref type="dokumentstatus_url_xml">http://data.riksdagen.se/dokumentstatus/GX02C204</ref>
          <ref type="doc">http://data.riksdagen.se/fil/FAA2F4DE-6F57-4060-B33B-BCC6F4AF581D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WzsnFt5TjvucDZ9ZwWU9LH" type="signed"/>
        <correspContext corresp="i-WzsnFt5TjvucDZ9ZwWU9LH">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-RTPaGvFeMg2E6TRH8JhfqJ" type="numbering">
          <date when="2009-09-29"/>
        </correspAction>
        <correspAction xml:id="i-JkAiUDGdkj814j4HTxMYzM" type="submission">
          <date when="2009-09-22"/>
        </correspAction>
        <correspAction xml:id="i-6Fxj3uj3BKArznVQFE7JkU" type="transfer">
          <date when="2009-09-22"/>
        </correspAction>
        <correspAction xml:id="i-PvcL4eReXoc69L3pVgVhUw" type="assigned"/>
        <correspContext corresp="i-PvcL4eReXoc69L3pVgVhUw">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Sxwb62LwyRdA2jXLGosYc7">
            1 Förslag till riksdagsbeslut
          </head>
          <p xml:id="i-EDn878J9etHKVHsZAQ55pm">
            Riksdagen tillkännager för regeringen som sin mening vad som
            anförs i motionen om ett strikt solidariskt skadeståndsansvar
            för den kommun som förordnat en ställföreträdare, såvitt avser
            skador som orsakats av förmögenhetsbrott som ställföreträdaren
            begått.
          </p>
        </div>
        <div type="motContent">
          <head xml:id="i-881RMaHgvYYayJFG4fAMZE" type="h1">
            2 Skadeståndsansvar för kommuner
          </head>
          <p xml:id="i-Ghc9wMEW7YndRziVVc9qVf">
            Ett ställföreträdarskap innebär som regel att en av det allmänna
            utsedd företrädare ges tillgång till en utsatt persons egendom.
            Oftast handlar det om att företrädare ska förvalta personens (huvudmannens)
            egendom och sköta dennes eller dennas vardagsekonomi. För att
            systemet med ställföreträdare ska fungera förutsätts företrädarna
            vara hederliga och ha gott omdöme. En ytterligare garanti för
            systemets trovärdighet är föräldrabalkens förvaltningsregler och
            överförmyndarens kontroll av företrädarens åtgärder. Överförmyndarens
            kontroll sker genom att företrädaren redovisar sin förvaltning
            av huvudmannens tillgångar samt att de, när det är föreskrivet,
            begär överförmyndarens samtycke för större åtgärder i huvudmannens
            ekonomi.
          </p>
          <p xml:id="i-XnqDxmRJf2Y2CuV82ckfAQ">
            Under senare år har ett antal allvarliga fall uppmärksammats
            där företrädare har misskött huvudmannens ekonomi eller förskingrat
            dennes eller dennas medel. Ett exempel i år är det uppmärksammade
            fall där en överförmyndare i Jönköpings län nu avgått efter kritik
            av länsstyrelsen. Länsstyrelsens kritik berodde på ett fall där
            en flicka blev av med hela sitt arv efter sin far, vilket upptäcktes
            när hon fyllde 18 år och skulle få tillgång till pengarna. Flickans
            mor hade under flera år gjort uttag utan att överförmyndaren vetat
            vad pengarna gått till. 1
          </p>
          <p xml:id="i-6ZGBbwe9yqxtsCi8fQfddb">
            Trots de skyddsregler som föräldrabalken innehåller går det uppenbarligen
            inte att helt undvika att vissa företrädare vållar sin huvudman
            skada. Detta kan ske både genom rent brottsliga förfaranden, t.ex.
            förskingring, eller oskicklig förvaltning. I de flesta fall är
            den skadelidande berättigad till ersättning för skadan från företrädaren.
            Förmyndare, gode män och förvaltare är skyldiga att ersätta skada
            som de uppsåtligen eller av oaktsamhet orsakar den enskilde enligt
            12 kap. 14 § föräldrabalken.
          </p>
          <p xml:id="i-TN8aZXMBJBgnpgnGayQJAY">
            Men om företrädaren saknar tillgångar blir det svårt för den
            drabbade att få ut den ersättning som han eller hon har rätt till.
            Brottsskadeersättning betalas endast ut i undantagsfall för den
            typ av skador som kan orsakas av en förordnad ställföreträdare.
            Den kommun som förordnat en ställföreträdare kan bli skadeståndsskyldig
            för fel eller försummelse som överförmyndaren gör sig skyldig
            till vid förordnande eller tillsyn över företrädare. Enbart det
            förhållandet att överförmyndaren efter prövning har förordnat
            en person till företrädare som sedan förskingrat huvudmannens
            medel medför i dag inte att kommunen bli skadeståndsskyldig.
          </p>
          <p xml:id="i-7yjMNbV84Rcuwo2QqnDNcD">
            Genom lagändringarna som trädde i kraft den 1 januari 2009, i
            enlighet med förslagen i proposition 2007/08:150 Förmyndarskapsrättsliga
            frågor , förlängdes fristen för en enskild att väcka talan mot
            en förordnad ställföreträdare. Det allmännas insyn förstärktes
            genom att överförmyndarens tillgång till information förbättrades,
            både från andra myndigheter och från företag inom den finansiella
            sektorn. I samma syfte utvidgades länsstyrelsernas tillsyn över
            överförmyndare till att omfatta både kontroll av utbildningen
            och komplettering med en rådgivande funktion. Vänsterpartiet välkomnar
            dessa förändringar.
          </p>
          <p xml:id="i-PRmUd9uNbuDzNxfVvyE4D1">
            Emellertid föreslog utredningen Frågor om förmyndare och ställföreträdare
            för vuxna (SOU 2004:112) även att det ska införas en bestämmelse
            som föreskriver att en kommun är skyldig att solidariskt med en
            förordnad förmyndare, god man eller förvaltare ersätta den enskilde
            för sakskada eller ren förmögenhetsskada, intill ett belopp motsvarande
            fem gånger prisbasbeloppet, som ställföreträdaren inom ramen för
            sitt uppdrag vållar denne eller denna genom förmögenhetsbrott.
          </p>
          <p xml:id="i-U1tbAauzaQy72LGhuc6NNb">
            Som utredningen konstaterar kan det medföra stor skada för en
            enskild när en förordnad ställföreträdare missköter sitt uppdrag.
            Detta är ett mycket allvarligt problem för dem som drabbas. Dessutom
            bidrar det till att allmänhetens förtroende för systemet med ställföreträdare
            minskar.
          </p>
          <p xml:id="i-NtbEKGP4sM3FtdDAqZZ6x9">
            Utredningen anser att ett upprätthållande av tilltron till detta
            system, där enskilda under samhällets medverkan får hjälp av företrädare
            att sköta sin ekonomi, kräver ett yttersta skyddsnät i form av
            en ersättning som kan gottgöra den enskilde för skador som företrädaren
            vållar henne eller honom även i sådana fall. Utredningen föreslår
            därför att det införs ett strikt solidariskt skadeståndsansvar
            för den kommun som förordnat en ställföreträdare avseende skador
            som orsakats genom förmögenhetsbrott.
          </p>
          <p xml:id="i-67HT6KtoqsyaGW9ssyxdoB">
            Regeringens bedömning är emellertid att det inte bör införas
            ett strikt skadeståndsansvar för kommuner i dessa fall. Regeringen
            konstaterar i propositionen i likhet med utredningen att det kan
            medföra stor skada för en enskild när en förordnad ställföreträdare
            missköter sitt uppdrag, att detta är ett allvarligt problem för
            dem som drabbats samt att detta bidrar till att allmänhetens förtroende
            för systemet med ställföreträdare minskar.
          </p>
          <p xml:id="i-Q4qocr32SYsM1gzgPzUsQf">
            Men regeringen anser att invändningarna emot detta förslag väger
            tyngre. Dels anser regeringen att skadeståndsansvar utan vårdslöst
            handlande endast bör förekomma för verksamhet som är förenad med
            särskilt stora skaderisker. Syftet med ett sådant ansvar är då
            att kostnaderna för farlig verksamhet ska bäras av dem som ändå
            väljer att utöva verksamheten och som tillgodogör sig vinsterna
            av dem. I statlig verksamhet kan strikt ansvar i vissa fall, såsom
            vid frihetsberövanden, också motiveras med att det är staten som
            själv ställer upp de regler som ska tillämpas för ett visst förfarande
            och som kan bedöma att förfarandet endast är acceptabelt om strikt
            skadeståndsansvar åläggs för skador.
          </p>
          <p xml:id="i-HtW53aGLR2sbbqkEQhQxAh">
            Därutöver understryker regeringen att det inte är kommunerna
            själva som avgör om de vill utse ställföreträdare. Kommunerna
            är enligt lag skyldiga att tillhandahålla förmyndare, förvaltare
            och gode män när förutsättningarna för ställföreträdarskap är
            uppfyllda. Givetvis ska ett förordnande föregås av en noggrann
            kontroll, men regeringen menar att inte ens den mest grundliga
            kontroll alltid kan avslöja om en ställföreträdare i framtiden
            kommer att begå förmögenhetsbrott mot sin huvudman. Kommunerna
            bär heller inget ansvar för de regelverk som styr verksamheten.
            De skäl som utredningen anför till stöd för att införa ett strikt
            solidariskt skadeståndsansvar väger enligt regeringen inte så
            tungt att det bör införas.
          </p>
          <p xml:id="i-QToSHyhE622r2Rz2yPJBum">
            Vänsterpartiet delar inte regeringens bedömning, utan anser i
            enlighet med utredningen att den skada som den enskilde drabbas
            av är av så allvarlig karaktär att den motiverar den lagändring
            utredningen föreslår. Som utredningen anger har det förekommit
            ett antal allvarliga fall där personers medel förskingrats utan
            att de har kunnat få någon ersättning för skadan. För kommunernas
            del skulle införandet av utredningens förslag knappast innebära
            någon större ekonomisk kostnad. Däremot skulle det kunna rädda
            ekonomin hos de enskilda som drabbats.
          </p>
          <p xml:id="i-HTTqRNHyYwzpyGwsuoaNBX">
            Dessutom anser Vänsterpartiet att ett skadeståndsansvar för kommunerna
            i enlighet med utredningens förslag inte är så främmande i svensk
            skadeståndsrätt. Av bestämmelserna i skadeståndslagens 3 kap.
            1 § första stycket 2 framgår att den som har arbetstagare i sin
            tjänst ska ersätta ren förmögenhetsskada som arbetstagaren i tjänsten
            vållat genom brott.
          </p>
          <p xml:id="i-37xjYzxjtRvzucVfha1niP">
            Ett stort antal remissinstanser har tillstyrkt utredningens förslag.
            Det har tillstyrkts eller lämnats utan invändningar av Hovrätten
            för Nedre Norrland, Värmlands tingsrätt, Skellefteå tingsrätt,
            Barnombudsmannen, Juridiska fakultetsnämnden vid Stockholms universitet,
            Skara kommun, Sveriges advokatsamfund, Riksförbundet Frivilliga
            Samhällsarbetare, Demensförbundet, Handikappförbundens samarbetsorgan
            och Föreningen för utvecklingsstörda barn, ungdomar och vuxna.
            Det är i huvudsak kommuner, Sveriges Kommuner och Landsting samt
            Föreningen Sveriges Överförmyndare som avstyrkt förslaget. Justitieombudsmannen,
            Juridiska fakulteten vid Uppsala universitet och Karlskrona kommun
            vill att frågan ska analyseras ytterligare.
          </p>
          <p xml:id="i-Yc4k7c3rtxrcLctXdzovm8">
            Vänsterpartiet anser att regeringen snarast bör återkomma med
            lagförslag i enlighet med utredningens förslag som inför ett strikt
            solidariskt skadeståndsansvar för den kommun som förordnat en
            ställföreträdare avseende skador eller ren förmögenhetsskada som
            ställföreträdaren inom ramen för sitt uppdrag vållat den enskilde
            genom förmögenhetsbrott. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-GFfqz1QjftRrrk7XaCUDFv" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-VoKDRSjke3naL4vY5wS8Cs" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-9zCDZjyWTGBcmrSpkXzfLC" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-8aDJVa7XucAty5Ty64uTkN" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-6fey8cQeqUmaRiiz6CLkXj" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-Cr8gGAg66DuwSL78ZkmzGJ" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
