<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00298">
  <teiHeader>
    <fileDesc>
      <titleStmt>
        <title>Äktenskaps- och partnerskapsutredningen</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äktenskaps- och partnerskapsutredningen</title>
          <idno type="rdwebb">GV02C298</idno>
          <rs type="number">C298</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C298/text</ref>
          <ref type="dokument_url_html">http://data.riksdagen.se/dokument/GV02C298</ref>
          <ref type="dokumentstatus_url_xml">http://data.riksdagen.se/dokumentstatus/GV02C298</ref>
          <ref type="doc">http://data.riksdagen.se/fil/CDA4A5AF-9339-41F2-97D0-12FFFD849E82</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SVDo28LFJfYce33wSH46pt" type="signed"/>
        <correspContext corresp="i-SVDo28LFJfYce33wSH46pt">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-RyzDinP3En6HzefGHL7yKv" type="referral">
          <date when="2007-10-16"/>
        </correspAction>
        <correspAction xml:id="i-MhThfjqULX4tpFZ2Rcu3SS" type="dismissal">
          <date when="2007-10-16"/>
        </correspAction>
        <correspAction xml:id="i-PoxJJeHEkySP7yLPmjEAMz" type="numbering">
          <date when="2007-10-04"/>
        </correspAction>
        <correspAction xml:id="i-VzP45xJHHp3e417NpBMzgt" type="submission">
          <date when="2007-10-03"/>
        </correspAction>
        <correspAction xml:id="i-7TskqLrvSbkLpCgmSHDWeQ" type="transfer">
          <date when="2007-10-03"/>
        </correspAction>
        <correspAction xml:id="i-HhAAXSBAwjuNaDfwsNww4s" type="assigned"/>
        <correspContext corresp="i-HhAAXSBAwjuNaDfwsNww4s">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-xkukbbhj9PcWK8Xrvbjic">
            Förslag till riksdagsbeslut
          </head>
          <p xml:id="i-YY6cZNiGoefJ6PHrJUurnu">
            Riksdagen tillkännager för regeringen som sin mening vad som
            anförs i motionen om att tillsätta en parlamentarisk utredning
            för att utreda frågan om en könsneutral äktenskapslagstiftning.
          </p>
        </div>
        <div type="motContent">
          <head xml:id="i-EpAzt6evjcMUBUWKuVH8ux" type="h1">
            Motivering
          </head>
          <p xml:id="i-PtxLuQKDXZnHWSuFfapKdw">
            I svensk lagstiftningsprocess ingår utredningarna som ett viktigt
            moment för att ta fram fakta, belysa olika lösningar och vilka
            konsekvenser de får samt ge förslag inför större politiska beslut.
            Detta utgår från svensk tradition att politiska beslut ska bygga
            på fakta, god kunskap och beprövad erfarenhet. Politiska beslut
            är inte enbart grundade på den offentliga debatten, utan ofta
            på gediget utredningsmaterial.
          </p>
          <p xml:id="i-FBAjYhZR6kKr3BLfNp4P28">
            Inte minst i stora omvälvande samhällsfrågor där starka intressen
            står emot varandra har utredningarna ansetts behöva vara demokratiskt
            representativa och samtidigt representera bred sakkunskap och
            expertkunnande. Även om vissa avsnitt i en utredning handlar om
            att värdera fakta, har själva grunden och kärnan i utredningen
            ansetts behöva utgöra fakta som inte kan ifrågasättas sakligt.
            Detta har varit viktigt från legitimitetssynpunkt.
          </p>
          <p xml:id="i-3yCWoAr7CDS4FTop96bQ9R">
            En utredning lyder under regeringen och har som ram för sitt
            arbete det direktiv den har fått. För att lagstiftaren ska kunna
            stifta legitima lagar, är det angeläget att utredningen fullföljer
            sitt uppdrag och bidrar med expertkunskap och analys.
          </p>
          <p xml:id="i-EnLGxkyNSPfRKC6ayy8c1E">
            Det har under senare år kommit att riktas skarp kritik emot hur
            utredningsväsendet i Sverige har kommit att utvecklas. Detta har
            bland annat gällt kvaliteten, den tilltagande andelen enmansutredningar
            och den ökade politiska styrningen. Shirin Ahlbäck Öberg, doktor
            i statsvetenskap, beskriver något av denna kritik (Axess Magasin):
          </p>
          <p xml:id="i-6QtiXQLTNEmT4DnQHXx6Sr">
            Riksdagens revisorer har visat på svårigheterna att förena tidspress
            och kvalitetskrav i kommittéernas arbete (1997/98:RR3). I en rapport
            till Expertgruppen för studier i offentlig ekonomi (ESO) avlivar
            författarna vad de kallar myten om utredningarnas höga kvalitet
            och objektivitet (Ds 1998:57). Nu senast har Riksrevisionen gjort
            en uppföljning av riksdagsrevisorernas granskning från 1997, och
            dessvärre tycks de allvarliga problemen kvarstå. Man konstaterar
            att utredningsuppdraget och utredningstiden inte står i proportion
            till varandra, och därutöver tar man upp flera brister när det
            gäller utredningarnas dataunderlag (RiR 2004:2).
          </p>
          <p xml:id="i-NLx6SRn5xCC7JkKtGALqCP">
            Ahlbäck Öberg ställer retoriskt frågan: Hur ska välgrundade politiska
            beslut kunna fattas om beslutsunderlaget lider av allvarliga kvalitetsbrister?
            Hon pekar också på proposition 1997/98:136 där regeringen säger
            att det statliga kommittéväsendet och remissförfarandet hör till
            grundstenarna i den svenska förvaltningstraditionen och måste
            präglas av hög kvalitet och integritet.
          </p>
          <p xml:id="i-LFm3FSFKrM3Bdg1mHufWkc">
            Under perioden 19812002 ökade antalet särskilda utredare, enmansut­redare,
            från 40 till över 60 procent av det totala antalet utredningar.
            Ökningen har skett på bekostnad av de parlamentariskt sammansatta
            kommittéerna (RiR 2004:2). Detta innebär de facto att hela utredningsväsendet
            har kommit att knytas allt starkare till Regeringskansliet istället
            för som tidigare till riksdagen. I denna process har också varningar
            höjts om att utredningarna blivit alltmer styrda och inte tillåts
            arbeta fritt. Inte minst är det lätt att gå in kontinuerligt och
            styra en enmansutredare och genom informella kontakter kontrollera
            vilket resultat utredaren kommer fram till i förhållande till
            det han eller hon bör komma fram till. Istället för att fokusera
            på objektiv kunskapsproduktion har kommittéväsendet anklagats
            för att syssla med subjektiv ideologiproduktion.
          </p>
          <head xml:id="i-TeBDQ6riu4CjtxTsBpCsNp" type="h2">
            Äktenskaps- och partnerskapsutredningen
          </head>
          <p xml:id="i-Lzm3jt3MfUbPcFMB6xfjAf">
            Jag vill lyfta fram ett exempel där mycket av detta blir tydligt,
            nämligen Äktenskaps- och partnerskapsutredningen, som överlämnade
            sitt slutbetänkande i mars 2007 till justitieministern. Denna
            utredning har handhaft en fråga som handlar om en djupgående samhällsomvälvning
            med stora konsekvenser för oss, våra barn och barnbarn under långa
            tider framöver.
          </p>
          <p xml:id="i-DjuP7CHUHKP7nzB8743BAK">
            Äktenskapet är en institution som för många olika, ibland motstridiga,
            intressen och grupper i samhället är av stort värde. Objektivt
            är det också så, då de stora fri- och rättighetsförklaringarna
            lyfter fram äktenskapet mellan man och kvinna som en mänsklig
            rättighet och som samhällsbyggets utgångspunkt. FN:s allmänna
            förklaring om de mänskliga rättigheterna och Europakonventionen
            säger att familjen, byggd på äktenskapet mellan man och kvinna,
            är den grund på vilket samhället vilar. Angående äktenskapet stadgar
            FN-deklarationen att Fullvuxna män och kvinnor har rätt att utan
            någon inskränkning med avseende på ras, nationalitet eller religion
            ingå äktenskap och bilda familj. Män och kvinnor skall ha samma
            rättigheter i fråga om äktenskaps ingående, under äktenskapet
            och vid dess upplösning och angående familjen att Familjen är
            den naturliga och grundläggande enheten i samhället och har rätt
            till samhällets och statens skydd.
          </p>
          <p xml:id="i-A31fdx5AP9ieVGceVecA8Z">
            Utredningen i fråga exemplifierar mycket av den kritik som har
            riktats emot kommittéväsendet.
          </p>
          <p xml:id="i-4M1jxVPfaGPYdEZjpV7J2M">
            I april 2004 beslutade riksdagen om ett tillkännagivande om att
            regeringen skulle tillkalla en parlamentarisk utredning för att
            utreda frågan om en könsneutral äktenskapslag (2003/04:LU22).
            Det sades således uttryckligen av lagstiftaren att utredningen
            skulle vara parlamentarisk. I januari 2005 beslutade den dåvarande
            regeringen att tillsätta utredningen med uppdraget att ta ställning
            till om par av samma kön bör kunna ingå äktenskap samt att göra
            en grundlig analys av frågan och redovisa samtliga skäl som talar
            för och emot detta (dir. 2005:6). Däremot var det nu inte en parlamentarisk
            utredning som tillsattes utan en särskild utredare.
          </p>
          <p xml:id="i-FWjcriHDrRntHmo8QaScsk">
            Kommittéhandboken (Ds 2000:1) ger utredaren en viss frihet att
            utforma och avgränsa arbetet, och då också tolka vida och vaga
            direktiv. Däremot råder det inte någon tvekan om att när direktivet
            ger direkta besked om vad som ska åstadkommas är det också detta
            som ska uträttas.
          </p>
          <p xml:id="i-HcbaogGGcuKbQcpV6U8ME3">
            När Äktenskaps- och partnerskapsutredningen presenterade sitt
            slutbetänkande, Äktenskap för par med samma kön vigselfrågor (SOU
            2007:17), i mars 2007 tillstods att direktivets tydliga skrivelser
            inte fullföljts. Efter att först ha avgränsat sig enbart till
            äktenskapets rättsliga form och inte dess djupare sociala symbolik,
            skriver utredaren frankt att han inte kommer att göra en analys
            i vedertagen mening utan endast en bedömning av skälen (s. 219).
            Men en (subjektiv) bedömning kan var och en göra själv; det var
            en grundlig (objektiv) analys byggd på sakliga fakta som hade
            efterfrågats.
          </p>
          <p xml:id="i-TsGt5K5rMnfaj6Xovszpmx">
            Utredaren säger också att han inte har gjort en egen efterforskning
            av fakta kring samtliga skäl som talar för och emot en lagändring,
            utan enbart redovisar de skäl och argument som kommit till honom
            vid olika hearings (s. 221).
          </p>
          <p xml:id="i-Y7yStQ8cjnVcvYo6iZqU5R">
            Avgränsningen utredaren gör till enbart det rättsliga äktenskapet
            (s. 228) innebär vidare att den grundliga analys av frågan som
            direktivet talar om inte kan fullföljas detta eftersom det endast
            är den lagtekniska lösningen och inte den verklighet som den rättsliga
            formen är till för att reglera och skydda som utretts. Detta förklarar
            till viss del varför utredningen saknar en ansvarsfull analys
            utifrån sakförhållanden samt ens ansats till konsekvensanalys.
          </p>
          <p xml:id="i-Qmc6cafbRVGtYgcEh99Gq">
            Utredaren konstaterar visserligen att det inte är en mänsklig
            rättighet för enkönade par att ingå äktenskap (s. 130) och driver
            därför inte heller föreställningen att nuvarande äktenskapslag
            skulle vara diskriminerande. När han förordar en lagändring är
            det istället utifrån äktenskapets socialt högre symbolvärde han
            argumenterar trots att utredaren själv säger att han egentligen
            inte utrett denna aspekt. I sitt försvar för en lagändring talar
            utredaren om två argument: för det första äktenskapets högre sociala
            symbolik och för det andra äktenskapet i relation till den sociala
            familjebildningen.
          </p>
          <p xml:id="i-NaLU9WeuZ5dVKSqeZUgJDV">
            Det innebär att faktaunderlaget kring det rättsliga äktenskapet
            i utredningen inte hålls samman med slutsatsen. Det försök till
            att motivera en så omfattande lagändring som utredaren föreslår
            kan inte heller vila på den mycket bristfälliga genomgång han
            gör av familjebildningsfrågan.
          </p>
          <p xml:id="i-WV4M4itwxwqWsd9KLWYtXa">
            När utredningen tillsattes sände den dåvarande regeringen tydliga
            signaler om att utredningen skulle vara förutsättningslös, men
            under utredningens gång kom andra lika tydliga signaler om vad
            utredaren skulle komma fram till. Detta skedde utåt sett via medier,
            men mer allvarligt är att regeringen under utredningens gång lyfte
            ut en fråga kring vigselplikt som borde ha fått vila tills Äktenskaps-
            och partn erskapsutredningen var klar. Detta utgjor de en mycket
            tydlig signal och påtryckning från den dåvarande regeringens sida.
          </p>
          <p xml:id="i-FjAvedVjR9uofD9hjYzgFD">
            Frågan är om riksdagen ska tillåta kommittéväsendets legitimitet
            att fortsätta luckras upp på detta sätt, och om denna specifika
            utredning ska godtas som grund för en genomgripande samhällsomvandling
            om vad ett äktenskap är. Den innebär de facto att riksdagens tillkännagivande
            inte efterföljts vare sig till form eller innehåll.
          </p>
          <p xml:id="i-W6oNF5WMcB1x6XscCDqJUH">
            I stora grupper bland det svenska folket är detta en så viktig
            och för samhället grundläggande fråga, att hanteringen av ärendet
            riskerar att underminera hela tilltron till den svenska lagstiftningsprocessen.
            Även för riksdagen borde denna fråga ha stort värde. Riksdagens
            beslut i april 2004 var att regeringen skulle tillkalla en parlamentarisk
            utredning (2003/04:LU22). Som jag visat ovan har även flera andra
            viktiga kontrollpunkter inom denna utredning fallerat. Riksdagen
            bör därför åter rikta samma krav till regeringen om en parlamentarisk
            utredning för att utreda frågan om en könsneutral äktenskapslagstiftning.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-Mh4dTb3qtDkWrE5nvQ47af" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
