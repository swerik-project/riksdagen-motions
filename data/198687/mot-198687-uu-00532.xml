<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-uu-00532">
  <teiHeader>
    <fileDesc>
      <titleStmt>
        <title>Ökat samarbete i Västeuropa</title>
        <author corresp="i-EjgCsasV3xuCur7HxqaNHA">Hadar Cars m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat samarbete i Västeuropa</title>
          <idno type="rdwebb">GA02u532</idno>
          <rs type="number">u532</rs>
          <orgName type="comitteeAbbreviation">uu</orgName>
          <ref type="dokument_url_text">http://data.riksdagen.se/dokument/GA02u532/text</ref>
          <ref type="dokument_url_html">http://data.riksdagen.se/dokument/GA02u532</ref>
          <ref type="dokumentstatus_url_xml">http://data.riksdagen.se/dokumentstatus/GA02u532</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EjgCsasV3xuCur7HxqaNHA</idno>
            <name>Hadar Cars</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YBQcc61REtTZRsDK7aunq6" type="signed"/>
        <correspContext corresp="i-YBQcc61REtTZRsDK7aunq6">
          <note type="signatory" corresp="i-EjgCsasV3xuCur7HxqaNHA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_u_532/mot_198687_u_532-001.pdf"/>
      <div xml:id="i-T8ZhAZBBW4SvzyUWYjZ3on" type="motHeader">
        <div xml:id="i-DtBRYhF951nQkqh7jdDAwY" type="motTitle"/>
        <div xml:id="i-4w7dmAVCnWMNaDRcC6aohX" type="motSubmissionInfo"/>
      </div>
      <div xml:id="i-29KQzJ94AiQoh6cR73cRZ7" type="motBody">
        <div xml:id="i-9BD5kd9f31b3oEnMqHwiDo">
          <p xml:id="i-3GnLtgzogdP3HA9D7LKmFp">
            Motion till riksdagen
          </p>
          <p xml:id="i-Y52GJUgNSPmTx9pEBZrADX">
            1986/87:U532
          </p>
          <p xml:id="i-PihnqoSZ4Xtb8iBhhCiybt">
            Hadar Cars m. fl. (fp) Ökat samarbete i Västeuropa
          </p>
          <p xml:id="i-NgorBzbAN1TjxThKNQLC43">
            Västeuropas betydelse för Sverige kommer att öka. Närmare 70
            96 av Sveri- ges export går nu till Västeuropa varav ca 50 94
            till EG och 20 4 till EFTA- länderna. Av Sveriges import kommer
            ca 70 246 från EG och EFTA. Det finns anledning anta att en ökande
            andel av våra exportintäkter måste häm- tas på våra närmarknader.
            Vi har härvid en stor fördel av att genom med- lemskapet i EFTA
            och frihandelsavtalet med EG åtnjuta tullfrihet på indu- strivaror.
            I det högindustrialiserade Europa är konkurrenssituationen hård
            för svensk industri. Men också handeln EG-länder emellan möter
            betydande hinder. Även den måste i dagsläget övervinna hinder
            i form av nationella tekniska föreskrifter, diskriminerande offentlig
            upphandling, statliga sub- ventioner till nationell industri m.
            m. Därför har Sverige hittills bara haft begränsad nackdel av
            att våra relationer med EG inte är djupare än ett frihandelsavtal.
            I sin s. k. vitbok om fullföljande av den inre marknaden har EG
            emeller- tid lagt fast att återstående hinder mot rörligheten
            för varor, kapital, tjänster och arbetskraft skall undanröjas
            till den 1 januari 1993. Även om program- met kommer att försenas
            är det uppenbart att EG:s ambition att åstadkom- ma verklig ekonomisk
            integration ökat på ett avgörande sätt och är mycket fast. Därför
            är det för Sverige väsentligt att också vårt land kan fullt ut
            delta i den ekonomiska integration som nu är på gång inom EG.
            Lyckas Sverige inte med att få insteg i EG-samarbetet torde detta
            på sikt leda till att svenska företag tvingas lägga sin tillverkning
            och tjänsteproduktion för EG-mark- naden inom EG. Detta skulle
            innebära minskade utvecklingsmöjligheter och minskad sysselsättning
            för Sveriges del. EFTA-länderna har genom 1984 års Luxemburg-deklaration
            om samar- bete EG—EFTA fått viss möjlighet att delta i EG:s integrationsarbete.
            Snart har tre år gått efter denna deklaration. För riksdagen bör
            det därför vara dags att erhålla en redovisning av hittills uppnådda
            resultat. Tyvärr tyder det mesta på att hittills endast begränsade
            framsteg har uppnåtts. Detta beror i första hand på att samarbetet
            är tekniskt komplice- rat. Möjligheterna till framgång bromsas
            dock också av byråkratisk tröghet och av ren protektionism. Protektionismen
            är särskilt utbredd inom offent- lig upphandling, ett område som
            Sverige prioriterar för samarbete. Svenska tekniska särbestämmelser
            uppfattas också många gånger av EG som pro- tektionism.
          </p>
          <pb facs="riksdagen-motions-pdf/data/198687/mot_198687_u_532/mot_198687_u_532-002.pdf"/>
          <p xml:id="i-9yEgG3hjSrNFkh6VKuPANh">
            Ett viktigt skäl till att endast begränsade framsteg har gjorts
            i EG— EFTA-samarbetet är uppdelningen i sju parter. På ena sidan
            står EG, på den andra de sex EFTA-staterna med, i bästa fall,
            samordnade ståndpunk- ter. EG har till sitt förfogande ett väl
            utvecklat utrednings- och beslutsma- skineri till vilket EFTA-staterna
            saknar verklig motsvarighet. De institutio- nella förhållandena
            och skillnaderna i storlek — EG omfattar 320 miljoner människor
            och EFTA-länderna tillsammans 30 miljoner — gör att partsför-
            hållandena inte är jämlika. EFTA-länderna deltar av fri vilja
            och ekonomisk nödvändighet i det europeiska ekonomiska integrationsarbetet.
            Det bör dock noteras att detta samarbete i huvudsak sker på EG:s
            villkor. Exempelvis kan nämnas arbetet med att genom ett enhetligt
            tulldokument minska byråkratin vid gränskon- troller. Det tog
            EG många år att arbeta fram ett dokument som för svenskt näringsliv
            i tekniska hänseenden innebär ett steg tillbaka. Hade Sverige
            kunnat delta i utredningsarbetet på ett tidigt stadium hade säkert
            ett för Sverige bättre resultat kunnat åstadkommas. Flera liknande
            exempel kunde anföras. Det finns dessutom anledning att tro att
            tendensen i utvecklingen kommer att förstärkas. Av väsentlig betydelse
            är att förståelsen för ett nära ekonomiskt samarbe- te i Europa
            breddas i Sverige och att vi visar en konkret vilja att delta
            i arbetet på en vidgad Europa-marknad — the European Space — som
            inne- fattar EG- och EFTA-länderna. Arbetet på den inre marknaden
            bör leda till en parallell utveckling i Sverige och andra EFTA-länder.
            Detta kräver en ändrad inställning bl. a. inom svensk förvaltning
            så att vi är beredda att ge efter på svenska särkrav på produkter
            och kontroll utan att ge avkall på välgrundade krav på miljö och
            hälsa. En nödvändig harmonisering av regler och förordningar,
            ett ökat ömsesi- digt godkännande av andra länders standard och
            provningsresultat, av- skaffande av tekniska och andra hinder
            för handeln kräver att vi mer aktivt deltar i arbetet i Europa
            och att svenska föreskrivande myndigheter måste vara beredda att
            i större omfattning pruta på svenska särkrav. Den nya ordning
            som innebär hänvisning till en gemensam europeisk standard som
            väsentligt kommer att underlätta handeln och därmed leda till
            lägre kostnader måste accepteras. EG:s s. k. lågspänningsdirektiv
            på elmaterielområdet är ett sådant exempel som måste följas i
            Sverige. I sin förlängning reser denna utveckling frågan huruvida
            omfattningen av och formerna för vårt samarbete med EG är tillräckliga.
            Inom EFTA- kretsen ökar oron för att så inte är fallet. I Norge
            har debatten om medlem- skap börjat på nytt. I Schweiz har idén
            om en västeuropeisk tullunion förts fram som ett sätt att fördjupa
            integrationen. Sverige bör fortsätta satsningen på det EG-samarbete
            som står till buds inom ramen för frihandelsavtalet och Luxemburgdeklarationen.
            Vi bör dock söka fördjupa samarbetet med EG på alla sätt och inom
            alla områden som är förenliga med en bevarad svensk alliansfri
            politik. Vi bör härvid eftersträva att Sveriges allt större beroende
            av EG också motsvaras av ökad medverkan i och ökat inflytande
            på EG-beslut som får giltighet eller bety- delse på annat sätt
            också i Sverige.
          </p>
          <p xml:id="i-9X2J3YtmgymW98iTvuyLAk">
            Mot. 1986/87 U332
          </p>
          <pb facs="riksdagen-motions-pdf/data/198687/mot_198687_u_532/mot_198687_u_532-003.pdf"/>
          <p xml:id="i-75BkyjeuFRs4qGTNdqVyvV">
            Hemställan
          </p>
          <p xml:id="i-KzHXKrFVaBYsMjJNKcUMtz">
            Med anledning av det som ovan anförts hemställs 1. att riksdagen
            av regeringen begär redovisning av resultatet av EG— EFTA-samarbetet
            enligt Luxemburgdeklarationen, 2. att riksdagen som sin mening
            ger regeringen till känna vad som i motionen anförs om ett fördjupat
            svenskt samarbete med EG, 3. att riksdagen begär att regeringen
            särskilt utreder svenska myn- digheters möjlighet till ökad harmonisering
            i samklang med EG:s vitbok.
          </p>
          <p xml:id="i-KiokvSomrvQzxyTdqkt2Ce">
            Stockholm den 27 januari 1987
          </p>
          <p xml:id="i-VJo7ZRoCy8gDWiPdLeLKuR">
            Hadar Cars (fp) Daniel Tarschys (fp) Ingemar Eliasson (fp)
          </p>
          <p xml:id="i-2yheZDEEHJXPSmCF2yqisB">
            Mot. 1986/87 U532
          </p>
          <p xml:id="i-XKdxxK61Wf4rhyvGpsnx1S">
            14
          </p>
        </div>
      </div>
    </body>
  </text>
</TEI>
