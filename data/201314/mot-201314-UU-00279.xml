<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00279">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 7 Internationellt bistånd</title>
          <idno type="rdwebb">H102U279</idno>
          <rs type="number">U279</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U279/text</ref>
          <ref type="dokument_url_html">http://data.riksdagen.se/dokument/H102U279</ref>
          <ref type="dokumentstatus_url_xml">http://data.riksdagen.se/dokumentstatus/H102U279</ref>
          <ref type="doc">http://data.riksdagen.se/fil/4220BE55-6D19-47FA-BC68-9DBD328B798A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3S6iNTqHFTNwkGg351TJyh" type="signed"/>
        <correspContext corresp="i-3S6iNTqHFTNwkGg351TJyh">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-9SSBC4GZDLzCWFLtTZnpaX" type="numbering">
          <date when="2013-10-07"/>
        </correspAction>
        <correspAction xml:id="i-E85w8kuzb6Nx3CN15M7Knm" type="submission">
          <date when="2013-10-04"/>
        </correspAction>
        <correspAction xml:id="i-CsUzkeruSXkhao1kvQangK" type="transfer">
          <date when="2013-10-04"/>
        </correspAction>
        <correspAction xml:id="i-EwqtxXgCqDjTq3ZAKfzYR5" type="assigned"/>
        <correspContext corresp="i-EwqtxXgCqDjTq3ZAKfzYR5">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XfHhgPujKEbr6GA7wr1PxQ" type="motHeader"/>
      <div xml:id="i-SaU7uXtwZK76MFb1hsCB8x" type="motBody">
        <div xml:id="i-CYXWk1UafpHhHKyFMU9bHW" type="motSummary">
          <head xml:id="i-AymGM72SXaokWHDkcaErFV">
            1 Sammanfattning
          </head>
          <p xml:id="i-C4FeyJ4CNJTkBQ24RjBudZ">
            Det är nu mer än ett halvt sekel sedan proposition 1962:100 om
            svenskt utvecklingsbistånd lades fram för den svenska riksdagen.
            Dessutom går den svenska politiken för global utveckling in i
            sitt andra decennium. Gränserna mellan bistånd och andra politikområden
            suddas ut. Nya aktörer tillkommer i utvecklingssamarbetet och
            andra finansiella flöden än traditionellt bistånd spelar allt
            större roll. Sverige har, under många år, upparbetat ett unikt
            internationellt förtroendekapital som måste förvaltas väl.
          </p>
          <p xml:id="i-F9qmNkaYdjwKH6tNZqq8nw">
            Miljöpartiet de gröna anser att Sverige ska ha ett generöst bistånd
            med god kvalitet. Styrning och uppföljning måste vara tydlig.
            Jakten på kortsiktiga och mätbara resultat får inte överskugga
            långsiktighet. Höga krav ska ställas på alla aktörer och gälla
            lika oavsett sektor – dubbla måttstockar får inte tillämpas. Mänskliga
            rättigheter, fattiga människors behov och hållbarhet ska vara
            givna ledstjärnor för biståndspolitiken och inriktningen för Sida
            och Utrikesdepartementets alla verksamhetsområden. Under flera
            år har Miljöpartiet sagt nej till bemyndigande om kapitaltillskott
            till det statliga riskkapitalbolaget Swedfund. Det gör vi inte
            i år då det är vår förhoppning att Swedfund kunnat utveckla sitt
            arbete på grundval av de ägaranvisningar de fick 2012 och att
            bolagets resultat styrs av PGU och det biståndspolitiska målet.
            Miljöpartiet vill att det multilaterala biståndet får en översyn
            och en organisation med resurser som kan säkra kvalitet i arbetet.
          </p>
          <p xml:id="i-TCdpAxQ3z7fVKxLM4EEPau">
            I budgetpropositionen föreslår regeringen en ny målstruktur för
            svenskt bistånd. Det är första gången målsättningarna för biståndet
            ändras, utan en bredare diskussion. Miljöpartiet är kritiskt till
            att regeringen ännu inte presenterat den biståndspolitiska plattform
            som ska ligga till grund för den förnyade styrningen av svenskt
            utvecklingssamarbete och menar att denna borde presenteras som
            en proposition, inte en skrivelse.
          </p>
          <p xml:id="i-D9vrvPBi83tXcaHNagHhW">
            Miljöpartiet vill införa ett verkligt ekonomiskt stöd till klimatarbete
            i fattiga länder, som inte består av dubbelräknat bistånd eller
            köp av osäkra utsläppsrätter utan ger nya pengar utan krav på
            kompensation. Stödet ska svara mot de utlovade belopp med nya
            pengar som Sverige har gett i internationella avtal. Vi inrättar
            ett utökat anslag på UO 20.
          </p>
          <p xml:id="i-NwPKL4JcLVWzobey6GfMT4">
            Miljöpartiet slår vakt om enprocentsmålet för biståndet. Därför
            kan vi inte acceptera de omfattande och ständigt ökande avräkningar
            som görs på biståndsramen och som urholkar beslutet om att biståndet
            ska uppgå till 1 procent av BNI. Vi ifrågasätter regeringens tolkning
            av de internationellt överenskomna OECD/Dac-reglerna för vad som
            kan kallas bistånd. Tolkningsutrymmet av Dac-regelverket har,
            på senare år, utnyttjats för att låta biståndet täcka en rad andra
            verksamheter, vars bidrag till det övergripande målet om fattigdomsbekämpning
            är oklart. Miljöpartiet menar att Sverige med sin höga ambition
            för biståndet ska stå upp för regelverket och inte bidra till
            dess förflackning.
          </p>
          <p xml:id="i-DXU5JVhjXez4wCJj7xqpnJ">
            Miljöpartiet anser att debatten om utvecklingens drivkrafter
            och hinder är en nyckel för svensk utvecklingspolitik. Därför
            vill vi ha nya riktlinjer för och mer resurser till Sidas informationsanslag.
            Vi vill också ha en nystart för den svenska politiken för global
            utveckling (PGU).
          </p>
        </div>
        <div xml:id="i-UZDzWo9iJZ19GixgoiTQ4z" type="motProposal" subtype="förslag">
          <head xml:id="i-5BGUoCNYMJfDSM8XKTh2ND">
            2 Förslag till riksdagsbeslut
          </head>
          <list xml:id="i-5vyo4g6MbAktHx9vdXBGqg" style="ol">
            <item xml:id="i-GUD1HqCNgRTQVPRff5JY5T">
              Riksdagen tillkännager för regeringen som sin mening vad som
              anförs i motionen om biståndets nya mål och den biståndspolitiska
              plattformen.
            </item>
            <item xml:id="i-QftwxYUcuBM5HC9bHuStAu">
              Riksdagen tillkännager för regeringen som sin mening vad som
              anförs i motionen om klimatsatsningar i utvecklingsländer.
            </item>
            <item xml:id="i-DRk4SbW5zLW88A9StVBpru">
              Riksdagen tillkännager för regeringen som sin mening vad som
              anförs i motionen om avräkningar för flyktingmottagandet.
            </item>
            <item xml:id="i-6AhmdB5S9NVKr233VTHkg6">
              Riksdagen tillkännager för regeringen som sin mening vad som
              anförs i motionen om skuldavskrivningar.
            </item>
            <item xml:id="i-MWs6kux2HrSD1uSVfnwkdz">
              Riksdagen tillkännager för regeringen som sin mening vad som
              anförs i motionen om avräkningar för utrikesförvaltningens förvaltningskostnader.
            </item>
            <item xml:id="i-RqhXf3hX1auSzAzXgPfRhD">
              Riksdagen tillkännager för regeringen som sin mening vad som
              anförs i motionen om att öronmärka resurser till informationsanslaget.
            </item>
            <item xml:id="i-XNj6ryzzrvzcLwXqvqzLT8">
              Riksdagen tillkännager för regeringen som sin mening vad som
              anförs i motionen om utvärdering i enlighet med PGU och biståndets
              mål.
            </item>
            <item xml:id="i-ET7YuT9DWmSDdnDLxTb2u7">
              Riksdagen tillkännager för regeringen som sin mening vad som
              anförs i motionen om utvärdering av och resurser för det multilaterala
              biståndet.
            </item>
            <item xml:id="i-YPtE4Qwzbh9WqoBtPm84By">
              Riksdagen anvisar anslagen för 2014 inom utgiftsområde 7 Internationellt
              bistånd med de ändringar i förhållande till regeringens förslag
              som framgår av tabellen under avsnitt 3.
            </item>
          </list>
        </div>
        <div xml:id="i-4bgHfpX1JxN6jSsA3REkEJ" type="motContent">
          <head xml:id="i-7esCA6SKWMTopUYZiLN2eU" type="h1">
            3 Anslag
          </head>
          <head xml:id="i-Mq36LdQQ917uE1uRgaChWB" type="h1">
            Anslagsförslag 2014 för utgiftsområde 7 Internationellt bistånd
          </head>
          <p xml:id="i-9SNtNGBGj75GXk6t9b2rs5">
            Tusental kronor
          </p>
          <table xml:id="i-Y4o2Lxp1adDi13G4Tyqqr9">
            <row xml:id="i-JNpmWiZrVSMkW6FXmoDQeY">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (MP)
              </cell>
            </row>
            <row xml:id="i-GAThs7utLU2q2b3WbuLMvQ">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                30 678 462
              </cell>
              <cell>
                +1 600 000
              </cell>
            </row>
            <row xml:id="i-4s8wVbV3pcTzPqB8BTdHq4">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                985 189
              </cell>
            </row>
            <row xml:id="i-NX4wrPXiDKLHuR4KvzhGzj">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                14 319
              </cell>
            </row>
            <row xml:id="i-M7BmpNfcwAmDdzgyFGeMSG">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                98 018
              </cell>
            </row>
            <row xml:id="i-SGU5sxWpBeokBg54D4sNtS">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                40 000
              </cell>
            </row>
            <row xml:id="i-2NaNTin6eemJP53yEccTZ4">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                15 000
              </cell>
            </row>
            <row xml:id="i-815XbnSPueF3FqpeHmTX7W">
              <cell>
                Summa
              </cell>
              <cell>
                31 830 988
              </cell>
              <cell>
                +1 600 000
              </cell>
            </row>
            <row xml:id="i-EBNneP5FL2W3sGSTSkfAoh">
              <cell>
                1:1
              </cell>
              <cell>
                Minskad avräkning för utgifter för att upprätthålla Dac-reglerna
              </cell>
              <cell>
                +1 600 000
              </cell>
            </row>
          </table>
          <head xml:id="i-MW9AKag1ngLbefqmHiQfDx" type="h1">
            4 Motivering
          </head>
          <head xml:id="i-NLqibHeufQVQxSHCMVhZtu" type="h2">
            4.1 Nya mål för biståndet måste förankras
          </head>
          <p xml:id="i-WKs4zqPCryCC6oyjPtUGrd">
            I budgetpropositionen föreslår regeringen en ny målstruktur för
            svenskt bistånd. Det är första gången målsättningarna för biståndet
            ändras utan en bredare diskussion. Miljöpartiet är kritiskt till
            att regeringen ännu inte presenterat den biståndspolitiska plattform
            som ska ligga till grund för den förnyade styrningen av svenskt
            utvecklingssamarbete. Förankringsprocessen hos biståndets aktörer
            och riksdagen har varit undermålig och under den utdragna processen
            har verksamheten blivit lidande. Plattformen borde presenteras
            som en proposition med förnyade målsättningar och resultatstrategier.
          </p>
          <p xml:id="i-EMmc9JLNt4i51oERodSTrr">
            Förslaget på nytt mål för det svenska biståndet – förbättrade
            levnadsvillkor för människor som lever i fattigdom och förtryck
            – förpliktigar Sverige att se över hur alla politiska beslut i
            Sverige och EU påverkar möjligheterna till fattigdomsbekämpning
            och hållbar utveckling. Biståndet ska bidra till konkreta resultat
            för människor som lever i fattigdom, dels genom biståndsinsatserna,
            dels genom att vi får kunskap om hur vi kan utveckla en samstämmig
            politik för Sverige och EU. I dialogen med samarbetspartner ska
            vi aktivt söka information om hur svensk och europeisk politik
            kan riva utvecklingshinder och skapa förutsättningar för hållbar
            utveckling. Hela samhället ska, även inom ramen för biståndet,
            engageras för att utveckla idéer, bilda opinion och bidra till
            att genomföra Sveriges politik för global utveckling på ett konkret
            sätt. Myndigheter, kommuner, utbildningsväsendet, enskilda organisationer,
            folkrörelser och näringsliv har alla viktiga roller att spela.
          </p>
          <head xml:id="i-LJQhBmdL31hkZX8r8TqzVT" type="h2">
            4.2 Klimatsatsningar i utvecklingsländer
          </head>
          <p xml:id="i-Lvgg1ewSgHQh5SgcWujoJj">
            Sverige och övriga 23 länder i klimatkonventionens grupp av Annex
            2-länder har förbundit sig att göra två saker: att minska sina
            egna utsläpp till hållbara nivåer samt att utöver biståndet finansiera
            utsläppsminskningar och anpassningsåtgärder i fattigare länder.
            Denna summa ska totalt vara 100 miljarder US-dollar 2020. Inget
            land har hittills levt upp till något av löftena, vilket är en
            av de viktigaste faktorerna bakom det misstroende som finns mot
            i-länderna i de internationella förhandlingarna. Sverige är ett
            av de länder som sviker sina löften.
          </p>
          <p xml:id="i-Ku6wy9hNhzKGGu1ijZ1uDi">
            I årets budget finns inga nya och additionella medel för klimatfinansiering
            och det är omöjligt att få en samlad bild av vilka klimatinsatser
            som planeras inom biståndsramen. Biståndet ska vara miljö- och
            klimatsäkrat och Miljöpartiet är positivt till särskilda satsningar
            inom ram. Sverige måste dock vara ett föredöme och särredovisa
            vad som är bistånd och vad som är klimatskadestånd. Genom att
            öppet och tydligt redovisa vilka nya internationella klimatinsatser
            som görs, inom biståndet och med additionella medel, kan Sverige
            bidra till att minska låsningarna i de internationella förhandlingarna.
            Sverige måste också aktivt verka för att få fram nya finansieringsmekanismer.
          </p>
          <p xml:id="i-H7C8gbcTSdyJpdCtJWSACr">
            För att nå upp till de summor som utlovats, 100 miljarder US-dollar
            årligen från år 2020, måste finansieringskällor utanför statsbudgeten
            utvecklas. I Tyskland, Frankrike och Storbritannien diskuteras
            möjliga alternativ som globala skatter på flyg- och fartygsbränslen
            för internationella transporter, öronmärkning av intäkterna från
            auktioneringen av EU:s utsläppsrätter och en internationell skatt
            på finansiella transaktioner.
          </p>
          <p xml:id="i-CoJ26NDvt5AxTBdiSEAsC7">
            Sverige ska leva upp till löftet om att finansiera klimatarbetet
            i fattiga länder. Miljöpartiet inför därför ett verkligt ekonomiskt
            stöd till klimatarbete i fattiga länder. Ett stöd som inte består
            av köp av osäkra utsläppsrätter eller dubbelräknat bistånd utan
            ger nya pengar utan krav på kompensation. Vi väljer att destinera
            intäkter som statsbudgeten får från auktionering inom EU:s handel
            med utsläppsrätter till internationella klimatinsatser. Därutöver
            tillför vi också medel från reformutrymmet för att öka takten
            i klimatomställning i fattiga länder. Vi inrättar en ny budgetpost
            för detta, på UO 20, Klimatsatsning utvecklingsländer. För 2014
            innebär satsningen, i enlighet med våra åtaganden, 2 miljarder
            kronor. Vi beräknar en satsning på totalt 6 miljarder kronor åren
            2015–2017.
          </p>
          <p xml:id="i-M55M6AJyqsL6RPRVySS2Ft">
            Därtill inrättar vi, inom UO 5, en särskild satsning på klimatdiplomati.
            Miljöpartiet anser att Sverige ska ha utveckla sitt arbete i de
            internationella förhandlingarna och fördjupa EU-samarbetet. Sveriges
            ståndpunkter bör vara tydligare och vi bör delta mer aktivt i
            pågående processer samt söka andra spelplaner för att skjuta fram
            positionerna. Detta arbete behöver ske i nära samarbete mellan
            Utrikesdepartementet och Miljödepartementet.
          </p>
          <head xml:id="i-77HiyM5oDT9YeQQE1uvggD" type="h2">
            4.3 Avräkningar för flyktingmottagande
          </head>
          <p xml:id="i-PDm3ALhWCX4BEiZpPM9sMp">
            Miljöpartiet ifrågasätter att regeringen låter biståndet bekosta
            så stor andel av flyktingmottagandet. På så sätt ställer regeringen
            utsatta grupper mot varandra. Sverige har råd med både en human
            migrationspolitik och en stark bistånds- och utvecklingspolitik.
          </p>
          <p xml:id="i-2pvMRA2CBLP3eh1vCcP2oM">
            Enligt OECD/Dacs praxis är det möjligt att räkna en viss del
            av flyktingmottagandet som bistånd. Att avräkna så mycket som
            Sverige gör innebär dock att Migrationsverket blir Sveriges i
            särklass största mottagare av svenskt bistånd och att biståndet
            betalar cirka 90 procent av vårt flyktingmottagande. Sverige tillhör
            de länder som gör störst avräkningar enligt OECD. Sveriges avdrag
            från biståndet var högre än något land 2011 och större än 16 länder
            tillsammans. Snittet bland de övriga givarländernas avräkningar
            ligger på 2,5 procent. I 2014 års budget får Migrationsverket
            drygt 10 procent, vilket är en välkommen minskning från förra
            årets 13,5 procent.
          </p>
          <p xml:id="i-QTTZNoD2JkiBTDNJcYA9rg">
            OECD-länderna gör olika uttolkningar av regelverket. Några räknar
            bara dem som fått flyktingstatus, andra räknar dem som söker asyl.
            Sverige räknar båda och räknar fram kostnader enligt en schablon.
            Vi menar att det inte är rimligt att Sverige ska avvika så från
            övriga länder. Dac-regelverket talar om avräkningar för flyktingar.
            Enligt UNHCR är en flykting den som beviljats asyl. Om Sverige
            bara skulle räkna de asylsökande som slutligen beviljas skydd
            i Sverige så skulle summan vara betydligt lägre. Om vi räknar
            alla i asylsystemet som i slutänden får asyl så skulle även det
            innebära mindre avräkningar. Miljöpartiet menar att det är dags
            att se över det system Sverige använder för avräkningar av flyktingmottagande
            och närma oss övriga givarländer. I ett första steg återför vi
            därför 1 600 miljoner kronor till biståndsramen.
          </p>
          <head xml:id="i-CxJfLnrB3Y6PbkWKgXE52S" type="h2">
            4.4 Skuldavskrivningar
          </head>
          <p xml:id="i-BF9uev3a4YyPswC5hGQfXC">
            Tidigare år har regeringen avräknat bilaterala skuldavskrivningar
            från biståndsramen. För 2014 anges att detta inte är aktuellt.
            I det fall skuldavskrivningar ändå kommer att aktualiseras vill
            Miljöpartiet förtydliga att vi säger nej till det system regeringen
            använder för regelmässig avskrivning av skulder. Vi vill ha ett
            system som tar hänsyn till skuldens legitimitet och att man vid
            avskrivningar utgår från den faktiska fordran och inte räknar
            upp denna till orimliga belopp, som sedan räknas av från biståndsbudgeten.
          </p>
          <head xml:id="i-HJRkUekY9NoRsTWxaoj7zz" type="h2">
            4.5 Avräkningar för utrikesförvaltningens förvaltningskostnader
          </head>
          <p xml:id="i-BazEoTgnanohi1Me73VAfS">
            Hanteringen av avräkningarna för utrikesförvaltningen kostnader
            har åter kommit att diskuteras, eftersom redovisningen inte varit
            transparent och i vissa avseenden, så som var fallet med avräkningarna
            för utlandsmyndigheter och ministerns samt statssekreterarens
            löner, inte heller korrekt. Regeringens transparensgaranti för
            biståndet ger löften om en förbättrad ordning. Vi noterar att
            regeringen, med anledning av tidigare kritik från OECD/Dac arbetar
            med den modell av faktisk kostnadsberäkning som togs fram inför
            föregående budget. Miljöpartiet välkomnar att utrikesförvaltningen
            arbetar med utvecklingsfrågor även i OECD-länder eftersom detta
            är i linje med politiken för global utveckling. Dock ska denna
            typ av kostnader och verksamhetens resultat redovisas mot biståndets
            mål. Miljöpartiet önskar att en särskild redovisning görs av dessa
            kostnader.
          </p>
          <head xml:id="i-NghtDdozoamzzK8TzZdcXz" type="h2">
            4.6 Informationsanslag
          </head>
          <p xml:id="i-26dGTRn558QW6EAzXTcmNC">
            Av de 1,6 miljarder kronor vi återför till biståndsramen vill
            vi öronmärka 68 miljoner kronor till det tidigare halverade informationsanslaget.
            Vi menar att denna verksamhet är av avgörande betydelse för bred
            folklig mobilisering i arbetet för en rättvisare värld. Utvecklingens
            drivkrafter och hinder måste bli mer kända och kopplingen mellan
            biståndets resultat och utmaningar på andra politikområden måste
            synliggöras i enlighet med Sveriges politik för global utveckling.
            Miljöpartiet menar att riktlinjerna för informationsanslaget bör
            revideras så att anslaget kan användas för en kritisk och konstruktiv
            diskussion om Sveriges och EU:s möjligheter och hinder för fattigdomsbekämpning
            och utveckling. På så sätt vässas det svenska bidraget och Sveriges
            trovärdighet ökar.
          </p>
          <head xml:id="i-QLLmSgu2nu7aVTeZ8Y87Bw" type="h2">
            4.7 Utvärdering i enlighet med PGU och biståndets mål
          </head>
          <p xml:id="i-Yap8YkNcpmA2vBjMb4Gg6L">
            Miljöpartiet noterar att regeringen har utvecklat formen för
            sina resultatskrivelser för biståndet. Samtidigt finns det mer
            att göra för att infria den transparensgaranti som utfärdats för
            biståndet. Miljöpartiet välkomnar särskilt ambitionen att, genom
            Statskontoret, utvärdera PGU. Inför ett nytt decennium av politik
            för global utveckling lämnar Miljöpartiet in en omfattande partimotion
            med förslag på hur arbetet kan utvecklas för att uppfylla det
            riksdagsbeslut som fattades för tio år sedan. Miljöpartiet vill
            att regeringen, inom Regeringskansliet, inrättar funktioner för
            styrningen av PGU och vill se att det finns en oberoende funktion
            för att granska och utvärdera biståndet och politiken för global
            utveckling. Det nya utvärderingssekretariatets mandat bör därför
            utvecklas. Sverige skulle kunna generera mycket resurser för fattigdomsbekämpning
            om biståndet blev än effektivare och PGU fick genomsyra alla politikområden.
            PGU måste få en central plats i Regeringskansliet så att möjliga
            synergier och målkonflikter kan analyseras kontinuerligt. Regeringen
            som själv är mycket noggrann med att ställa krav på resultatredovisning
            måste tillse att det finns resurser för att både genomföra och
            redovisa resultat för såväl bistånd som PGU i sin helhet. Det
            krävs ett politiskt åtagande från hela regeringen och ett tydligt
            uppdrag till alla ministrar. Regeringskansliet måste ansvara för
            den politiska styrningen och samordningen av statssekreterarna.
            Utrikesdepartementet behöver förstärkt kapacitet att samordna
            arbetet. På samma sätt behöver tjänstemän på de olika departementen
            och relevanta myndigheter ha ett tydligt uppdrag och erforderlig
            kunskap för att arbeta med PGU.
          </p>
          <p xml:id="i-VHnfVnL99SFnzY5ZrR5LbZ">
            Det är också angeläget att utveckla formerna för att involvera
            riksdagen i utvecklingen av PGU. Utskottet bör använda PGU:s perspektiv
            i beredning av ärenden. Riksdagen bör vara uppdragsgivare till
            en oberoende utvärdering av PGU.
          </p>
          <p xml:id="i-UiRPEhtcywRf3tZcMr8yB">
            Såväl regering som riksdag bör, för avgörande politiska beslut,
            redogöra för konsekvensanalyser som identifierar och hanterar
            mål- och intressekonflikter, där konsekvenser av svensk politik
            för fattiga människor analyseras. Konsekvensanalysbedömningar
            måste genomsyras av öppenhet och deltagande från civilsamhället
            innan, under och efter genomförandet. Regeringen bör redogöra
            för hur avväganden gjorts i de fall det finns mål- och intressekonflikter.
          </p>
          <p xml:id="i-XrKFJN15dv4R7LDDMJ54kB">
            Regeringen bör också se till att våra samarbetsländer har en
            möjlighet att följa upp PGU. De internationella överenskommelserna
            om biståndseffektivitet (den så kallade Parisagendan) betonar
            ömsesidigt ansvarsutkrävande.
          </p>
          <head xml:id="i-YFG2H9AvCwxZuo9ax1xHco" type="h2">
            4.8 Utvecklad organisation för det multilaterala biståndet
          </head>
          <p xml:id="i-5KwgqBGjW1g1hLNu7Huk9z">
            Det multilaterala biståndet utgör en snabbt växande andel av
            det svenska biståndet. Multilaterala organisationer har en viktig
            roll att spela och Sverige ska vara en aktör av betydelse i dessa
            sammanhang. Sverige ska verka för en reformering och effektivisering
            av FN. Det kräver att regeringen har en organisation med tillräckliga
            resurser för att föra dialog och utöva inflytande. Organisationen
            ska också hantera en kvalitativ beredning och uppföljning av det
            multilaterala biståndet.
          </p>
          <p xml:id="i-ESjKWj6FqT4dfE5dZ1KmoH">
            Från mitten av 1990-talet har frågan om balansen mellan bilateralt
            och multilateralt bistånd och deras respektive för- och nackdelar
            inte utgjort någon prioriterad fråga i Sverige. OECD:s biståndskommitté
            Dac uppmärksammade i sin rapport om Sverige 2005 att Sverige saknade
            en övergripande strategi för det multilaterala stödet. År 2007
            antogs en strategi, och ett relativt stort antal organisationsbedömningar
            har sedan dess genomförts. UD och Sida har därtill organiserat
            arbetet mellan sig. Det är bra, men det saknas en övergripande
            uppföljning och analys med förslag på hur arbetet ska organiseras
            så att det upprätthåller bästa kvalitet. Regeringen behöver återkomma
            till riksdagen med en redogörelse för hur strategins rekommendationer
            tillämpas. Redogörelsen ska innehålla en övergripande analys av
            måluppfyllelsen i förhållande till det svenska biståndets mål
            och den svenska strategin för multilateralt utvecklingssamarbete.
            Analysen skulle kunna bidra till den utlovade biståndspolitiska
            plattformen och revideringen av den nuvarande strategin för det
            multilaterala stödet.
          </p>
          <p xml:id="i-6KvXz23gq7ufSX88pui3kT">
            Miljöpartiet föreslår också att regeringen avsätter resurser
            för att inrätta en enhet som kan ge stöd till nuvarande organisation
            på Utrikesdepartementet och Sida. Det är Miljöpartiets uppfattning
            att UD och Sida gör ett gott arbete med de resurser som finns,
            men att dessa inte är tilltäckliga givet anslagets storlek och
            den höga ambitionsnivån. Samarbete och roll- och resursfördelning
            mellan departement och myndighet måste klargöras.
          </p>
        </div>
        <div xml:id="i-9SQ5i3YzwaJZKxagZszwWa" type="signatureBlock">
          <list xml:id="i-QofcNDrJLmDp1GNusdfuPR">
            <item xml:id="i-WXbJwLK3dA2dPLJehq5CDd" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-JL9v6JX9EXBbkDkJ4qNeuM" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-Fpsq45f4Mm7hSoZ1XkNPK9" who="i-2EZPhWWR7yHztg3zN2aNvh" type="signature">
              Peter Rådberg (MP)
            </item>
            <item xml:id="i-P9AAhdqvhsRPUK3SrTxbdJ" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
