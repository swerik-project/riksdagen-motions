<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_A_0451/mot_199798_A_0451-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1997/98 |A451 A446-451
          </p>
          <p>
            Motion till riksdagen 1997/98:A451
          </p>
          <p>
            av Lennart Daléus och Andreas Carlgren (c) Särskild ”skärgårdslag”
            m.m.
          </p>
          <p>
            Landstinget i Stockholms län har under åren gjort många positiva
            insatser för en levande skärgård. En negativ utveckling vändes
            till en positiv. Antalet fastboende har ökat sedan avfolkningstiden
            på 1960-talet. Under senare år har dock åter allvarliga problem
            uppstått. Bl a utgör kontraproduktiva statliga verksamhetsförändringar
            och ett till dels trögt administrativt system för EU- insatser
            allvarliga hot mot skärgården. Förutom det stöd som landstinget,
            länsstyrelsen och skärgårdskommunerna kan ge är det dock mycket
            angeläget att påpeka vikten av att den statliga grundläggande
            samhällsservicen såsom t.ex. post-, tele- och sjösäkerhets- service
            bibehålles. Mot bakgrund av de indragningar som på ett ofta okänsligt
            sätt drivits igenom av de statliga myndigheterna, nu senast Sjösäkerhetsverket,
            bör dessa frågor lyftas fram mer i fokus i skärgårdsdebatten.
            Trots länsstyrelsens initiativ att samla representanter för berörda
            kommuner, landstinget och de statliga myndigheterna och företagen
            som har skärgårdsanknuten verksamhet, har de statliga organen
            fortsatt att genomföra förändringar av olika verksamheter som
            har lett till negativa effekter för bl.a sysselsättningen i skärgården.
            Detta påkallar behovet av en förändrad attityd från statens sida.
            Statens ansvar för att skapa förutsättningar för en levande skärgård
            går inte att bortse från. Den särskilda skärgårdslag som man i
            Finland tillämpar i sina skärgårdsområden och Åland innebär bl.a.
            att staten är skyldig att överlägga och förhandla med de lokala
            myndigheterna, kommunerna och andra aktörer innan ett beslut om
            verksamhetsförändring kan genomföras. En sådan bestämmelse skulle
            också kunna finnas med i svensk lagstiftning. Vidare bör en svensk
            ”skärgårdslag” innehålla särskilda regler som t.ex. sänkta arbetsgivaravgifter,
            lokaliseringsstöd för nyföretagande samt garanti för grundläggande
            samhällsservice som t.ex. post, tele och kommunikationer. Ett
            örslag till en särskild ”skärgårdslag” bör utredas och föreläggas
            riksdagen. Detta bör ges regeringen till känna. För att öka möjligheterna
            för staten och andra aktörer att skapa bättre örutsättningar för
            en levande skärgård bör vissa delar av Stockholms skärgård klassas
            som stödområde på samma sätt som t.ex. Bergslagen och orrlands
            inland. Detta skulle kunna innebära tillgång till statliga stödinsatser
            men även ökade insatser av EU-medel via EU:s strukturfonder.
          </p>
          <pb facs="riksdagen-motions-pdf/data/199798/mot_199798_A_0451/mot_199798_A_0451-0002.pdf"/>
          <p>
            Förbättrade statliga insatser, t.ex. näringslivsstöd samt slut
            på ogenomtänkta verksamhetsförändringar av statliga företag eller
            myndigheter, kombinerat med fortsatt aktivt stöd från skärgårdskommuner,
            landstinget och länsstyrelsen skulle innebära en rejäl vändpunkt
            för skärgården och skapa just den positiva utveckling som behövs.
            Regeringen bör klassa vissa område i Stockholms skärgård som stödområde.
            Detta bör ges regeringen till känna. Regeringen bör i framtida
            förhandlingar om EU:s strukturfonder och EU:s regionalpolitik
            även verka för Stockholms skärgård. Detta bör ges regeringen till
            känna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            förslag till en särskild lagstiftning, enligt modellen ”skärgårdslag”,
            2. att riksdagen som sin mening ger regeringen till känna vad
            i motionen anförts om att vissa områden i Stockholms skärgård
            bör klassas som stödområde, 3. att riksdagen hos regeringen begär
            att den bör verka för Stockholms skärgård i framtida förhandlingar
            om EU:s strukturfonder.
          </p>
          <p>
            Stockholm den 6 oktober 1997
          </p>
          <p>
            Lennart Daléus (c) Andreas Carlgren (c)
          </p>
          <p>
            'Gotab, Stockholm 2025
          </p>
          <p>
            Mot. 1997/98A451
          </p>
          <p>
            15
          </p>
        </div>
      </div>
    </body>
  </text>
</TEI>
