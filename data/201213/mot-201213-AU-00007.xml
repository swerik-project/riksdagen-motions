<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00007">
  <teiHeader>
    <fileDesc>
      <titleStmt>
        <title>med anledning av skr. 2011/12:174 Slutredovisning av regeringens särskilda jämställdhetssatsning 20072010</title>
        <author corresp="i-SZKUTdtCrCo58yNCQsH76">av Ylva Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:174 Slutredovisning av regeringens särskilda jämställdhetssatsning 20072010</title>
          <idno type="rdwebb">H002A7</idno>
          <rs type="number">A7</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A7/text</ref>
          <ref type="dokument_url_html">http://data.riksdagen.se/dokument/H002A7</ref>
          <ref type="dokumentstatus_url_xml">http://data.riksdagen.se/dokumentstatus/H002A7</ref>
          <ref type="doc">http://data.riksdagen.se/fil/E7E0B59A-79D0-4FE9-8DCD-D6BB9466FD6A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5rmHDZ5e91QeFdNiDuz1e2" type="basedOn"/>
        <correspContext corresp="i-5rmHDZ5e91QeFdNiDuz1e2">
          <ref>Regeringsskrivelse 2011/12:174</ref>
        </correspContext>
        <correspAction xml:id="i-5cWwTWmSyeh2a4gFi2cLyq" type="signed"/>
        <correspContext corresp="i-5cWwTWmSyeh2a4gFi2cLyq">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-5Eq8EMsaTFyzYQzP7AM1mR"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-AQAc7L3yWtMcgD3r6CxRHG"/>
        </correspContext>
        <correspAction xml:id="i-UWiwRWdBFn3PLWUFs4DuFc" type="referral">
          <date when="2012-10-16"/>
        </correspAction>
        <correspAction xml:id="i-VchciUBXFjQ5o7PpLv9pQF" type="dismissal">
          <date when="2012-10-15"/>
        </correspAction>
        <correspAction xml:id="i-QvXJxSCvYQ6F1sZSgbM3aK" type="dismissal">
          <date when="2012-10-15"/>
        </correspAction>
        <correspAction xml:id="i-Rchh7LqsHTHb7LxXXsseEW" type="submission">
          <date when="2012-10-03"/>
        </correspAction>
        <correspAction xml:id="i-7MS4Y9JFBnDf5Pm1mP3qjG" type="transfer">
          <date when="2012-10-03"/>
        </correspAction>
        <correspAction xml:id="i-5u6zvbnqbatBJ6GS3kopKc" type="assigned"/>
        <correspContext corresp="i-5u6zvbnqbatBJ6GS3kopKc">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7htxcP2oNVPdRRQBHFSVeh" type="motHeader"/>
      <div xml:id="i-RS1AmEuxahKNQX17izzPcT" type="motBody">
        <div xml:id="i-8PERJTTdbtD7NuVEaYrTxA" type="motProposal" subtype="förslag">
          <head xml:id="i-Wqy5fkDvAmQZwn5DEfSqpk">
            Förslag till riksdagsbeslut
          </head>
          <p xml:id="i-LbK4m7LvcR4T3ZqTGLNagz">
            Riksdagen tillkännager för regeringen som sin mening vad som
            anförs i motionen om att granska om regeringens jämställdhetsmål
            uppnås.
          </p>
        </div>
        <div xml:id="i-4ZinkFMMQxEJEuCGRgVkQK" type="motContent">
          <head xml:id="i-3PYTe6XCv8tK6gaBkuCecG" type="h1">
            Sverige ska vara världens mest jämställda land
          </head>
          <p xml:id="i-z2L6HPJiUaczZCkb9YMkP">
            Sverige är inte längre världens mest jämställda land. Sedan 2008
            toppar Sverige inte World Economic Forums jämställdhetsmätningar.
            De nordiska grannarna har gått om och Sverige ligger numera på
            fjärde plats. Det var länge sedan det togs några radikala steg
            framåt och vi sackar efter andra länder. Att Sverige trots allt
            fortfarande har en tätposition är främst tack vare tidigare strategiskt
            viktiga och politiskt modiga reformer som till exempel att beskatta
            individens inkomst istället för familjens, utbyggnaden av barnomsorgen,
            föräldraförsäkringen, fri abort och lagstiftning mot diskriminering
            liksom idogt opinionsarbete av engagerade feminister och kvinnoorganisationer.
          </p>
          <p xml:id="i-Tdn7MdXprCSgXzBbQSHXfk">
            Sedan flera år finns jämställdhetspolitiska mål som antagits
            av regering och riksdag. Det är fina formuleringar om jämn fördelning
            av makt och inflytande, ekonomisk jämställdhet, jämställt deltagande
            i arbetslivet och jämställda arbetslivsvillkor, om att mäns våld
            mot kvinnor ska upphöra och om jämn fördelning av det obetalda
            hem- och omsorgsarbetet. Men har det blivit mer än vackra ord
            av dessa mål?
          </p>
          <p xml:id="i-J9ivaXSZjdmNwhvt7twVRH">
            I slutredovisningen av regeringens särskilda jämställdhetssatsningar
            är slutsatsen i stort att det svenska jämställdhetsarbetet tagit
            kliv framåt inom samtliga jämställdhetspolitiska målområden. Vi
            är inte beredda att hålla med om den analysen. Däremot är det
            sannolikt så att regeringens satsningar bidragit till ökad kunskap
            och intensifierade försök att bygga upp ett mer strukturerat jämställdhetstänkande
            på en rad områden. Uppenbart är också att en vidgad grupp människor
            på detta sätt involverats i ett jämställdhetsarbete som framöver
            kan leda till en mer bestående utveckling, men ännu är det långt
            kvar till målet.
          </p>
          <head xml:id="i-7vGdiRFUTj6ehMmRe2RaZF" type="h1">
            Ett jämlikt samhälle
          </head>
          <p xml:id="i-F4uv1ivoVR925XKGPbxqns">
            Vi socialdemokrater har som grundläggande politisk princip att
            alla människor är lika mycket värda oavsett ursprung, klasstillhörighet
            eller kön. För oss är det självklart att kvinnor och män ska ha
            samma rättigheter, skyldigheter och möjligheter i hela samhället.
            Vi ser att det finns strukturer i samhället som delar upp människor.
            En tydlig sådan struktur är den som delar upp oss i kvinnor och
            män. Problemet med det är att kvinnors villkor, så gott som genomgående,
            är annorlunda och sämre än mäns. Det visar sig i sämre löner och
            mindre makt och inflytande.
          </p>
          <p xml:id="i-7PhRCaRKwkWWMikdVp5XmF">
            Det finns könsstrukturer överallt i samhället och i alla samhällsklasser.
            Vi uppfostras till vad som är kvinnligt och manligt och i hur
            vi ska bete oss. Det begränsar både kvinnor och män.
          </p>
          <p xml:id="i-EyEK2pRBdzVG58JiFsNBr5">
            Vi socialdemokrater tror att alla vinner på vidgade möjligheter
            för både kvinnor och män att leva ett rikare liv. Vi vill bryta
            de strukturer som gör att till exempel kvinnor med utländsk bakgrund
            har den lägsta sysselsättningsgraden.
          </p>
          <p xml:id="i-TGS1ZSM6uMop4V5p1LKfPn">
            Vi tror att ökad jämställdhet skapar ett annat och mer mänskligt
            samhälle.
          </p>
          <p xml:id="i-NCh2YXSkTgrNGmuCtZ4Yji">
            Vår utgångspunkt är att kvinnors ställning på arbetsmarknaden
            måste stärkas. När kvinnor och män delar på ansvaret för jobb
            och familj förbättras både den ekonomiska tillväxten och människors
            livskvalitet.
          </p>
          <p xml:id="i-17DibdBZuzMcJDReATrSGZ">
            Många kvinnor jobbar deltid fastän de vill och behöver jobba
            heltid. Heltid måste bli norm på hela arbetsmarknaden. Vi vill
            sätta stopp för eviga visstidsanställningar, satsa på kvinnors
            arbetsmiljö och öka möjligheterna att få barnomsorg på kvällar,
            nätter och helger. För att öka jämställdheten behövs också en
            föräldraförsäkring som delas lika mellan föräldrarna. Som ett
            steg på vägen föreslår vi att föräldraförsäkringen delas i tre
            lika delar. En tredjedel för vardera vårdnadshavaren och en tredjedel
            som båda vårdnadshavarna har möjlighet att ta ut.
          </p>
          <head xml:id="i-BAzd6YUY34hoRJR2xCUomU" type="h1">
            Uppfylls jämställdhetsmålen?
          </head>
          <p xml:id="i-NKRfNJQwuPr4cv3J3qkuRt">
            Målet med regeringens jämställdhetspolitik är att kvinnor och
            män ska ha samma makt att forma samhället och sina egna liv. Utifrån
            detta arbetar regeringen efter fyra delmål:
          </p>
          <list xml:id="i-6qMUmCyGevw5YogHVWaLcs" style="ol">
            <item xml:id="i-TPxQw7n4TGxEXPsDXUgecx">
              En jämn fördelning av makt och inflytande. Kvinnor och män ska
              ha samma rätt och möjlighet att vara aktiva medborgare och att
              forma villkoren för beslutsfattandet.
            </item>
            <item xml:id="i-N95AMSaWXm8tz51SqfF82e">
              Ekonomisk jämställdhet. Kvinnor och män ska ha samma möjligheter
              och villkor i fråga om utbildning och betalt arbete som ger ekonomisk
              självständighet livet ut.
            </item>
            <item xml:id="i-GUBberJyJejWB2ie7Regkr">
              Jämn fördelning av det obetalda hem- och omsorgsarbetet. Kvinnor
              och män ska ta samma ansvar för hemarbetet och ha möjligheter
              att ge och få omsorg på lika villkor.
            </item>
            <item xml:id="i-CMaa9YWBRjz5hPs1gHi5uA">
              Mäns våld mot kvinnor ska upphöra. Kvinnor och män, flickor och
              pojkar ska ha samma rätt och möjlighet till kroppslig integritet.
            </item>
          </list>
          <p xml:id="i-2MCufbG721jWQKhX31kir3">
            Det är bra att regeringen utvärderar de extra satsningar som
            gjorts på jämställdhetsområdet. Vi noterar dock att det framför
            allt handlar om tidsbegränsade projekt. Nu måste de jämställdhetspolitiska
            konsekvenserna av regeringens politik, i sin helhet, också utvärderas.
          </p>
          <p xml:id="i-EPgzRDnmSopuot2FgsMB3h">
            Riksdagens Utredningstjänst (RUT) visar till exempel att r egeringens
            skattesänkningar och nedskärningar har missgynnat kvinnor. Tiotusentals
            jobb inom vård, skola och omsorg har försvunnit. Det är framför
            allt lågavlönade kvinnor som får bära den tyngsta bördan när välfärden
            urholkas till följd av mindre resurser. Regeringen har genomfört
            omoderna reformer som lägre ersättning vid vård av sjukt barn,
            vårdnadsbidrag och barnomsorgspeng. Dessa missriktade reformer
            försvårar jämställdheten och försenar etableringen på arbetsmarknaden
            för många kvinnor med utländsk bakgrund. Resultatet är bestående
            fattigdom och ekonomiskt beroende.
          </p>
          <p xml:id="i-7rkTSBH8pnaCbg1Exz3B4f">
            Vi menar att det är dags att granska om regeringens samlade politik
            verkligen leder till att jämställdhetsmålen kan uppnås.
          </p>
          <p xml:id="i-QcypcHFhBLKTFBKFE4M4BB">
            Jämställdhetsarbetet kan inte reduceras till olika typer av projektverksamhet.
            I så fall kommer Sverige att fortsätta att sacka efter på jämställdhetsområdet.
            För oss handlar jämställdhetsarbetet om hela politikens utformning,
            där politiska förslag ofta, men inte alltid, får olika konsekvenser
            för kvinnor/flickor och för män/pojkar.
          </p>
          <p xml:id="i-6jvZvyDAn5NrtcUUfTCA7f">
            Politiska förslag som kan förändra samhället och alla kvinnors
            möjligheter måste grundas på kunskap. Kvalificerade analyser av
            skillnaderna mellan kvinnors och mäns villkor är avgörande. Systematik,
            fakta och analys har alltid gynnat kvinnor. Därför behövs nu också
            en granskning av politikens effektivitet. Leder den förda politiken
            till att jämställdhetsmålen uppnås?
          </p>
          <p xml:id="i-YYFPaAwRN7TkxZhUjpTmaA">
            Vi vill veta om åtgärderna för att uppnå de statliga jämställdhetsmålen
            fungerar effektivt. På så sätt kan debatten, om vilka åtgärder
            som leder till jämställda villkor, grundas på vetskap inte önsketänkande.
          </p>
          <p xml:id="i-Efbzy7iu735kerN8fxVYGN">
            Det finns en rad olika områden som är mycket intressanta att
            granska:
          </p>
          <p xml:id="i-4d7KQaPAyoo4dq8x2iPCff">
            Vård och omsorg. Att nå ökad jämställdhet i vården kräver ett
            brett och långsiktigt arbete med sikte på forskning, behandlingsmetoder
            och attityder. Kvinnor och män ska, utifrån sina behov, behandlas
            likvärdigt i sjukvården när det gäller resurser och insatser.
          </p>
          <p xml:id="i-DVpNbHKfeeanmWMtvgP7V7">
            Socialstyrelsen och olika forskarrapporter har vid flera tillfällen
            redovisat analyser av vårdens ojämställdhet. Där framkommer att
            det fortfarande finns systematiska skillnader i bemötande och
            omhändertagande av kvinnor jämfört med män. Det kan handla om
            att kvinnor får sämre behandlingar, ges billigare mediciner eller
            att kvinnor oftare får felaktiga diagnoser. Socialstyrelsen pekar
            på att framsteg görs och att erfarenheterna visar att förändringar
            är möjliga att åstadkomma enbart genom att synliggöra rådande
            förhållanden. Hur påverkar den förda politiken det faktum att
            det finns systematiska skillnader?
          </p>
          <p xml:id="i-SibbeYRpE3NGoUSrh4eAbM">
            Förskolan. I en jämställd förskola trivs, utvecklas och lär sig
            både flickor och pojkar mycket. Förskolan ska motverka traditionella
            könsmönster och könsroller. Det är viktigt att personalen består
            av både kvinnor och män. Svårigheterna att rekrytera män till
            förskolan är därför ett problem. Då jämställdhet är ett kunskapsområde
            krävs kompetensutveckling för personalen och genuspedagoger bör
            engageras i verksamheten. Hur ser utvecklingen ut på detta område?
          </p>
          <p xml:id="i-Exw2pn8qtkCYZ4TTvCEmYC">
            Det är också en utmaning för skolan att bryta de könsnormer som
            grundläggs i och utanför skolans väggar. Om jämställdhetsarbetet
            i skolan ska bli effektivt måste det bedrivas kontinuerligt och
            inte i projekt för en begränsad tid vare sig nationellt eller
            på den enskilda skolan. Jämställdhetsarbetet i skolan bör bedrivas
            enligt principen om jämställdhetsintegrering. Fungerar det i dag?
          </p>
          <p xml:id="i-P2dQ7Vi6KUkZxmvBJbF3n8">
            Makten. Kvinnor som gör karriär slår förr eller senare i glastaket
            hit men inte längre. Fenomenet finns i näringslivet och i samhället,
            men även i politiken. Det är vanligare bland börs-vd:ar att heta
            Anders eller Johan än att vara kvinna och vd. Har politiken bidragit
            till en jämn könsfördelning när det gäller makt, inflytande och
            företagande?
          </p>
          <p xml:id="i-B7yfwgN52tjJy4Si6BGXSW">
            Arbetslinjen. Kvinnor jobbar i mycket högre utsträckning än män
            deltid, har osäkra visstidsanställningar eller kallas vid behov.
            I manligt dominerade branscher är heltid norm. I kvinnodominerade
            branscher verkar det däremot oförklarligt svårt att göra heltid
            till norm. Kommunal visar att mer än 100 000 kvinnor vill jobba
            mer än vad de gör, men de får inte. Skillnaden i sysselsättningsgrad
            mellan kvinnor och män är nu större än på tjugo år. Har politiken
            effektivt påverkat kvinnors möjligheter att försörja sig genom
            arbete på heltid?
          </p>
          <p xml:id="i-F2cbumtz87DvqdQ3AtV2tk">
            Lönerna. Skillnaden mellan kvinnor och mäns reella inkomst per
            månad är runt 5 000 kronor. På tio år är det pengar nog för att
            köpa ett hus. Lägre inkomst ger också lägre pension. I dag har
            drygt var tredje kvinna, 36 procent, i åldern 2534 minst treårig
            eftergymnasial utbildning. Männens andel är 24 procent. Ändå motsvarar
            kvinnors löner fortfarande endast 85,9 procent av mäns löner,
            om alla löner räknas om till heltid. En nyexaminerad kvinnlig
            civilingenjör tjänar 1 000 kronor mindre per månad än en man.
            Har politiken verkligen bidragit till ekonomisk jämställdhet?
          </p>
          <p xml:id="i-FzpUmbMVr6ogqS8pvcm4bD">
            Hemarbetet. Kvinnor ägnar ungefär en timme mer per dag åt obetalt
            hemarbete än män. Männen lönearbetar å andra sidan ungefär en
            timme mer per dag än kvinnor. Den som är föräldraledig betalar
            väsentligt högre skatt än den förälder som jobbar. Regeringen
            har infört vårdnadsbidrag och bonus i föräldraförsäkringen. Har
            den politiken effektivt bidragit till en jämn fördelning av det
            obetalda hemarbetet?
          </p>
          <p xml:id="i-UaWUVZJKqTCeAT87ACZG9T">
            Våld. Under förra året anmäldes 27 800 fall av misshandel av
            kvinnor. Antalet anmälda fall av kvinnomisshandel har ökat kraftigt
            under lång tid. Särskilt gäller det våld mot ensamstående mödrar
            och våld mot kvinnor i yrkeslivet. Leder politiken effektivt mot
            målet att stoppa mäns våld mot kvinnor?
          </p>
          <p xml:id="i-74csRLWMQp2f8pxp8Xp3qt">
            Vi menar att en granskning av den förda politikens effektivitet,
            när det gäller att nå de jämställdhetspolitiska målen, skulle
            ge god kunskap som grund för nya förslag som kan skapa ett Sverige
            där kvinnor har hela lönen och halva makten.
          </p>
        </div>
        <div xml:id="i-VpFWiymcDvGJT3JFgyS2Rs" type="motSignatures">
          <list xml:id="i-3VgUxbsrnTx6hU3pWPhfbE">
            <item xml:id="i-Lr8KAjYYFqgmRwF4gsDoxt">
              Ylva Johansson (S)
            </item>
            <item xml:id="i-BdvJg2mVwBXHsU2hCdMajE">
              Ann-Christin Ahlberg (S)
            </item>
            <item xml:id="i-3r7L87m96JhAe57HLbFn3v">
              Johan Andersson (S)
            </item>
            <item xml:id="i-GpMfppEerGxxmgbyDAY58e">
              Patrik Björck (S)
            </item>
            <item xml:id="i-3J1F4UAbDomk8oo59Pw8cf">
              Kerstin Nilsson (S)
            </item>
            <item xml:id="i-WU8xpEEQzrVgFNNycqhawz">
              Raimo Pärssinen (S)
            </item>
            <item xml:id="i-RwPj25QCHFWDVDr9Tx88sJ">
              Maria Stenberg (S)
            </item>
          </list>
        </div>
      </div>
    </body>
  </text>
</TEI>
