<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00344">
  <teiHeader>
    <fileDesc>
      <titleStmt>
        <title>Samvetsfrihet i svensk sjukvård</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samvetsfrihet i svensk sjukvård</title>
          <idno type="rdwebb">H102K344</idno>
          <rs type="number">K344</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K344/text</ref>
          <ref type="dokument_url_html">http://data.riksdagen.se/dokument/H102K344</ref>
          <ref type="dokumentstatus_url_xml">http://data.riksdagen.se/dokumentstatus/H102K344</ref>
          <ref type="doc">http://data.riksdagen.se/fil/BA70E139-63B9-4813-B824-A23ABE029510</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HLMPLBY4hUCchBmNesyX9C" type="signed"/>
        <correspContext corresp="i-HLMPLBY4hUCchBmNesyX9C">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-4sEtGRPnuog5ACjegAtakj"/>
        </correspContext>
        <correspAction xml:id="i-6HE1C57BhRSSJ59rR4e4Zi" type="numbering">
          <date when="2013-10-07"/>
        </correspAction>
        <correspAction xml:id="i-LBD34kK94xJA8y9PKsjKg5" type="submission">
          <date when="2013-10-04"/>
        </correspAction>
        <correspAction xml:id="i-HFbnDHg5CAwThDr61buJYR" type="transfer">
          <date when="2013-10-02"/>
        </correspAction>
        <correspAction xml:id="i-EejhBkMQLQBSF9Vqt6quPq" type="assigned"/>
        <correspContext corresp="i-EejhBkMQLQBSF9Vqt6quPq">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TXXXr1txgw35TTXZnJUaWt">
            Förslag till riksdagsbeslut
          </head>
          <p xml:id="i-Mnwr1CqYvxrCm3m1eVhERk">
            Riksdagen tillkännager för regeringen som sin mening vad som
            anförs i motionen om att Sverige ska införa föreskrifter i svensk
            sjukvård som garanterar vårdpersonalen rätt till samvetsfrihet
            i enlighet med resolution 1763 från Europarådet.
          </p>
        </div>
        <div type="motContent">
          <head xml:id="i-3aAH2D7EZK52erhQLKMQdf" type="h1">
            Motivering
          </head>
          <p xml:id="i-YU3FCvGbcPrUgycpimx5Y">
            Den 7 oktober 2011 kom beskedet att Europarådet antagit en resolution
            som skyddar vårdpersonalens rätt till samvetsfrihet. Denna resolution
            innebär att ingen person, sjukhus eller institution ska tvingas,
            hållas ansvarig för, eller på något sätt diskrimineras för att
            man på grund av samvetsbetänkligheter inte vill utföra eller medverka
            till abort, dödshjälp eller någon handling som kan orsaka döden
            för ett mänskligt foster eller embryo. Samtidigt framhåller resolutionen
            att föreskrifter som ska garantera vårdpersonalen rätt till samvetsfrihet,
            också måste garantera att den kvinna som på laglig grund önskar
            avsluta en graviditet också kan få en abort utförd.
          </p>
          <p xml:id="i-MPgxvxN9qVt4k64YwqxKgt">
            Europarådet inbjuder medlemsstaterna att utveckla omfattande
            och tydliga bestämmelser som definierar och reglerar rätten till
            samvetsfrihet samtidigt som man försäkrar tillgången till vård
            och hälsa. Sverige som ska vara förebild i frågan om mänskliga
            rättigheter har dock inte införlivat föreskrifter om samvetsfrihet
            i svensk lagstiftning. Att lagstadga vårdpersonalens rätt till
            samvetsfrihet har man däremot gjort i flertalet av de 47 medlemsländerna
            i Europarådet.
          </p>
          <p xml:id="i-1oo9Gw417YnVn1FabnA9w">
            Rätten till samvetsfrihet har stöd i FN:s deklaration om mänskliga
            rättigheter i artikel 18 samt i Europakonventionen artikel 9 där
            det uttryckligen står följande:
          </p>
          <p xml:id="i-LiMMt3jK1AsxCSJPjSpxYM">
            Var och en har rätt till tankefrihet, samvetsfrihet och religionsfrihet.
          </p>
          <p xml:id="i-QkCBSVw984XgKMBAXcqeSS">
            Då Europakonventionen idag är en del av svensk lag torde sjukvårdspersonal
            redan ha ett skydd i grundlagen för att kunna åberopa samvetsfrihet.
            Dock har det tidigare varit svårt att veta hur denna samvetsfrihet
            ska tolkas. Nu finns det en tydlig resolution från Europarådet
            som tar hänsyn till både vårdpersonalen och den lagstadgade rätten
            till abort. Därför borde det ligga i Sveriges riksdags intresse
            att införa tydliga föreskrifter om samvetsfrihet då vi alla vill
            värna om mänskliga rättigheter.
          </p>
          <p xml:id="i-PCLYbR5xzqEtGmPe57zhP3">
            Konstitutionsutskottet fastslog också i sitt betänkande 20011/12:KU14
            på sidan 12 att de frågor som tagits upp i motioner gällande samvetsfrihet
            är av stor principiell vikt.
          </p>
          <p xml:id="i-UxRNJqUxCw7Z3oTS1UzrwN">
            Eftersom abort och dödshjälp leder till särskilt svåra konfliktsituationer
            vad gäller etiska dilemman, bör rätten till åberopande av samvetsfrihet
            enligt resolution 1763 ha en särställning i svensk sjukvård. Nu
            har vi inte aktiv dödshjälp i Sverige men om det skulle bli aktuellt
            måste vi inse vilka etiskt svåra situationer detta kan innebära
            för vårdpersonalen.
          </p>
          <p xml:id="i-3cJQuASU9yvG43QoZKDMSU">
            Efter de rapporter som kommit om vårdpersonalens upplevelser
            vid sena aborter ställs också frågan om samvetsfrihet på sin spets.
            Den 18 maj uttalar en sjuksköterska i Dagens medicin följande:
          </p>
          <p xml:id="i-PAACWnDJrq2xjzdmZocrY7">
            Det känns fruktansvärt att låta fullt friska foster ligga och
            dö framför våra ögon, men vi kan ingenting göra. Eller rättare
            sagt: vi får inte göra någonting. I så fall bryter vi mot lagen.
          </p>
          <p xml:id="i-P6LZdY1JGx9KFN73TZpxdn">
            Sjuksköterskan berättade att hon varit med om två fall senaste
            året: ett i vecka 18 och ett i vecka 22. I samma artikel berättar
            sjuksköterskan att vårdpersonalen mår så dåligt av dessa händelser
            att flera slutat sitt arbete på grund av detta. Efter en rundringning
            av tidningen Dagen publicerades en artikel den 25 maj, som sade
            att på nästan hälften av Sveriges sjukhus har man upplevt att
            aborterade foster visat livstecken. En barnmorska berättar i artikeln
            att ofta lever fostren bara någon minut men att de haft fall där
            de levt längre än så och en gång upp till en timma. På något sjukhus
            läggs fostret i ett bäcken med locket på, några håller det i famnen
            tills det går bort och en tredje lägger det ute i sköljrummet
            där det lämnas ensamt att dö. Det kan inte vara rimligt att vårdpersonal
            ska tvingas till denna typ av upplevelser. Vårdpersonalen har
            i första hand utbildat sig till att rädda liv, och vi måste förstå
            vilket etiskt dilemma de ställs inför i dessa situationer.
          </p>
          <p xml:id="i-EWM8wNA5AiuwhkjSoWTwKd">
            Mot bakgrund av ovanstående vill vi att Sverige inför föreskrifter
            i svensk sjukvård som garanterar rätten till samvetsfrihet i enlighet
            med resolution 1763 från Europarådet.
          </p>
        </div>
        <div type="motSignatures">
          <list>
            <item xml:id="i-53Si4WbyCKaJfWNBHfbU3v">
              Julia Kronlid (SD)
            </item>
            <item xml:id="i-SaDVgw2X22emB25LisGDXa">
              Carina Herrstedt (SD)
            </item>
            <item xml:id="i-Lqu8imCwsqksoe1DTQtDL7">
              Per Ramhorn (SD)
            </item>
            <item xml:id="i-XWgHo3jgZY57iRi55qs4LP">
              Mattias Karlsson (SD)
            </item>
          </list>
        </div>
      </div>
    </body>
  </text>
</TEI>
