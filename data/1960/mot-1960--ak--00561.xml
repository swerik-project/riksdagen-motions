<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__561/mot_1960__ak__561-001.pdf"/>
      <fw xml:id="i-Dm7XK7TE3mdqX6bs2r9PXs">
        Nr 561--566 Motioner i Andra kammaren, nr 561 år 1960 1
      </fw>
      <div type="motHeader" xml:id="i-RP9UbsdQRxn2rcp32AcQYc">
        <div type="motTitle" xml:id="i-5jmo2fw875rNGBUrS7WUHv"/>
        <div type="motSubmissionInfo" xml:id="i-GVK9nJTj91ve6WPagQP6a3"/>
      </div>
      <div type="motBody" xml:id="i-G4DyDFrL52JWKRyGFd3Z3Z">
        <div xml:id="i-Sd22SYNgStLZQpkLR6cfLE">
          <p xml:id="i-Ley78fVXpfD4wnUqD8yh6q">
            Nr 561
          </p>
          <p xml:id="i-PyakyLZJu6jkrihtn5ivFp">
            Av herr Hedlund m. fl., i anledning av Kungl. Maj:ts propo- sition
            nr 10, med förslag till lag om samhällets vård av barn och ungdom
            (barnavårdslag) m. m.
          </p>
          <p xml:id="i-SnpM6bTzBfxJZuzPVorAGK">
            I Kungl. Maj:ts proposition nr 10 föreslås att den nuvarande
            barna- vårdslagen skall ersättas av en ny lag i ämnet. Förslaget
            utgör resultatet av en inom socialdepartementet verkställd överarbetning
            av barnavårds- kommitténs år 1956 avgivna förslag till ny barnavårdslag.
            Det av Kungl. Maj:t framlagda förslaget innebär bl. a. att barnavårdsnämndernas
            plikt att ingripa, då barn i sina hem utsättes för en för deras
            kroppsliga eller själsliga hälsa farlig behandling eller då barn
            är i fara att utvecklas ogynnsamt på grund av fostrares bristande
            förmåga eller olämplighet såsom fostrare, utsträckes till att
            avse även barn mellan sexton och aderton år. Befogenheten att
            omhändertaga vanartiga barn för upp- fostran, då åtgärder befunnits
            gagnlösa eller ej medfört rättelse, föreslås ersatt av en plikt
            därtill. Omhändertagandet i sådana fall skall dock ske ej såsom
            hittills för skyddsuppfostran utan för samhällsvård. Under denna
            beteckning skall dessutom liksom enligt nu gällande lag innefattas
            sådana omhändertaganden som sker för att bereda bl.a. nödlidande,
            sjuka eller föräldralösa barn särskild vård. Beteckningen skyddsuppfostran
            slopas sålunda. En nyhet är vidare, att barnavårdsnämnd skall
            äga om- händertaga underårig för utredning. Som längsta tid för
            sådant om- händertagande föreslås fyra veckor. Nuvarande lags
            bestämmelser om att vissa ledamöter i barnavårdsnämnd skall ha
            särskilda kvalifikationer föreslås slopade. Däremot har bestämmelsen
            att, där så lämpligen kan ske, juridisk sakkunskap bör vara företrädd
            inom nämnden bibehållits.
          </p>
          <p xml:id="i-MzgfaibMq22QpJyYXKkQs6">
            Vissa huvudfrågor
          </p>
          <p xml:id="i-3Kf9koJUEZLwqwxdXxmp9X">
            Att samhället i den mån föräldrarnas omsorg om barnen saknas
            eller är bristfällig skall bereda barnen vård och, då tillrättaförande
            åtgärder kräves, särskild fostran, framstår för oss såsom en synnerligen
            viktig grundsats. Den rätt som barnen sålunda äger till en efter
            deras anlag avpassad och såvitt möjligt god fostran är självfallet
            av största värde för deras utveckling till lyckliga individer
            och goda samhällsmedborgare. Vi har särskilt velat framhålla detta,
            enär det synes oss som om förslaget, med ibland alltför neutrala
            uttryck, såsom uttrycket ”är i behov av sär- skilda tillrättaförande
            åtgärder” i 25 8, omskrivit det faktum att den
          </p>
          <p xml:id="i-9JfGbH9BdEf85zTdJK2aNv">
            1. Bihang till riksdagens protokoll 1960. 4 saml. Nr 561—566
          </p>
          <pb facs="riksdagen-motions-pdf/data/1960/mot_1960__ak__561/mot_1960__ak__561-002.pdf"/>
          <fw xml:id="i-97A1kMnhn92kcMhrBDqiP4">
            2 Motioner i Andra kammaren, nr 561 år 1960
          </fw>
          <p xml:id="i-TnGkFXVzxe1tHGxgwLwYdk">
            underårige är i behov av fostran. Att den unge i sådant fall
            erhåller fostran är ju av största värde för honom, och det vore
            synnerligen olyck- ligt om det föreslagna uttrycket skulle föranleda
            att verksamhetens huvudsyfte bleve straffande åtgärder. Än viktigare
            än tillrättaförande ingripanden är enligt vår mening att hos den
            unge skapa en vilja till hänsyn mot omvärlden och en av övertygelse
            uppburen aktning för de handlingsmönster som, grundade på humanism
            och kristen tro, bestämt utformningen av vår civilisation. Vi
            anser oss dock med hänsyn till att syftemålet med samhällets barnavård
            i 18 angives vara att främja en gynnsam utveckling av de unga
            kunna förutsätta att behandlingen även skall gå ut på att bibringa
            den unge en sådan inställning och finner oss därför kunna godtaga
            förslaget i denna del.
          </p>
          <p xml:id="i-JiNVeoSiKT3KyM9Y2K5zf">
            Den förut nämnda utsträckningen av barnavårdsnämnds plikt att
            in- gripa även beträffande ungdom mellan 16 och 18 år är enligt
            vår mening befogad. Härvid kan vi i huvudsak ansluta oss till
            de skäl föredragande statsrådet anfört. Såsom av statsrådet relateras
            har det framträtt behov av att kunna skydda även ungdomar i nämnda
            ålder mot en uppenbart olämplig uppväxtmiljö. Den utvidgning av
            nämndernas verksamhets- område som förslaget i denna del innebär
            behöver enligt vår mening icke inge betänkligheter ur rättssäkerhetssynpunkt.
            Barnavårdsnämndernas ingripanden i hemmen har enligt vår uppfattning
            präglats av stor för- siktighet, och det kan säkerligen med fog
            antagas att ingripanden i hemmen beträffande ungdomar i nämnda
            ålder icke kommer att företagas utan giltiga skäl.
          </p>
          <p xml:id="i-8NDr11CB6ko1DnMfB6wbbM">
            Den på grundval av bestämmelserna i nu gällande barnavårdslag
            ut- vecklade verksamheten har enligt vår mening i stort sett varit
            framgångs- rik. Det skall emellertid inte förnekas att verksamheten
            i många fall icke varit nog kraftfull och att särskilt ingripandena
            mot asociala bete- enden ofta varit allt för svaga samt slentrianmässigt
            utformade. Nämnder- nas verksamhet beträffande kriminella eller
            eljest asociala ungdomar har emellertid särskilt i storstäderna
            varit svår. Måhända kan en viss lättnad förväntas då år 1962 antalet
            ungdomar i åldern 16—18 år blir mindre. Det kan emellertid enligt
            vår mening befaras att barnavårdsnämnderna icke skall kunna tillfredsställande
            uppfylla den dem enligt förslaget till- tänkta uppgiften att resocialisera
            de kriminella ungdomar som är under 18 år. Härför talar i viss
            mån den under senare år alltmer tilltagande och till sin art allt
            svårare ungdomsbrottsligheten. Nämndernas konstruktion såsom förtroendevalda
            barnavårdande organ synes icke särskilt väl lämpa sig för vidtagande
            av tillrättaförande åtgärder mot kriminell ungdom. Detta gäller
            särskilt olika former av frihetsberövanden. För de nämnd- ledamöter
            vilka är personligt bekanta med den underåriges föräldrar och
            övriga släktingar kan ett beslut att beröva den unge friheten
            ofta framstå
          </p>
          <pb facs="riksdagen-motions-pdf/data/1960/mot_1960__ak__561/mot_1960__ak__561-003.pdf"/>
          <fw xml:id="i-AeGJi41ABT8neZK99reWr7">
            Motioner i Andra kammaren, nr 561 år 1960 3
          </fw>
          <p xml:id="i-jNhZTyUNQGM6n3b7Wc9br">
            som så obehagligt att beslutet, trots att det borde fattas, fördröjes
            — med de risker för fortsatt brottslig verksamhet och skadligt
            inflytande på den underåriges kamrater som detta för med sig.
            Det nu sagda talar enligt vår mening närmast för att i vart fall
            alla ärenden rörande tvångsom- händertagande för skyddsuppfostran
            och för i 308 nämnd utredning obligatoriskt skulle hänskjutas
            till domstol för avgörande. Vi håller också, före, att ur rättssäkerhetssynpunkt
            domstol skulle vara mer lämpad än barnavårdsnämnd att avgöra sådana
            ärenden. Behov av att kunna vidtaga sådana åtgärder föreligger
            emellertid. Då vi emellertid förväntar att bestämmandet av reaktion
            mot grova brott av ungdomar under 18 år även i framtiden skall
            åvila domstolarna, och då vi är för- vissade om att barnavårdsnämnderna
            i fortsättningen liksom hittills kommer att noga söka beakta rättssäkerhetskravet,
            finner vi oss böra godtaga förslaget i denna del. Vi förutsätter
            dock att frågan om domstols medverkan i nämnda ärenden icke anses
            slutgiltigt löst utan att frågan, sedan erfarenheter av lagens
            tillämpning vunnits, måtte göras till före- mål för nya överväganden.
            Ehuru sålunda åtskilligt i förslaget ingett oss tvekan, är en
            ökad och mera effektiv insats av barnavårdsnämnderna i fråga om
            asocial ungdom så angelägen att vi ej vill motsätta oss att en
            ny lagstiftning i ämnet genomföres. Tillkomsten av en ny barnavårdslag
            torde också kunna med- föra ett välbehövligt ökat intresse för
            den offentliga ungdomsvården. I nedan anmärkta avseenden har vi
            dock funnit skäl föreslå ändringar i det framlagda lagförslaget.
          </p>
          <p xml:id="i-QZxfw9hQ4HNXAyy85N1NTU">
            Barnavårdsnämnds sammansättning
          </p>
          <p xml:id="i-YZwJmR41gsTa26AccbZRw6">
            De nuvarande bestämmelserna om att i nämnden skall ingå vissa
            personer med särskild sakkunskap har enligt vår mening varit till
            gagn för verksamheten och har även ofta medfört att nämnderna
            därigenom tillförts krafter som varit villiga att åtaga sig det
            betungande uppdraget som ordförande i nämnden. Vi kan emellertid
            ansluta oss till de skäl föredragande statsrådet anfört mot tvingande
            föreskrifter om att ledamot skall vara på visst sätt kvalificerad.
            En regel att viss sakkunskap bör vara företrädd inom nämnden kan
            emellertid vara av ett icke ringa värde såsom handlingsnorm för
            de därav berörda. Med hänsyn till vikten av att förhör och övrig
            utredning drives enligt i stort sett de principer som gäller för
            domstol liksom med hänsyn till rättssäkerhetskravet i stort, hälsar
            vid med tillfredsställelse att förslaget kommit att upptaga en
            anvisning om att juridisk sakkunskap bör vara företrädd inom nämnden.
            — Med införandet av nioårig skolplikt kommer det att bli av allt
            större betydelse, i synnerhet för den förebyggande verksamheten,
            att en nära kontakt uppehålles mellan skola och barnavårdsnämnd,
            Denna kontakt
          </p>
          <pb facs="riksdagen-motions-pdf/data/1960/mot_1960__ak__561/mot_1960__ak__561-004.pdf"/>
          <fw xml:id="i-2UfG3JiDL3NWGAWYupq1xD">
            4 Motioner i Andra kammaren, nr 561 år 1960
          </fw>
          <p xml:id="i-E8BdCibXDd3fkGAzFL7tvm">
            sker bäst genom att någon i kommunen anställd lärare inväljes
            i nämnden. Kommunerna har enligt vår uppfattning haft goda erfarenheter
            av de lärarrepresentanter som enligt nuvarande bestämmelser skolat
            ingå i nämnden. Med införandet av den nioåriga skolan blir det
            av vikt att även den insikt om barnens beteende och den sakkunskap
            som högstadiets lärare besitter företrädes inom nämnden. Det synes
            oss därför värdefullt att rekommendationen i 7 $, att juridisk
            sakkunskap bör vara företrädd, kompletteras med en rekommendation
            att lärare bör ingå i nämnden. Rekommendationen om inval av lärare
            och jurist kan lämpligen göras i en mening med följande formulering:
            I nämnden bör finnas lärare även- som, där så lämpligen kan ske,
            företrädare för juridisk sakkunskap.
          </p>
          <p xml:id="i-HHVjnN1xKZS5skEusumvN4">
            Skyddsuppfostran och samhällsvård
          </p>
          <p xml:id="i-V6NrcSAQBrZRu5E4ka9e6k">
            Barnavårdskommitténs förslag att sammanföra skyddsuppfostran
            och samhällsvård till ett institut synes ha avstyrkts av de flesta
            remissinstan- ser som yttrat sig i frågan. Vi finner också starka
            skäl tala för att bibe- hålla två begrepp i fråga om nu avsedda
            omhändertaganden, och vi vill framhålla att det förefaller oss
            synnerligen olustigt om ett litet barn, som måste tagas om hand
            exempelvis därför att dess föräldrar plötsligt av- lidit, skulle
            omhändertagas under samma namn som kriminella ungdomar. Såsom
            medicinalstyrelsen framhållit skulle nämnda sammanförande av instituten
            ofta kunna föranleda irritationsskapande missförstånd och medföra
            icke obetydliga olägenheter för den som skall handha bestäm- melsernas
            tillämpning. Kommitténs mening att särskiljandet av de två instituten
            övervägande varit till olägenheter för barnavårdsverksam- heten
            i stort synes icke heller ha fått något avsevärt stöd från remiss-
            instanserna. Enär, såsom barnavårdsnämnden i Stockholm framhållit,
            den principiella gränslinjen bibehållits såväl i fråga om indikationerna
            för omhändertagande som beträffande reglerna för vårdens upphörande,
            torde det bidraga till klarhet i lagen att även den terminologiska
            uppdel- ningen bibehålles. Om emellertid genomförande sker av
            strafflagbered- ningens förslag att införa beteckningen skyddsfostran
            för det nuvarande begreppet ungdomsfängelse, bör namnet skyddsuppfostran
            icke kvarstå, och vi vill med hänsyn härtill föreslå att institutet
            skyddsuppfostran i den nya lagen erhåller namnet samhällsfostran
            och att beteckningen samhällsvård bibehålles för att beteckna
            de fall av omhändertagande som avses i förslagets 31 $. Erforderliga
            ändringar i och tillägg till lag- texten torde kunna utarbetas
            av vederbörande utskott.
          </p>
          <p xml:id="i-4kViaDY4iGBLLMkSvsj21q">
            Omhändertagande för utredning
          </p>
          <p xml:id="i-XCpBoQ2hzp19GVWwqknN8z">
            Att möjlighet öppnas att för utredning omhändertaga barn i de
            fall då sannolika skäl föreligger för ingripande med stöd av 258
            synes oss
          </p>
          <pb facs="riksdagen-motions-pdf/data/1960/mot_1960__ak__561/mot_1960__ak__561-005.pdf"/>
          <fw xml:id="i-WzYeAPeYf593dqYwTjcsHQ">
            Motioner i Andra kammaren, nr 561 år 1960 5
          </fw>
          <p xml:id="i-TA4AmmLbezFhVT3ZexjzkN">
            befogat. Det är emellertid av största vikt att den unge erhåller
            starkast möjliga garantier för att detta omhändertagande icke
            skall bestå längre än absolut nödvändigt. Från denna synpunkt
            anser vi att kommittén bättre än föredragande statsrådet beaktat
            den enskildes krav på rätts- säkerhet. Kommittén hade nämligen
            föreslagit att dylikt omhändertagande finge avse högst två veckor
            och att efter ny prövning tiden, om utred- ningen i ärendet mötte
            särskilda svårigheter, finge förlängas med högst två veckor. Vi
            finner oss böra föreslå att 30 $ andra stycket erhåller motsvarande
            lydelse. Under åberopande av vad ovan anförts hemställer vi,
          </p>
          <p xml:id="i-PprPSyw95Gb4MMYgodt6wv">
            att riksdagen vid behandlingen av propositionen nr 10
          </p>
          <p xml:id="i-UUrYtCi5ZEooYMMkvmveQ6">
            måtte antaga den föreslagna barnavårdslagen med de ändringarna,
            att
          </p>
          <p xml:id="i-GsgG5n9ipmtZM6NJkXVfmj">
            1.
          </p>
          <p xml:id="i-2pjHFrXZJh3tifWnvD9RRy">
            78 första stycket erhåller lydelsen: Ledamöter och suppleanter
            i barnavårdsnämnd väljas av kommunens fullmäktige till det antal
            fullmäktige bestämma. An- talet ledamöter må dock icke vara under
            fem. I nämnden bör finnas lärare ävensom, där så lämpligen kan
            ske, företrädare för juridisk sakkunskap. för sådan behandling,
            som avses i 29 8 införes beteck- ningen samhällsfostran, samt
            30 8 andra stycket erhåller lydelsen: Omhändertagande för utredning
            må avse högst två veckor. Efter ny prövning må, om utredningen
            i ärendet möter sär- skilda svårigheter, nämnda tid förlängas,
            dock högst med ytterligare två veckor; samt att vederbörande utskott
            måtte utarbeta förslag till de
          </p>
          <p xml:id="i-4SXhfPDDP8TovPNURi1XYh">
            ändringar i lagförslaget som föranledes av vad ovan under 2.
            hemställts.
          </p>
          <p xml:id="i-X26EWcTdMnTEUWhphk38kM" type="date">
            Stockholm den 27 januari 1960
          </p>
          <p xml:id="i-72xRjHXvs9ZaugufW8eqJy">
            Gunnar Hedlund Nils G. Hansson Lars Eliasson i Skegrie i Sundborn
            Anders Pettersson Per Svensson J. W. Pettersson i Dahl i Stenkyrka
            i Norregård
          </p>
        </div>
      </div>
    </body>
  </text>
</TEI>
