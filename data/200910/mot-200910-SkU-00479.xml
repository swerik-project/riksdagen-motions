<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00479">
  <teiHeader>
    <fileDesc>
      <titleStmt>
        <title>Översyn av reglerna om personalvårdsförmåner</title>
        <author corresp="i-8WXKfVC5CVWBiV2pVhvraQ">av Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av reglerna om personalvårdsförmåner</title>
          <idno type="rdwebb">GX02Sk479</idno>
          <rs type="number">Sk479</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk479/text</ref>
          <ref type="dokument_url_html">http://data.riksdagen.se/dokument/GX02Sk479</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk479</ref>
          <ref type="doc">http://data.riksdagen.se/fil/B6507E3D-161A-44DD-8B77-13593915D850</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8AHYRtUK7McCVQkMin4nnH" type="signed"/>
        <correspContext corresp="i-8AHYRtUK7McCVQkMin4nnH">
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction xml:id="i-GpeADy1r5CMFb9S8xAdk58" type="numbering">
          <date when="2009-10-07"/>
        </correspAction>
        <correspAction xml:id="i-XjVNUgfiReQAibVujHNDbS" type="submission">
          <date when="2009-10-05"/>
        </correspAction>
        <correspAction xml:id="i-MjcXyTDmmUtKVNRRpEzFs6" type="transfer">
          <date when="2009-10-02"/>
        </correspAction>
        <correspAction xml:id="i-YXMLvZKZ59ExV6T18rGF6f" type="assigned"/>
        <correspContext corresp="i-YXMLvZKZ59ExV6T18rGF6f">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RVJTcZDbQzuY6dDnJKTv5k">
            Förslag till riksdagsbeslut
          </head>
          <p xml:id="i-JZHCZm8D6sXw2VzvC5wRC5">
            Riksdagen tillkännager för regeringen som sin mening vad som
            anförs i motionen om översyn av reglerna kring personalvårdsförmåner
            utifrån behoven av psykisk friskvård.
          </p>
        </div>
        <div type="motContent">
          <head xml:id="i-NnkqzcbisQenhyiiMk8zVX" type="h1">
            Motivering
          </head>
          <p xml:id="i-M3SpoVJzwBQh82pnxSJnZo">
            Personalvårdsförmåner är förmåner av mindre värde som riktar
            sig till hela personalen och som inte är en direkt ersättning
            för utfört arbete. Det handlar om enklare åtgärder för att skapa
            trivsel i arbetet eller liknande eller lämnas på grund av sedvänja
            inom det yrke eller den verksamhet som det är fråga om.
          </p>
          <p xml:id="i-UF1tQK3YgbhvTABUTYkSz6">
            En skattefri personalvårdsförmån är möjlighet till enklare slag
            av motion och annan friskvård. Sporter som kräver dyrare redskap
            eller kringutrustning, som golf, segling, ridning och utförsåkning,
            räknas enligt Skatteverkets rekommendationer inte hit. Även sådana
            friskvårdsaktiviteter som t.ex. thai chi, quigong, kostrådgivning
            och information om stresshantering kan vara skattefria. Arbetsgivaren
            har också möjlighet att erbjuda alla sina anställda massage som
            skattefri förmån.
          </p>
          <p xml:id="i-FjVL3CwXqgeZgxgM5XZ65F">
            Det finns ingen fastställd beloppsgräns för hur mycket en skattefri
            motions- eller friskvårdsförmån högst får kosta. Ett årskort till
            en gymanläggning kan vara en sådan skattefri personalvårdsförmån
            av mindre värde som är undantagen från skatteplikt. Ett årskort
            till gängse pris på orten är normalt skattefritt.
          </p>
          <p xml:id="i-K6NCtoj5n6wDyeUCzstFhs">
            Reglerna har förenklats genom ett slopande av villkoren att motionen
            eller friskvården ska utövas inom särskilda anläggningar eller
            enligt abonnemang som tecknats av arbetsgivaren och betalas direkt
            av denna till anläggningens innehavare. Av förenklingsskäl slopades
            även kraven på att förmånen ska vara av kollektiv natur eller
            i ringa omfattning utövas av den anställde. Efter lagändringen
            blir avgörande för skattefriheten i huvudsak att motionen eller
            friskvården riktar sig till hela personalen, är av mindre värde
            och av enklare slag samt att förmånen inte får bytas ut mot kontant
            ersättning.
          </p>
          <p xml:id="i-BEHmy8yTt4JnQ8YadFX1Cw">
            Det är bra att arbetsgivare kan betala sina anställdas friskvård
            skattefritt. Det gör sannolikt att de anställda mår bättre och
            är friskare. Men ökningen i sjukskrivningarna kommer främst från
            olika sjukdomar av psykisk art. Därför borde arbetsgivarnas möjligheter
            att finansiera sina anställdas friskvård vidgas.
          </p>
          <p xml:id="i-PApjmjnKeNNJTk2SbGdfoM">
            Det räcker inte med att arbetsgivare kan betala för gymmet, kostrådgivning
            eller massage. Många människor har andra behov som inte heller
            faller in under beteckningen stresshantering. Man kan ha behov
            av att tala med en coach eller att genomgå samtalsterapi för att
            få en rätsida på tillvaron. Precis som ifråga om kroppslig motion
            och massage borde alla erbjudas detta som friskvård. Friskvård
            ska inte bara röra kroppen utan också knoppen.
          </p>
          <p xml:id="i-U9Ve6s5YQBHgPiPsdAEYwL">
            Översynen ska inte syfta till kostnadsdrivande utökningar (mer
            avdrag) utan snarare till ett modernare förhållningssätt till
            begreppet friskvård utifrån dagens arbetsliv som för många sliter
            mer på psyket än på kroppen. Alltså en ändrad balans i personalvårdsförmånerna
            mot nya behov.
          </p>
        </div>
        <div type="motSignatures">
          <list>
            <item xml:id="i-TiTvuqnhSJciiEG2a57pJb" who="i-8WXKfVC5CVWBiV2pVhvraQ">
              Luciano Astudillo (s)
            </item>
          </list>
        </div>
      </div>
    </body>
  </text>
</TEI>
