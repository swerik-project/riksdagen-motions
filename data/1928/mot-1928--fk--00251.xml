<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__251/mot_1928__fk__251-001.pdf"/>
      <fw xml:id="i-HypHvsYngj9mQFPqER6md6">
        Motioner i Första kammaren, Nr 251. 15
      </fw>
      <div type="motHeader" xml:id="i-E7XHF3eFNFyt7PzAWGVWqj">
        <div type="motTitle" xml:id="i-3ULtTHCmDEPSEuxsCeSL1m"/>
        <div type="motSubmissionInfo" xml:id="i-3dfQ88V1Kt8V1LeZerLQx8"/>
      </div>
      <div type="motBody" xml:id="i-JoDNDyyVscmVzrx9xJB6Gp">
        <div xml:id="i-Fdeyq9kaLNGmJt6Lhx3s3B">
          <p xml:id="i-EHCrGHP5GwJzbVtUyA6T7n">
            Nr 2081.
          </p>
          <p xml:id="i-WDiMKCKfzvD1gsAPGKkD4Z">
            Av herr Åkerberg, om ändrade bestämmelser rörande val till riks-
            dagens andra kammare.
          </p>
          <p xml:id="i-FfjX77MpeRG7KUnxUW3sqw">
            För en stat med allmän och lika rösträtt är valsättet ingalunda
            någon oviktig sak. Det är, om man så vill, det medium, varigenom
            folk- meningen bringas till uttryck. Valsättet är för demokratin,
            vad instru- mentet är för musikern. Ju bättre det motsvarar valets
            ändamål, desto förtjänstfullare är det. Det synes oss vara en
            riktig utgångspunkt i all diskussion om det bästa valsättet att
            söka fastställa, vad som i en demokratisk stat är att betrakta
            som valhandlingens ändamål. Det slut, vartill man här kommer,
            är grundläggande, när det gäller att besvara frågan: vilket valsätt
            är det bästa? Den allmänna och lika rösträtten tjänar uppgiften
            att i folkets egna händer lägga det yttersta avgörandet beträffande
            den allmänna kursen i statsmakternas politik. Genom valhandlingen
            skall nationen ge riktlinjerna för riksstyrelsen. Det måste finnas
            ett naturligt samband mellan opinions- yttringen vid valurnan
            och regeringskursens beskaffenhet. Vid sådant förhållande synes
            det valsätt böra föredragas, som effek- tivast och bäst åvägabringar
            överensstämmelse mellan valhandling och regeringspolitik. Valsättet
            måste, med andra ord, vara så konstruerat, att det verkligen underlättar
            en regeringsbildning på valutslagets grund. Val- sättet skall
            möjliggöra för folket i val att helt enkelt i och genom sin valhandling
            effektivt bestämma regeringskursen. I klar motsats till denna
            uppfattning om valsättets uppgift står den uppfattning, som säger,
            att valsättet skall åvägabringa en matematiskt exakt fördelning
            av mandaten efter de i valet deltagande partiernas röste- tal.
            Varje parti skall om möjligt ha precis det antal mandat, vartill
            dess sammanlagda röstetal berättigar detsamma. Här tilldelas alltså
            valsättet uppgiften att matematiskt proportionera mandaten mellan
            partierna. Sam- manhanget mellan valhandling och riksstyrelse,
            valresultat och regerings- politik röner här ingen hänsyn. Kravet
            på proportionell fördelning av mandaten får överskygga allt annat.
            I samma mån den proportionella rättvisan fullkomnas, i samma mån
            anses det valsätt, varigenom den fullkomnas, vara det idealiska.
            Kort och gott: den som tilldelar valsättet uppgiften att omsätta
            val- handlingens opinionsyttring i regeringskurs, den väljer en
            utgångspunkt, som leder fram till majoritetsval; den åter, som
            tilldelar valsättet upp-
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-002.pdf"/>
          <fw xml:id="i-2ET1eGhCnetdUfQhYBnqck">
            16 Motioner i Första kammaren, Nr 251.
          </fw>
          <p xml:id="i-DUpkn6FSTnLfvFfBtY6Ehc">
            giften att matematisk exakt proportionera mandaten mot partiernas
            röste- tal, den väljer en utgångspunkt, som leder fram till det
            proportionella valsättet. Striden mellan majoritetsvalens och
            de proportionella valens anhängare är därför i grund och botten
            en strid mellan motsatta upp- fattningar rörande det, som rätteligen
            bör vara valsättets förnuftiga ändamål. Det är mellan dessa båda
            uppfattningar det gäller att välja. Vi vilja då till att börja
            med betona, att det för demokratien själv är av största betydelse,
            att valhandling och regeringskurs bringas i intimast möjliga sammanhang
            med varandra. Medborgarnas lust att gå fram till valurnan och
            ge sin mening till känna får en naturlig eggelse, därest han vet,
            att väljarnas opinionsyttring verkligen kan effektivt utlösas
            i rikspolitikens inriktning. Den röstande får då ett handgripligt
            resultat av sin handling. Han liksom upplever sin egen direkta
            medverkan till att något sker i fråga om statens styrelse. För
            demokratiens egen sund- het och styrka är detta väsentligt. Lägga
            vi denna måttstock på proportionalismen, synes det uppenbart,
            att denna icke mäktar inge valmännen en känsla av effektivt samband
            mellan valhandling och regim. I stället för att bringa valhandling
            och regeringskurs ij intim samklang med varandra, har proportionalismen
            en tendens att spränga de bägge i sär. I stället för att låta
            en levande folkviljas utslag fritt forma sig till en vågkam, som
            — även där den är tillfällig — dock kan bära upp en auktoritativ
            regering, utsorterar det proportionella valsättet röstmassan med
            matematisk noggrannhet å de olika partibeteckningarna. Det är
            slikt som gör, att valmanskåren in- stinktivt uppfattar det proportionella
            valsystemet som en krånglig och be- synnerlig röstfördelningsmaskin,
            som visserligen med oklanderlig preci- sion kan sortera ut och
            med matematisk stränghet proportionellt fördela rösterna, men
            som icke mäktar av de levande människoviljornas virke snickra
            ett bärigt regeringsunderlag. Det är naturligtvis ingen som bestrider,
            att proportionalismen uppbäres av ett respektabelt krav på rättvisa.
            Det är ingen som bestrider partier- nas rätt att i valavgörandet
            få mätas och vägas efter sitt röstetal. Denna rätt sammanhänger
            på sätt och vis med demokratien själv. Menar man, som rimligt
            är, med demokrati den enskildes meddelaktighet i det all- männa,
            så ligger det ju nära till hands att i anslutning till denna med-
            delaktighetsprincip kräva, att varje i ett val tävlande parti
            skall garan- teras just den meddelaktighet i mandatsumman, som
            motsvarar partiets röstetal. Det är begripligt, att proportionalismen
            ur angiven synpunkt för mången tett sig och alltjämt ter sig som
            ett valsätt, som står i god överensstämmelse med den demokratiska
            rättviseprincipen. Härtill kan fogas ännu en synpunkt. Det är
            ett problem, som är lika gammalt som demokratien, huru minoriteternas
            rätt skall kunna skyddas och tillvaratagas gentemot majoriteternas
            makt. Problemet lär väl aldrig
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-003.pdf"/>
          <fw xml:id="i-YCGZoMKGhZzygnpKi46dP7">
            Motioner i Första kammaren, Nr 251. 17
          </fw>
          <p xml:id="i-LZqX5zrYcNDBXtARcC8qxX">
            kunna fullständigt lösas. Men att det för varje demokrati, som
            förtjänar det vackra namnet kulturdemokrati, är en angelägenhet
            att förhindra ett förkvävande majoritetsförtryck och möjliggöra
            även för meningar, som äro i minoritet, att komma till tals, därom
            står väl knappast någon diskussion. Man kan också mycket väl förstå,
            att just hänsynen till minoriteternas rätt medverkat till att
            förskaffa det proportionella val- sättet mångas sympatier. Det
            ligger onekligen något som tilltalar både förnuftet och rättskänslan
            i kravet på att olika meningsriktningar skola få representation
            i parlamentet i förhållande till antalet erhållna röster. Det
            vare oss fjärran att vilja underkänna dessa förtjänster hos det
            proportionella valsättet. De äro obestridliga och ligga i öppen
            dag. Men ett valsätt må äga aldrig så stora förtjänster — slutomdömet
            om det- samma måste dock fällas på basis icke blott av dess förtjänster,
            utan även av dess fel. Befinnes det, att det proportionella valsättet
            i sin tillämpning åstadkommer verkningar, som äro till uppenbar
            skada för det demokratiska statsskicket, så får man icke rygga
            tillbaka för att på det allvarligaste ifrågasätta dess lämplighet
            och ändamålsenlighet. Det är naturligt, att ett valsätt, vars
            grundläggande princip är att matematiskt proportionera mandaten
            mellan partierna, icke kan betraktas som fullkomnat, förrän den
            matematiska rättviseprincipen blivit helt till- godosedd. Det
            är ju bekant, att denna matematiska rättviseprincip icke kan oavkortat
            förverkligas, så länge riket är indelat i flera valkretsar. Vi
            ha nu för val till andra kammaren riket indelat i 28 valkretsar.
            Före 1921 var valkretsarnas antal 56, d. v. s. dubbelt så stort.
            Avsikten med minskningen av antalet valkretsar från 56 till 28
            var att låta Propor- tionalismen verka matematiskt bättre genom
            att varje valkrets fick ett större antal representanter. Reformen
            år 1921 var, om man så vill, fram- driven av det proportionella
            valsättets egen inneboende logik. Ju färre valkretsar, desto större
            möjlighet till matematisk proportionering av man- daten mellan
            partierna! Man stannade vid länskretsarna. Men det torde vara
            bekant, att proportionalismens egen tankegång kräver stegets full-
            följande. En utredning har givit till resultat att tack vare rikets
            indel- ning i 28 valkretsar högern fick 5 och socialdemokraterna
            9 mandat mera år 1924 än vad de skulle fått, därest riket utgjort
            en enda valkrets. Det är icke alls förvånande, att dylika orättvisor
            vid mandatfördel- ningen uppkomma. De äro ofrånkomliga konsekvenser
            av en tingens ord- ning, där man genom valkretsarnas konstlade
            stängsel hindrar den Propor- tionella rättviseprincipens fulla
            och hela tillämpning. Det är därför ej heller förvånande, att
            förslag framställts med krav på s. k. tilläggsmandat vid val till
            andra kammaren. Man kräver, att mandaten skola så för- delas,
            som om riket faktiskt utgjorde en enda valkrets. Det säger sig
            självt, att man i och med framställandet av ett dylikt krav ser
            rikets indelning i flera valkretsar som konstlade skrankor, vilka
            spärra vägen för den matematiska rättviseprincipens tillämpning.
            Är man en gång Bihang till riksdagens protokoll 1928. 3 saml.
            73 häft. (Nr 249—251.) 2
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-004.pdf"/>
          <fw xml:id="i-TzYziZ3ZqbSkNSUoUoyRU9">
            18 Motioner i Första kammaren, Nr 251.
          </fw>
          <p xml:id="i-4XJUT2zdWSfZR7oSZjP78S">
            framme vid att fördela mandaten, som om riket redan faktiskt
            vore er enda valkrets, så lärer det icke dröja länge, förrän de
            praktiska kon- sekvenserna dragas och riksvalkretsen blir verklighet.
            Lika naturligt som det enligt vår mening är, att det proportionella
            val- sättets egen logik strävar att spränga den nuvarande valkretsindelningen
            och förverkliga riksvalkretsen, lika naturligt synes det oss vara,
            att en slik utveckling leder uti det absurda. Det finns givetvis
            icke något vare sig teoretiskt eller praktiskt hinder för införandet
            av riksvalkretsen. Det proportionella valsättet skulle därmed
            nå fullkomningens gräns. Mandaten skulle med oklanderlig matematisk
            stränghet utskiftas mellan de kon- kurrerande partierna. Det funnes
            icke längre rum för klagan över att valsättet gynnade vissa partier
            på andras bekostnad. Den proportionella rättvisans värld vore
            skapad. Vi betvivla emellertid, att skaparen skulle ha anledning
            finna allt vara ganska gott. Det kan vara skäl i att se riksvalkretsens
            verklighet i ögonen. Propor- tionalismens anhängare ställas ju
            där inför sitt verkliga ideal. Det ofull- komliga har klätt av
            sin ofullkomlighet och blivit fullkomlighet. Den uppgift, man
            utifrån proportionalismens egna utgångspunkter givit sitt eget
            system skulle vara helt fylld. Men det må vara tillåtet att fråga,
            huruvida demokratien själv skulle kunna överleva denna hästkur.
            Det må vara tillåtet att fråga, huruvida riksvalkretsens valmanskår
            skulle kunna bibringas känslan av att i sin valhandling vara förnuftigt
            verk- sam, därest den skulle gå till val under angivna förutsättningar.
            Vi nödgas för vår del hålla för troligt, att i det maskineri,
            som proportiona- lismens tillämpning i riksvalkretsen skulle representera,
            valmännens intresse för valhandlingen skulle helt och hållet förfrysa.
            Ty lägg märke till, att i och med riksvalkretsen de genomsnittliga
            procentuella förskjut- ningarna de olika partiernas röstetal emellan
            bleve ännu obetydligare än nu. Det bleve, med andra ord, ännu
            hopplösare än nu att kunna hos val- mannen skapa en känsla av
            att han i och genom sin valhandling effektivt medverkade till
            att bestämma riksstyrelsens kurs. VWValmanskåren skulle radikalt
            berövas tron på att de allmänna valen över huvud taget hade någon
            förnuftig mening. Demokratien skulle bli valsättets tjänare i
            stället för att valsättet skulle vara demokratiens tjänare. Det
            torde kunna betraktas såsom högst sannolikt, att den tingens ord-
            ning, som genom riksvalkretsens införande skapades, bleve ett
            naturligt underlag för strävan att helt enkelt avskaffa de allmänna
            valen och övergå t. ex. till gruppval. Den politiska demokratien
            skulle omvandlas till ett korporationssystem i släkt med bolsjevikiska
            och fascistiska statsideal. Vi måla inga karikatyrbilder. Vi ställa
            proportionalismens anhängare inför den verklighet, dit det proportionella
            valsättets egen inneboende logik oemotståndligt leder fram. Och
            är det så, att den värld, vari ett valsätts eget rättviseideal
            förverkligats, verkar skrämmande och från- stötande, så synes
            oss detta sakförhållande vara ett vittnesbörd om att det
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-005.pdf"/>
          <fw xml:id="i-KfRFbkrgPNsVbqWD1B5fa9">
            Motioner i Första kammaren, Nr 251. 19
          </fw>
          <p xml:id="i-hUupzXpq7xXcbtxJaevfr">
            är något galet med den princip, varpå valsättet bygger. Och månne
            icke en närmare eftertanke skall ge vid handen, att det ödesdigra
            i propor- tionalismens utvecklingslinje ligger just däri, att
            valsättet i fråga upp- bäres av en för det demokratiska styrelseskiecket
            i grunden främmande tankegång? Är nämligen valsättets uppgift
            den att realisera den mate- matiska proportionella rättvisans
            fordringar, så finns det ingen förnuftig grund att vägra vara
            med om riksvalkretsens förverkligande. Blotta faktum, att man
            förfärad ryggar tillbaka för den verklighet, riksval- kretsen
            skulle skapa, är i våra ögon ett avgörande bevis för att man icke
            konsekvent kan fasthålla vid den uppgift man själv tilldelat sitt
            valsätt. Riksvalkretsens perspektiv liksom öppnar proportionalistens
            ögon för den enkla sanningen, att valsättet i en demokratisk stat,
            där det framför allt gäller att låta riksstyrelsen vara ett uttryck
            för folkets i val uttalade vilja, icke ostraffat utformas utan
            hänsynstagande till andra uppgifter än skapandet av matematisk
            rättvisa i mandatfördelningen. Det parlamentariska läge, vari
            vi här i Sverige för närvarande befinna oss, är i många avseenden
            tröstlöst. Partierna liksom hålla varandra i schack, hindra varandra
            från att uträtta något. Intet av dem förfogar över majoritet.
            I stället för handlingskraftiga, parlamentariska majori- tetsregeringar,
            som ha fullmakt och myndighet att verkligen något uträtta, få
            vi dras med minoritetsregeringar, som äro utlämnade åt moståndare-
            partiernas nåd eller onåd. Det sällsamma skådespelet upprullas,
            att en liten mellangrupp, som i andra kammaren icke räknar mer
            än 33 med- lemmar, bär upp regeringsansvaret. Man hoppar från
            tuva till tuva, söker stöd för ett förslag här, för ett annat
            förslag där, kryssar, länsar och girar sig fram utan någon annan
            handlingsmaxim än att söka klara den egna skutan genom parlamentets
            bränningar. Reformarbetet stagnerar. Folket får vänta förgäves
            på att dess livsfrågor lösas. Disproportionen mellan valens stridsbuller
            och det magra reformresultatet kan icke undgå att väcka och ge
            näring åt tvivel och olust. Allt sedan 1917 års koali- tionsregering
            avgick har landet saknat en regering med majoritetsunderlag i
            riksdagen. Det kan icke i längden vara gagneligt för en demokratisk
            stat, att regeringsfrågan befinner sig i en dylik återvändsgränd.
            Den politiskt tänkande allmänheten observerar det rådande nödläget
            i vårt parlamentariska liv. Den nödgas med undran fråga sig, om
            icke riks- dagen mäktar hjälpa sig själv. Tillvaron av en liten
            mellangrupps diktatur, utövad tack vare utslags- rösten, är också
            ägnad att i sin mån förrycka och förfalska demokratien. Ty vad
            hjälper det väl att valmanskåren går fram till valurnorna för
            att ge uttryck åt sin vilja, när en liten grupp med ett jämförelsevis
            litet väljarantal bakom sig både reser och förverkligar anspråk
            på att få sätta sin egen prägel på riksdagsfrågornas avgörande?
            Dylikt är i det långa loppet ägnat att undergräva demokratien
            själv och rubba förtroendet till dess förmåga att lösa regeringsproblemet.
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-006.pdf"/>
          <fw xml:id="i-RnU1ffSH7r9SMPdar1txt">
            20 Motioner i Första kammaren, Nr 2ö1.
          </fw>
          <p xml:id="i-JVq1dC2K9nrJeaPzTJraFH">
            Den utvidgning av valkretsarna, till vilken proportionalismens
            egen princip oemotståndligt lett fram, har givetvis medfört, att
            avståndet mellan den valde och hans väljare liksom vidgats. I
            samma mån en valkrets blir större, försvåras möjligheten för riksdagsmannen
            att bevara den direkta känningen med sina valmän. Det kan utan
            överdrift sägas, att 1921 års valkretsutvidgning praktiskt taget
            gjort det alldeles omöjligt för den valde att med sina väljare
            vidmakthålla de direkta förbindelser, som över huvud skulle motivera
            rikets uppdelning i valkretsar. Ty det får ju icke glöm- mas,
            att valkretsindelningen avser att möjliggöra för valmännen att
            få rösta på någon som de kunna hålla kontakt med. I och med länsval-
            kretsarnas införande måste sagda motiv betraktas som överkorsat.
            Val- kretsen är i regel vorden alldeles för stor för att avståndet
            mellan den valde och hans väljare skulle kunna anses vara rimligt.
            Skall en valkretsindelning över huvud bibehållas, så böra valkretsarna
            icke göras större än att valkretsindelningen motsvarar sitt förnuftiga
            än- damål, nämligen att möjliggöra kontakt mellan den valde och
            väljarna. Och enligt vår mening är en sådan kontakt av största
            betydelse. Ty vare sig den valde är bosatt inom valkretsen eller
            ej, så ligger det makt uppå, att han vid behov kan verkligen nå
            sina valmän, få del av deras syn- punkter och i sin tur informera
            dem rörande sina egna. En av de sun- daste och starkaste sidorna
            i t. ex. Englands politiska liv är just detta, att riksdagsmannen
            har en valkrets, med vars väljare det är honom möj- ligt att upprätthålla
            nära och flitiga förbindelser. Betydelsen av relativt små valkretsar
            synes oss ligga framför allt däri, att det tvingar vederbörande
            partier att taga större hänsyn till valmans- kårens egen uppfattning
            vid kandidatnomineringen än vad fallet kan bli, när det är fråga
            om hela länskretsar, där kännedomen om en ifrågasatt kandidat
            i regel blir ganska geografiskt begränsad. "Tendensen till kan-
            didatnomineringens byråkratisering torde därför vinna i styrka
            i samma mån valkretsarna förstoras. Och då det nu obestridligen
            är så, att val- kretsutvidgningen drivits fram av proportionalismens
            egen idé, så synes det oss befogat att påstå, att det proportionella
            valsättet mer eller mindre indirekt främjar ett vidgande av avståndet
            mellan riksdagsmannen och hans väljare på samma gång det främjar
            valförberedelsens omhändertag- ande av partibyråkratien. I båda
            dessa nämnda avseenden leder propor- tionalismen till konsekvenser,
            som måste anses vara skadliga för demo- kratien. Det proportionella
            valsättet synes oss vidare representera ett psykologiskt missgrepp
            i så måtto, att det i betänklig grad borttager ett högst väsent-
            ligt eggelsemoment i valstrid och valhandling. En valstrid på
            proportio- nalismens grund gestaltas enligt sakens natur främst
            till en kraftmätning mellan partibeteckningarna. Tag bort den
            eggelse, som ligger däruti att man får slåss för eller mot en
            viss person och dennes politiska trosbekän-
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-007.pdf"/>
          <fw xml:id="i-BWQaaHxnpPt219QiZLk53E">
            Motioner i Första kammaren, Nr 251. 21
          </fw>
          <p xml:id="i-ArasKGYzfdrRYXA3rXjNox">
            nelse, och valet förlorar en värdefull stimulus, som ingen teknisk
            fulländ- ning riktigt kan ersätta. Det kan icke hjälpas, att vi
            människor nu en gång äro så beskaffade, att den kraftmätning tilltalar
            oss mer och ter sig för oss mänskligare som står person mot person
            än den kraftmätning som står partibeteckning mot partibeteckning.
            Det är här fråga om ovägbara storheter, som under omständigheter
            kunna spela en avgörande roll. Den ofta hörda klagan över det
            nuvarande valsättets mekaniserande inverkan kan icke alldeles
            negligeras. Den bottnar tvivelsutan i en känsla av att valtekniken
            i allt för hög grad tagit herraväldet över de levande männi- skorna.
            Till det proportionella valsättets egendomlighet hör även, att
            samtidigt med att det är hinderligt för skapandet av regeringsdugliga
            parlaments- majoriteter det likvisst främjar uppkomsten av en
            vildvuxen flora med alla möjliga valkarteller och valallianser.
            Utveckligen från vårt propor- tionella valsätts första tekniska
            utgestaltning fram till systemet med frak- tions- och underpartibeteckningarna
            erbjuder ett tankeväckande exempel. Detta skådespel med fyndiga
            matematiska kombinationer och habila val- tekniska allianser,
            vilkas listigt uttänkta finesser merendels äro förborgade för
            den stora allmänheten, kan enligt vår mening icke gärna vara ägnat
            att tilltala en valmanskår, som älskar ett öppet och enkelt sammanhang
            mellan valhandling och valresultat och med den största misstro
            betraktar det invecklade och hemlighetsfulla maskineri, i vilket
            partiernas röstin- satser sammanmalas och skarpsinnigt kombineras
            i och för tillfredsställande av strategiska partiberäkningar.
            Det förtjänar också framhållas, att det i proportionalismens verkan
            ligger en omisskännelig tendens till skärpt avgränsning olika
            partier emellan. Det är även här fråga om ett formens övertag
            över saken, ett teknikens över- tag över livet. Liksom tack vare
            det proportionella valsättet de genom- snittliga procentuella
            förskjutningarna partigrupperna emellan efter valet befinnas vara
            relativt obetydliga, så blir tack vare samma valsätt den ömsesidiga
            uppstramningen starkare partierna emellan. Mot den ökade allians-
            och kombinationsmöjligheten i valslaget svarar i själva verket
            en minskad möjlighet till blockbildning i parlamentet. Och eftersom
            vägen till skapandet av regeringsdugliga parlamentsmajoriteter
            inom ramen av nuvarande valsätt väl lättast öppnas genom blockbildning
            mellan sakligt befryndade partier, så nödgas man ju konstatera,
            att det proportionella valsättet genom att låta tekniken triumfera
            över saken hjälper till att stänga blockbildningens väg och därmed
            främjar det nuvarande parlamen- tariska lägets fastlåsande. En
            annan avigsida hos det proportionella valsättet är, att det förstärker
            verkan av tröghetens lag i vad det gäller kandidatnomineringen.
            Det finns en påtaglig tendens till att betrakta en redan vald
            listuppsättning som om den vore utkorad på livstid. Tvånget för
            den enskilde att ta en personlig
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-008.pdf"/>
          <fw xml:id="i-SqhBAQdvhGFdJJ7K51Scey">
            22 Motioner i Första kammaren, Nr 251.
          </fw>
          <p xml:id="i-HGzmBH5Tx9dJ8FYz6LqfSt">
            risk, att slåss för sitt val, att våga och vinna — det tvånget
            bortfaller: Är man uppförd på listan tillräckligt högt, så har
            man sitt val säker- ställt, även om man icke på minsta sätt deltager
            i valstriden. Den engelska demokratiens sunda och riktiga grundsats,
            att man skall ge åt var och en hans chans, men att var och en
            personligen får utkämpa sin valstrid och liksom själv laga att
            han vinner seger — den grundsatsen är fullständigt bannlyst ur
            proportionalismens värld. Men vad allt går väl icke förlorat genom
            ett dylikt utmönstrande av det personliga risk- och tävlingsmo-
            mentet! Att vara uppförd tillräckligt högt på listan i ett svenskt
            riks- dagsmannaval enligt nuvarande valsätt är detsamma som att
            ha löst biljett till och redan tagit plats i ett säkert tåg. Det
            har intet att skaffa med den personliga insats och spänning, som
            präglar t. ex. ett engelskt val. Sätter man värde på att valavgörandet
            fylles av liv, eggelse och sehwung, så har man sannerligen ingen
            tröst att hämta i det proportionella val- sättet. Ett valavgörande
            bör också vara en dom över, ett ställningstagande till en förd
            politik. I en sund demokrati är det naturligt att så skall vara.
            Men ingen lärer kunna bestrida, att proportionalismens maskineri
            är ägnat att låta tekniken triumfera över hänsynen till den förda
            politiken. Mobili- seringen av valmännen gestaltas nämligen icke
            så mycket till ett räfst- och rättarting som fastmer till en rent
            teknisk kraftprestation. För att bli någorlunda effektiv måste
            proportionalismen förknippas med valorga- nisationens tekniska
            fulländning. Men i samma mån denna fulländning vinner i samma
            mån träder idén om valakten som ett ställningstagande till eller
            dom över en förd politik i bakgrunden. Valet blir mer och mer
            en uppvisning i vad partierna förmå i mobiliseringsväg. : Vi ha
            velat rikta uppmärksamheten på dessa enligt vår mening obe- stridliga
            skadeverkningar av det gällande valsättet. Väl äro vi fullt med-
            vetna om att systemet, sina skadeverkningar till trots, tjänar
            strävan att skipa matematisk rättvisa vid mandatens fördelning.
            Men när vi i den ena vågskålen lägga denna rättvisa och i den
            andra vågskålen det pris, till vilket den köpes, så nödgas vi
            säga, att den köpes till ett allt för högt pris. Och eftersom
            vi tilldela valsättet en annan uppgift än den att skipa matema-
            tisk proportionell rättvisa partierna emellan, så träder för oss
            det mate- matiska rättviseidealat ned i andra planet och hänsynen
            till möjligheten, för att icke säga nödvändigheten, att skapa
            regeringsdugliga riksdags- majoriteter träder i första. Vi hävda,
            att det är bättre med ett valsätt, som brister, när det gäller
            att skipa matematisk rättvisa, men i gengäld kan åvägabringa regeringsdugliga
            riksdagsmajoriteter, än med ett valsätt, som skipar matematisk
            rättvisa, men ohjälpligt stänger vägen för upp- komsten av regeringsdugliga
            riksdagsmajoriteter. Det har sagts — och ingalunda utan fog —
            att valsättet göres till syndabock, där skulden är att söka på
            helt annat håll. Vi för vår det
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-009.pdf"/>
          <fw xml:id="i-Ebh4nq2mfjA2JwyweUmP7p">
            Motioner i Första kammaren, Nr 251. 23
          </fw>
          <p xml:id="i-M3jhrNLPRBqQJdYpsSJFt6">
            äro fjärran från att göra krisen i vårt parlamentariska liv uteslutande
            till en fråga om valsättet. Slikt vore kortsynt och ensidigt.
            Men man gör sig skyldig till en om möjligt ännu större kortsynthet
            och ensidighet, därest man envisas att ställa frågan om valsättet
            utanför diskussionen om den parlamentariska krisen och dennas
            orsaker. Varför icke öppet erkänna den nakna sanningen? Varför
            icke erkänna, att vårt nuvarande valsätt har verkningar, som lända
            det demokratiska styrelsesättet till notorisk skada? Oss synes
            klok månhet om det demokratiska statsskicket bjuda, att man icke
            slår dövörat till för kraven på en ordentlig prövning. Där påtagliga
            sjukdomssymptom föreligga är det sannerligen icke något bevis
            för omsikt och ansvarskänsla att motsätta sig en undersökning.
            Alldeles tvärtom. Och riksdagen har större anledning än någon
            annan att fördomsfritt och utan räddhåga söka komma till rätta
            med dessa SpÖrs- mål, som på det intimaste angå dess egen möjlighet
            att på ett tillfreds- ställande sätt lösa en av sina viktigaste
            uppgifter i en demokratisk stat, nämligen att skänka landet en
            regering. För oss är — såsom av det redan sagda framgår — kravet
            på det pro- portionella valsättets avskaffande förnämligast och
            främst framburet med tanke på demokratiens styrelseproblem. Det
            är nu en gång så, att det är i sin förmåga att bemästra styrelseproblemet
            och lösa det utan åsidosättande av sina egna grundsatser som demokratien
            avlägger sitt mandoms- och mogenhetsprov. Kommer den till korta
            inför denna uppgift, sågar den av den gren, varpå den skall sitta.
            Inga fördomar böra därför få stå hindrande i vägen, när det gäller
            att ge svar på frågan, huruvida vårt nuvarande valsätt verkligen
            är ändamålsenligt med hänsyn till en god lösning av styrelseproblemet.
            Och vi våga hävda, att redan vunna erfaren- heter av det proportionella
            valsättets verkningar i vårt land otvetydligt givit vid handen,
            att statsmakterna handla i det demokratiska statsskickets eget
            välförstådda intresse, därest de föranstalta en ingående och all-
            varlig undersökning om möjligheten att skapa ett valsätt som bättre
            än det nuvarande tillgodoser den demokratiska parlamentarismens
            ford- ringar. Det är vår övertygelse, att problemets lösning måste
            sökas på linjen av majoritetsval i enmansvalkretsar utan bostadsband.
            Huru ett på denna linje utarbetat valsätt närmare skall konstrueras
            är det utredningens sak att klarlägga. På grund av vad sålunda
            anförts få vi hemställa,
          </p>
          <p xml:id="i-XkQvPYjfDkUcZYiVXqUEGa">
            att riksdagen i skrivelse till Kungl. Maj:t måtte hemställa om
            utredning rörande sättet för sådan änd- ring i riksdagsordningens
            bestämmelser om val av ledamöter till riksdagens andra kammare,
            att ett val- sätt vinnes, som bättre än det nuvarande tillgodoser
          </p>
          <pb facs="riksdagen-motions-pdf/data/1928/mot_1928__fk__251/mot_1928__fk__251-010.pdf"/>
          <fw xml:id="i-MXAXSEzxqHe8HfurHn2Ddm">
            24 . Motioner i Första kammaren, Nr 251.
          </fw>
          <p xml:id="i-CPQTg69yt9bbdbhvygJ3K2">
            den demokratiska parlamentarismens fordringar, tanken på majoritetsval
            i enmansvalkretsar utan bö- stadsband särskilt bör beaktas, samt
            för riksdagen framlägga det förslag, som utredningen må föranleda.
          </p>
          <p xml:id="i-S1Z9B2GfRzMNGU1Kp2j7JH" type="date">
            Stockholm den 17 februari 1928. Harald Äkerberg.
          </p>
          <p xml:id="i-8hja47QBLLYtGH8R3vP3nX">
            I motionens syfte instämma,
          </p>
          <p xml:id="i-K2UndRK2XDMQ25BthfEuGz">
            Anders Örne. Rickard Sandler.
          </p>
          <p xml:id="i-VUb2jx2iS7ds5xiKpWG5o1">
            Stockholm, Isaac Marcus” Boktryckeri-Aktiebolag, 1928.
          </p>
        </div>
      </div>
    </body>
  </text>
</TEI>
