<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00365">
  <teiHeader>
    <fileDesc>
      <titleStmt>
        <title>Södertälje som centrum för forskningstillväxt</title>
        <author corresp="i-XcAqMe3ntVBboWUxqACfz i-6kLJbGLpwB9hYxDrVrkcqF">av Gunnar Andrén och Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Södertälje som centrum för forskningstillväxt</title>
          <idno type="rdwebb">GX02N365</idno>
          <rs type="number">N365</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N365/text</ref>
          <ref type="dokument_url_html">http://data.riksdagen.se/dokument/GX02N365</ref>
          <ref type="dokumentstatus_url_xml">http://data.riksdagen.se/dokumentstatus/GX02N365</ref>
          <ref type="doc">http://data.riksdagen.se/fil/76B7E42F-C19F-492D-B692-948970610C86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YEKdWDUsmgbcBNV6wuv3hJ" type="signed"/>
        <correspContext corresp="i-YEKdWDUsmgbcBNV6wuv3hJ">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction type="numbering" xml:id="i-A2pPsabWNM1sQKaqr24AWm">
          <date when="2009-10-06"/>
        </correspAction>
        <correspAction type="submission" xml:id="i-EUL4ZP1af7C9eL7xcygrAT">
          <date when="2009-10-05"/>
        </correspAction>
        <correspAction type="transfer" xml:id="i-JwRpffAqKHKcMomVXFc98s">
          <date when="2009-10-05"/>
        </correspAction>
        <correspAction type="assigned" xml:id="i-Q6HvM77nRm8QoF5YtKGAD9"/>
        <correspContext corresp="i-Q6HvM77nRm8QoF5YtKGAD9">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3TEQEomaJFs2YYLrv7LFvk">
            Förslag till riksdagsbeslut
          </head>
          <p xml:id="i-49Fxfs3xtjeqGMdV4tXx3q">
            Riksdagen tillkännager för regeringen som sin mening vad som
            anförs i motionen om Södertälje som centrum för forskningstillväxt.
          </p>
        </div>
        <div type="motContent">
          <head type="h1" xml:id="i-Wj8dQfc1WyLNKittnAjv2f">
            Motivering
          </head>
          <p xml:id="i-B62SoRAJJSVihL12tdVqPv">
            Den mediala bilden av Södertälje präglas 2009 främst av problem,
            inte av möjligheter. Det är framför allt invandrar- och flyktingfrågor
            under senaste året också ett antal spektakulära bränder som ges
            medialt utrymme. Det är emellertid inte hela sanningen.
          </p>
          <p xml:id="i-G9546nyc487nN8co1HjPLm">
            Vi vill vända på perspektivet och se Södertälje som den välståndsbildande
            kraft staden är, med stor betydelse för hela Sveriges välstånd.
          </p>
          <p xml:id="i-EN3YRXSaDhK99uaZwTpCvB">
            Södertälje med sina 85 010 invånare (31 mars 2009, senast tillgängliga
            siffra) skiljer sig nämligen från alla andra större svenska kommuner
            i ett viktigt avseende: De globala och därmed nödvändigtvis stora
            företagen dominerar arbetsmarknaden men är samtidigt i minoritet
            vad gäller arbetsplatser. De stora industriföretagens framgång
            i Södertälje är samtidigt en förutsättning för övrig varu- och
            tjänsteproduktion. Södertälje har en stor arbetsmarknad, ungefär
            42 000 sysselsatta i omkring 6 000 företag. De största av dessa
            och därmed de till numerären största arbetsplatserna utgörs inte
            av kommunen, landstinget eller staten utan av varu- och tjänsteproducerande,
            exporterande, forskande, framtidsinriktade företag.
          </p>
          <p xml:id="i-XWLf19yynNeuZFTPzgmefU">
            Så här ser de femton största företagen eller förvaltningarna
            ut i Södertälje (senast tillgängliga siffror, de fyra förstnämnda
            från 2008, dessbättre har de varsel som lagts 2009 inte trätt
            i kraft i den utsträckning som tidigare befarats):
          </p>
          <table>
            <row xml:id="i-FiATGNWuugC1FbDBfAsZt8">
              <cell>
                Företag
              </cell>
              <cell>
                Anställda
              </cell>
            </row>
            <row xml:id="i-8by7Xvbxjbqwf15SCjniWK">
              <cell>
                Scania AB
              </cell>
              <cell>
                9 000
              </cell>
            </row>
            <row xml:id="i-F7JhB7DVCkeRFubwFiv91Y">
              <cell>
                Astra Zeneca
              </cell>
              <cell>
                7 000
              </cell>
            </row>
            <row xml:id="i-HFSjrCWmDPmgg5rcPMoLHJ">
              <cell>
                Södertälje kommun (förvaltningen)
              </cell>
              <cell>
                5 850
              </cell>
            </row>
            <row xml:id="i-NhjonUV4XaSc6S7hf7Jhd1">
              <cell>
                Stockholms läns landsting (i Södertälje)
              </cell>
              <cell>
                1 400
              </cell>
            </row>
            <row xml:id="i-6eCszEcZ45H1VPESLq18Ty">
              <cell>
                Foria AB (SÅAB)
              </cell>
              <cell>
                800
              </cell>
            </row>
            <row xml:id="i-WM1TdziZznhRd4tD7Mv3bK">
              <cell>
                Dynamate AB
              </cell>
              <cell>
                700
              </cell>
            </row>
            <row xml:id="i-CRYoo6zUmZ1a77Vv4ASTn7">
              <cell>
                Saab Automobil Powertrain
              </cell>
              <cell>
                570
              </cell>
            </row>
            <row xml:id="i-Gtqwh982tF5nQG9yvYzoBe">
              <cell>
                De Laval Sales AB
              </cell>
              <cell>
                300
              </cell>
            </row>
            <row xml:id="i-LkYmYSyR7FuHC1P9yEuw1P">
              <cell>
                Telge Energi (kommunägt energibolag)
              </cell>
              <cell>
                300
              </cell>
            </row>
            <row xml:id="i-36iTFXhtqHBJCZCnPJosKG">
              <cell>
                Scania Parts Logistics
              </cell>
              <cell>
                260
              </cell>
            </row>
            <row xml:id="i-2vcKY7weD1fpB3B1N2eazf">
              <cell>
                Cerealia Foods AB
              </cell>
              <cell>
                250
              </cell>
            </row>
            <row xml:id="i-2xH183Gzf35Lqw5ofTGEiJ">
              <cell>
                Svenska Volkswagen
              </cell>
              <cell>
                225
              </cell>
            </row>
            <row xml:id="i-DBqwvxcfTsyrVpeofsGhvV">
              <cell>
                Fläkt Woods AB
              </cell>
              <cell>
                210
              </cell>
            </row>
            <row xml:id="i-8PsmYEtRmpMsaGCYe7YoMe">
              <cell>
                Telge Bostäder AB (kommunalt bostadsbolag)
              </cell>
              <cell>
                170
              </cell>
            </row>
          </table>
          <p xml:id="i-R87hCkJ6x4axRqXezR4CNJ">
            Ser vi till befolkningsutvecklingen kan vi konstatera att Södertälje
            är en av Sveriges största städer, oaktat att Nykvarn (9 082 invånare
            31 mars 2009) vid årsskiftet 1998/99 blev en egen kommun. Södertälje
            hade 80 735 invånare vid årsskiftet 2003/04, i dag snart 5 000
            fler. Prognosen för 2010 är 85 865 invånare, en 6-procentig ökning
            på mindre än ett decennium. Befolkningsprognosen, som förutsätter
            fortsatt hög industrialisering inom kommunen, under den kommande
            10-årsperioden ser ut enligt nedan.
          </p>
          <p xml:id="i-FDTxvDpHCq6jGNn14YTY95">
            Den faktiska och prognosticerade befolkningsutvecklingen vid
            utgången av respektive år ut (SCB-siffror 20052007 och för första
            halvåret 2008):
          </p>
          <table>
            <row xml:id="i-6W6BbM9RgEdKx1XgaRRLQ7">
              <cell>
                Invånare
              </cell>
            </row>
            <row xml:id="i-GBboXEJ5AXNawxRtZbx6d7">
              <cell>
                81 455 (31 dec)
              </cell>
            </row>
            <row xml:id="i-2pW254VbUn1WWHWGG69R8M">
              <cell>
                81 791 (31 dec)
              </cell>
            </row>
            <row xml:id="i-9KBLvu4pBQsXw4qZyoPYuV">
              <cell>
                83 642 (31 dec)
              </cell>
            </row>
            <row xml:id="i-QZ3mxgcY7PmmtLNNfra127">
              <cell>
                84 172 (30 jun)
              </cell>
            </row>
            <row xml:id="i-A1eamceAxxHN6xvRbiuHDC">
              <cell>
                85 465 (prognos 31 dec)
              </cell>
            </row>
            <row xml:id="i-4CpQy5quB5rXb8eu3MAdWn">
              <cell>
                85 865 (prognos 31 dec)
              </cell>
            </row>
            <row xml:id="i-S2kWz9WKMqDhX3s6FjdUpQ">
              <cell>
                86 255 (prognos 31 dec)
              </cell>
            </row>
          </table>
          <p xml:id="i-62e3AU6gy1SnZtSjymdBX6">
            Genom de kraftiga svängningarna i flyktingmottagandet är prognoserna
            mer osäkra för Södertälje än de flesta andra kommuner.
          </p>
          <p xml:id="i-XsDeHgQ4uNJ6HKYa3vP4h">
            Det mest framgångsrika Södertäljeföretaget på 2000-talet är Scania.
          </p>
          <p xml:id="i-T7YVZGYw9X2WDyyroYqsVt">
            Det kan räkna sitt ursprung till 1891 då Vabis (Vagnfabriksaktiebolaget
            i Södertelge) kom till. Senare fusionerades företaget med Scania
            AB i Malmö och hamnade i SaabScania-gruppen. I dag är Scania AB
            ett av Sveriges allra viktigaste företag, med produktion av lastfordon
            och bussar för världsmarknaden. I Sverige finns för närvarande,
            utöver företagets cirka 20 000 återförsäljare världen runt, cirka
            12 000 av företagets 28 000 anställda. De bortåt 9 000 anställda
            i Södertälje nära halva den svenska arbetsstyrkan tillverkar i
            huvudsak motorer och växellådor. Från Falun har flyttats produktion
            av axlar, från Sibbhult växellådor och retarder medan produktionen
            i Oskarshamn av hytter och i Luleå rambalkar och bakaxelbryggor
            fortsätter.
          </p>
          <p xml:id="i-THu4L6KCNFzVCCYKTvEj3g">
            Att också Scania drabbats hårt av finanskrisen 20082009 är givet.
            Genom speciella arrangemang, som inneburit kostnadssänkningar
            och arbetstidssänkningar och ersättningssänkningar men mycket
            utbildning, har antalet anställda påverkats mindre än som befarats.
            Scaniamodellen bildade skola i Sverige med syfte att behålla yrkeskunnig
            personal även när produktionen måste minska en tid.
          </p>
          <p xml:id="i-5iZYZ1jk19AgtwYvxHEUde">
            Inom fordonsproduktionen är antalet underleverantörer mycket
            stort. De finns både i och utom Sverige. Närheten till marknaderna
            spelar på fordonsområdet en roll, och det är också mot den bakgrunden
            man skall se hur sammansättningsfabriker finns överallt från Polen
            till Brasilien.
          </p>
          <p xml:id="i-TyeUqJgHJXTbGX6aWqpdwj">
            Det är av yttersta vikt att värna kunskaps- och utvecklingsbasen
            för Scanias framtid i Södertälje.
          </p>
          <p xml:id="i-NsqrXLjUgaWrApjQTGfZaM">
            Astras betydelse för Sverige kan inte överskattas. Det gäller
            både industriellt och för den enskilde. Företaget startades 1913
            och började 1931 med egen forskningsverksamhet. Sedan 1955 är
            bolaget noterat på Stockholmsbörsen, sedan 1996 i New York, från
            1999 som Astra Zeneca efter samgåendet med USA-företaget Zeneca.
          </p>
          <p xml:id="i-FPBpBgBW8sH6Eqw5d8U5Ry">
            År 1974 startade Astra produktionen vid Gärtunafabriken i Östertälje,
            och av de många preparat som utvecklats är magmedicinen Losec
            det varumärkesmässigt mest kända. Av AstraZenecas över 50 000
            medarbetare fanns 13 000 i Sverige, varav mer än hälften i Södertälje
            där mycket stora investeringar i forskning och produktion genomförts
            under senare år, i storleksordningen 7 miljarder kronor. Enligt
            meddelande från företaget (2 augusti 2008) och som baseras på
            en analys av Astra Zeneca i Sverige gjord på företagets uppdrag
            av Centre of Excellence for Science and Innovation Studies vid
            Tekniska högskolan i Stockholm (KTH) i samarbete med Jönköpings
            Internationella Handelshögskola, framgår att 4 500 av de Sverigeanställda
            medarbetarna arbetar med forskning och utveckling. Av dessa innehar
            ungefär 25 procent (1 100) akademisk doktorsexamen. Under 2008
            uppgick totalsumman för forsknings- och utvecklingsarbete från
            AZN:s svenska forskningsenheter till cirka 12 miljarder kronor,
            en summa som i storleksordning kan jämföras med samtliga svenska
            universitets och högskolors forsknings- och utvecklingsutgifter
            för 2008 på drygt 23 miljarder kronor. Årligen bidrar AstraZeneca
            med cirka 5 procent av det sammantagna exportvärdet från Sverige.
            Företaget betydelse för sysselsättningen är ringa, Astra Zeneca
            sysselsätter i Sverige ungefär 4 promille av alla privatanställda
            inom det privata näringslivet. Det måste dock sägas att liksom
            andra läkemedelsföretag befinner sig Astra Zeneca i ett skede
            där personalbesparingar sker och forskningsprojekt läggs ned.
            Medicinteknikindustrin är en viktig plattform för det svenska
            välståndet. Det skapas jobb och forskning för miljarder och åter
            miljarder och dessutom attraktiva arbetsplatser.
          </p>
          <p xml:id="i-Bqa6A9rB18kZfQB9H66ijp">
            Det är i det här perspektivet, och vetskapen om vilken betydelse
            medicin, fordonstillverkning och forskning har för svensk välfärd,
            som förutsättningar na för industrin skall ses. Utan fortsatt
            tillväxt, grundad på framtidsinriktade forsknings- och produktionsförutsättningar
            i bland annat Södertäljeregionen, kommer, i den mån inte främst
            produktionsresurser av skilda skäl redan flyttats till andra regioner,
            Sveriges välfärd att påverkas ytterst negativt, detta utöver vad
            som redan sker av andra skäl: påfrestningar av både demografiska
            och andra strukturella orsaker. Därför måste de i Sverige verksamma
            produktions- och forskningsföretagens framtida behov av kvalificerade
            medarbetare, och därmed all service i form av bostäder, skolor,
            sjukvård och annan infrastruktur i området, kunna tillgodoses.
            Men det är viktigt att minnas att forskningsintensiva företag
            behöver en kringmiljö som stimulerar utbyte av erfarenheter och
            kunskaper mellan skilda men ändå till sin akademiska inriktning
            likartade verksamheter. I Södertälje syns detta främst på fordonsområdet,
            där produktion gått hand i hand med marknadsföring och försäljning
            via in- och utskeppning genom Södertälje hamn, särskilt anpassad
            till fordonshantering.
          </p>
          <p xml:id="i-2GTRKPemAcK4CYQ4zADLMJ">
            En del fordonssammansättningar har redan förlagts till andra
            länder. Det gäller bussar som av kostnadsskäl flyttats till Polen,
            medan lastbilar av uttalade marknadsföringsskäl sedan länge satts
            samman i Brasilien. Det är emellertid viktigt att för framtiden
            säkra att produktion kan fortsätta i vårt land. Det förutsätter
            att de personalkostnadsfördelar som finns i andra länder kan vägas
            mot de konkurrensfördelar på kunskaps-, miljö-, personal-, forsknings-
            och utvecklingsområdena som vårt land kan erbjuda.
          </p>
          <p xml:id="i-LpQ9b2XGXU6p8FCcUkmwDg">
            Södertälje ligger redan väl till kommunikationsmässigt, med hamn,
            två Europavägar genom kommunen och i huvudsak väl fungerade tågtrafik.
            Det betyder inte att inte ytterligare förbättringar kan göras
            vad gäller kommunikationer. Ett varningsmoment skulle utgöras
            av om fler fjärrtåg passerade Södertälje Syd, belägen på den stora
            Igelstabron med sin magnifika utsikt över land, stad och vatten,
            utan att stanna.
          </p>
          <p xml:id="i-E2QzvAYZ4f9Zdp1HiyG3GH">
            Södertälje hamn utgör inte någon av Sveriges största hamnar.
            Men dess konkurrenskraft är betydande. Ett nytt tågspår för att
            ytterligare förbättra logistiken har anlagts 2008. Närheten till
            järnvägen mellan MalmöStockholm och GöteborgStockholm bara någon
            minut från hamnen och likaledes närheten till Europavägarna (E4/E20)
            någon minut också den från hamnen gör Södertälje till ett intressant
            logistikcentrum för vissa transporter, främst fordon. Problemen
            för personfordon i hela världen har slagit hårt mot Södertälje
            som export- och importhamn för motorfordon. Under andra halvåret
            är utvecklingen på väg att vända till det bättre igen.
          </p>
          <p xml:id="i-WLcstHq2Rvf2EZ8FvfuKsG">
            När Stockholms hamnar AB avvecklar oljehamnen i Stockholms hamn,
            kommer sannolikt en stor del av denna hantering att flyttas till
            Södertälje hamn, vars närhet till väg och järnväg är en stark
            konkurrensfördel.
          </p>
          <p xml:id="i-NKANAbey9hLAHZJ88RKMrW">
            Sjöfartens betydelse för Södertälje har säkert varit stor redan
            för tusen år sedan då Helgö och Birka blomstrade och sjöfarande
            med all säkerhet passerade den stad som i dag är. I dag finns
            såväl kustbevakningen som sjöräddningen sedan några år etablerade
            i Södertälje; Sjöfartsverket befinner sig där sedan många år på
            grund av Södertälje kanal.
          </p>
          <p xml:id="i-Ji8zsAURT1LZ1nTC8FaJCV">
            På bostadsområdet är situationen långt mindre gynnsam, detsamma
            gäller tillgången till högskoleutbildning. Flyttningen av Telge
            Campus till Södertörn må ha motiverats utifrån universitetsadministrativa
            utgångspunkter, men då ort ställts mot ort, lokalisering mot lokalisering,
            har inte orternas komparativa utbildningsfördelar utnyttjats.
            Inte minst mångspråkigheten talar för att Telge Campus åter kan
            bli en attraktiv studiemiljö.
          </p>
          <p xml:id="i-RaWdQQTCvfSUE7ukBQBVkr">
            På energiområdet samverkar Södertälje via sitt energibolag Telge
            Energi med Huddinge och Botkyrka om en stor investering i kraftvärmeproduktion
            som kommer att betyda ökad leveranssäkerhet och i bästa fall priskonkurrens
            på olika energiområden. Den sammantagna energiinvesteringen är
            betydande.
          </p>
          <p xml:id="i-3Bg8wSBK26fz2ovDAS9igD">
            Södertälje utmärks i dag av stor etnisk mångfald. Det resulterar
            förvisso stundom i händelser där etniska motsättningar mellan
            befolkningsgrupper kommer i förgrunden för den mediala rapporteringen.
            Det är också grunden till den i huvudsak positiva rapportering
            som kommit kommunstyrelsens ordförande Anders Lago (s) till del
            då han under tidigt 2008 fick möjlighet att i USA:s kongress redogöra
            för hur Södertälje hanterar flyktingar och invandrare. Bakom Lago
            står alla de stora partierna i Södertälje, inte minst vad gäller
            olika program för att ta tillvara alla nya Södertäljebors önskan
            att bli egenförsörjda och slippa hamna i bidragsberoende. Samarbete
            har också inletts med andra kommuner, t.ex. Gnosjö. Södertälje
            har vid Almedalsveckorna i Visby 2008 och 2009 spridit kunskap
            om de olika vägar och metoder som Södertälje nyttjar för att vända
            ett problem till möjligheter.
          </p>
          <p xml:id="i-BrvU3Lz7H8H2eFnoxL2JuV">
            Det är naturligtvis hedrande för Södertälje att vara en attraktiv
            boendeort, samtidigt som det ingalunda skall döljas att spänningar
            av betydande mått skapas både mellan svensk- och utlandsfödda
            liksom av utlandsfödda av olika etnicitet och härkomst.
          </p>
          <p xml:id="i-TRr8podA3pn769sjj8XAGj">
            Att människor med olika språk och härkomst söker sig till varandra
            är inget konstigt; det gör också svenskar. Se bara på en rekreationsresa
            till Mallorca vem föredrar de flesta att umgås med? Därför är
            språkkunskaper, arbete och sociala kontakter vid sidan av den
            egna grupptillhörigheten nyckeln till en lyckad integration för
            både den enskilde och samhället i stort.
          </p>
          <p xml:id="i-UV49iyLJo32g5DJ61MRKtE">
            Som helhet är den mångfasetterade smältdegel som utmärker Södertälje
            av största värde: Här samsas inom regionen en lång rad språk,
            skilda religioner, kulturer och nationella bakgrunder. De olika
            värderingar som stammar från dessa skilda bakgrunder kan, om toleransen
            och förståelsen får överbrygga etnisk misstänksamhet och personlig
            motvilja, bidra till att minoriteter uppfattas som tillgångar,
            inte som problem.
          </p>
          <p xml:id="i-X9kZn3Kx5y9WC7bC1sZazQ">
            Integrationen i Södertälje går genom accepterande välkomnande
            mångfald i medvetande om att varje invandrad familj, varje mor
            och far, mer än annat önskar sina barn den bästa av framtider,
            på skolans och den högre utbildningens område, inom yrkes- och
            privatlivet. Alla skillnader till trots är vi människor på detta
            område mycket mer lika än vi kan föreställa oss. Mot detta måste
            vägas att en fortsatt koncentration av icke i Sverige födda medborgare
            kan leda till, och leder till, problem som känns främmande för
            den svenska mentaliteten. Att brottslighet förekommer i större
            utsträckning bland icke-svenskfödda än bland dem som länge bott
            i staden är en utbredd uppfattning alldeles oavsett hur denna
            brottslighet drabbar enskilda. En rad svåra våldsbrott där invandrare
            eller flyktingar varit inblandade har givit näring åt denna uppfattning
            med följden att invandrare och flyktingar, hur oskyldiga de än
            varit, direkt eller indirekt görs medskyldiga eller i varje fall
            medansvariga för de oefterrättliga brott som begåtts. Detta är
            uppfattningar som man inte kan lagstifta bort eller förbjuda,
            det enda som fungerar är bättre förutsättningar för integration
            i det svenska samhället via främst utbildning.
          </p>
          <p xml:id="i-DE92gexeyz3p9TqkL4Rg17">
            Från Södertälje över partigränserna framförs ofta att det inte
            i längden är rimligt att Södertälje skall påtvingas ett ansvar
            för nyinflyttade som går långt över vad andra kommuner tar. Svaret
            på frågan hur långt statens ansvar sträcker sig och inte minst
            att får vara bosatt var man vill oavsett försörjningsförmåga är
            viktiga delar i synen på framtiden i en kommun som Södertälje:
            Kan en enda kommun klara nästan vilka påfrestningar som helst?
            Under senare året har nästan alla invandrare eller flyktingar
            kommit från Irak. Under 2009 har antalet minskat, vilket noteras
            med tacksamhet. Det har krävt mycket stora insatser från Södertäljes
            politikers och även invånares sida. Ett flyktingmottagande har
            byggts upp som saknar motstycke i vårt land.
          </p>
          <p xml:id="i-5usWvnpBWkKA8dyNT8fXsB">
            Hur långt sträcker sig statens ansvar? Svaret är ideologiskt
            i lika hög grad som ekonomiskt. Tolerans kan inte mätas i pengar,
            uppslagsrikedom kan underlättas av pekuniärt stöd men aldrig ersätta
            enskildas vilja att förbättra för andra och därmed för sig själva.
            Det förhållandet att Södertälje har fått det tvivelaktiga nöjet
            att se såväl Sverigedemokrater som Nationaldemokrater i stadens
            kommunfullmäktige vittnar om vikten av att ta kulturella motsättningar
            på allvar, detta med målet att skapa en god jordmån för demokratiska
            krafter och starkt motverka partier med rasistiska förtecken och
            med förslag till lösningar som inte håller i mötet med verkligheten.
            På det här området bör vetenskapliga studier, som också med fördel
            kan utsträckas att gälla Malmö, Helsingborg, Landskrona, Göteborg
            och Stockholm, ta sikte på att undersöka vilka värderingar som
            styr de väljare som ger partier med så uttalad nationalistisk
            och ibland ofta rent fördomsfull rasistisk inställning sitt stöd.
          </p>
        </div>
        <div type="motSignatures">
          <list>
            <item xml:id="i-CCdK4K7nM1nApkEgvonfLs">
              Gunnar Andrén (fp)
            </item>
            <item xml:id="i-VQyjWqDxbt5FBDiJ6vwBBZ">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
