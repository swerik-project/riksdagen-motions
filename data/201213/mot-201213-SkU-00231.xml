<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00231">
  <teiHeader>
    <fileDesc>
      <titleStmt>
        <title>Åtgärder mot skattefusk och svartarbete</title>
        <author corresp="i-CNBy5dFgNNyEozHVpAj93c">av Jacob Johnson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot skattefusk och svartarbete</title>
          <idno type="rdwebb">H002Sk231</idno>
          <rs type="number">Sk231</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk231/text</ref>
          <ref type="dokument_url_html">http://data.riksdagen.se/dokument/H002Sk231</ref>
          <ref type="dokumentstatus_url_xml">http://data.riksdagen.se/dokumentstatus/H002Sk231</ref>
          <ref type="doc">http://data.riksdagen.se/fil/AD245C1E-B274-42BF-BD0D-C9DEEC41CD78</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UaWSnqYQFV4P9B7L1VCWhs" type="signed"/>
        <correspContext corresp="i-UaWSnqYQFV4P9B7L1VCWhs">
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-QzwzhgxwGFZJPT9pUNvfMQ" type="numbering">
          <date when="2012-10-03"/>
        </correspAction>
        <correspAction xml:id="i-2Wq1suHjdU6Lwr1Ucz7bDE" type="submission">
          <date when="2012-10-02"/>
        </correspAction>
        <correspAction xml:id="i-S3BJtA9G2aARGjDG1GLaWM" type="transfer">
          <date when="2012-10-02"/>
        </correspAction>
        <correspAction xml:id="i-SxcDLTDDpoXgwPcbYHKHoR" type="assigned"/>
        <correspContext corresp="i-SxcDLTDDpoXgwPcbYHKHoR">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-HRZWkWexsF2xTQKeCev1Ns" type="TOC">
          <head xml:id="i-HyhduJnmEdUp6ViWYoqFVU">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Om skattefelet 3
            </item>
            <item>
              4 Skatteverket 3
            </item>
            <item>
              5 Stoppa avancerad skatteplanering 4
            </item>
            <item>
              5.1 Skatteflyktslagen 4
            </item>
            <item>
              5.2 Ränteavdragsbegränsningar 4
            </item>
            <item>
              6 Skatteläckage vid utflyttning 5
            </item>
            <item>
              7 Bekämpa svartarbetet 6
            </item>
            <item>
              7.1 Personalliggare 6
            </item>
            <item>
              7.2 Oanmälda arbetsplatsbesök 6
            </item>
            <item>
              7.3 Skärp huvudentreprenörers ansvar för inbetalning av skatter
              7
            </item>
            <item>
              7.4 Individuell redovisning av skatter och arbetsgivaravgifter
              7
            </item>
            <item>
              8 Villkoren för F-skatt 8
            </item>
            <item>
              9 Åtgärder i kontantbranschen 8
            </item>
            <item>
              9.1 Kassaregister för torghandel 8
            </item>
          </list>
        </div>
        <div type="motProposal" subtype="förslag">
          <head xml:id="i-SwrqFLGXkrUBRT1mq1zjUx">
            2 Förslag till riksdagsbeslut
          </head>
          <list style="ol">
            <item xml:id="i-PmA3kBRy5NLFdJ1tQPKfbX">
              Riksdagen tillkännager för regeringen som sin mening vad som
              anförs i motionen om att regelbundet uppdatera den s.k. skattefelskartan.
            </item>
            <item xml:id="i-CTDyZQbg1ZdTN9jM1NJ67H">
              Riksdagen tillkännager för regeringen som sin mening vad som
              anförs i motionen om en översyn av skatteflyktslagen.
            </item>
            <item xml:id="i-LCk4Jzf4LL7bsUnJwYgjqn">
              Riksdagen tillkännager för regeringen som sin mening vad som
              anförs i motionen om en konsekvensanalys av att helt avskaffa
              möjligheterna till ränteavdrag inom en intressegemenskap. 1
            </item>
            <item xml:id="i-QjPBzeoVkGpVYyJz1m9dk6">
              Riksdagen tillkännager för regeringen som sin mening vad som
              anförs i motionen om att införa mer generella regler för att komma
              till rätta med skatteläckage vid utflyttning.
            </item>
            <item xml:id="i-9jJqfJ3RjFePNxt7ZzGf4n">
              Riksdagen tillkännager för regeringen som sin mening vad som
              anförs i motionen om att utreda vilka branscher som bör omfattas
              av kravet om personalliggare.
            </item>
            <item xml:id="i-RipEgSPvUXY8DacQMs5Sft">
              Riksdagen tillkännager för regeringen som sin mening vad som
              anförs i motionen om att utöka kravet på personalliggare till
              att omfatta byggbranschen.
            </item>
            <item xml:id="i-55A82hCBo9j7XFEhJndLPe">
              Riksdagen tillkännager för regeringen som sin mening vad som
              anförs i motionen om utökade möjligheter till oanmälda arbetsplatsbesök.
            </item>
            <item xml:id="i-XHhWt8ptu2WhQue3Bxdi3L">
              Riksdagen tillkännager för regeringen som sin mening vad som
              anförs i motionen om att huvudentreprenörers ansvar för att de
              underentreprenörer de anlitar betalar skatter och arbetsgivaravgifter
              för sina anställda.
            </item>
            <item xml:id="i-PwsVwsB8eeBhXkX7aUcSN6">
              Riksdagen tillkännager för regeringen som sin mening vad som
              anförs i motionen om individuell redovisning av skatter och arbetsgivaravgifter.
            </item>
            <item xml:id="i-R1wk28dMB5x1ThFA98xz3o">
              Riksdagen tillkännager för regeringen som sin mening vad som
              anförs i motionen om att det ska krävas flera uppdragstagare för
              att man ska godkännas för F-skatt.
            </item>
            <item xml:id="i-SgnPPp37mzNzxgZhgHYzTe">
              Riksdagen tillkännager för regeringen som sin mening vad som
              anförs i motionen om tidsbegränsad F-skatt.
            </item>
            <item xml:id="i-Tcf2gGBjx9Cnr5G5U3Kx2F">
              Riksdagen tillkännager för regeringen som sin mening vad som
              anförs i motionen om att återkomma med förslag i enlighet med
              vad Skatteverket föreslår om kassaregister för torg- och marknadshandeln.
            </item>
          </list>
          <p xml:id="i-JzFiNfaeHCh33S61XJ6SeN">
            1 Yrkande 3 hänvisat till FiU.
          </p>
        </div>
        <div type="motContent">
          <head xml:id="i-41deiF4DhW5eZF3Xbh9wRN" type="h1">
            3 Om skattefelet
          </head>
          <p xml:id="i-3pMWWpTZUotMW7nk48s8ct">
            Enligt Skatteverkets s.k. skattefelskarta går staten miste om
            ca 133 miljarder kronor i uteblivna skatteintäkter varje år. Det
            är ett resultat av både medvetet skattefusk och oavsiktliga misstag,
            men fusket står för den största delen. För att komma till rätta
            med problemen krävs tydlig lagstiftning och en rad åtgärder som
            ger myndigheter större befogenheter.
          </p>
          <p xml:id="i-22Vparvp2Swdnzi1SWxt3L">
            För företag som vill vara seriösa blir skattefusk och svartarbete
            ett gissel eftersom de inte kan konkurrera på lika villkor. På
            sikt riskerar seriösa och effektiva företag att slås ut. För den
            enskilde innebär svartarbete en tillvaro i otrygghet och helt
            utan rättigheter.
          </p>
          <p xml:id="i-Gmw7ELzmxFrViMAoAfa9Ue">
            Det är allvarligt att staten går miste om så stora skatteinkomster
            varje år. På sikt kan det få betydelse för välfärdssystemen eftersom
            pengar som rättmätigt skulle kunna användas till t.ex. fler lärare
            i skolan, mer personal på äldreboenden och höjda bostadstillägg
            inte finns tillgängliga.
          </p>
          <p xml:id="i-WARarXrQqeFTtGwZBxwJ6q">
            Det är viktigt att vara observant på att krångliga skatteregler
            minskar människors möjligheter att göra rätt för sig. Att erbjuda
            krångliga lösningar och ständigt göra avsteg från principerna
            om likformig beskattning har blivit ett kännetecken för den nuvarande
            regeringens skattepolitik. Utvecklingen går mot att utforma skatterna
            selektivt i betydligt större utsträckning än tidigare, vilket
            innebär ökade gränsdragningsproblem och mer svåröverskådliga regler.
          </p>
          <p xml:id="i-3GhF83XRLzuFViG9LmJW61">
            Det senaste decenniets privatiseringar inom välfärden har öppnat
            en stor och växande marknad för privata kapitalintressen. Riskkapitalbolagens
            inträde som ofta tillfälliga ägare av skolor, vårdcentraler och
            sjukhus har medfört att vinster i miljardklassen grundade på skattepengar
            har tagits ut. Vinster som i sin tur till stor del har uppstått
            genom avancerad skatteplanering t.ex. med så kallade räntesnurror.
            Detta måste stoppas.
          </p>
          <p xml:id="i-AQc2UGPPVtmfY7RjmSUUhL">
            De senaste årens utvecklig innebär också ett behov av en ny skattefelskarta.
            Därför bör regeringen ge Skatteverket i uppdrag att regelbundet
            uppdatera den s.k. skattefelskartan. Detta bör riksdagen som sin
            mening ge regeringen till känna.
          </p>
          <p xml:id="i-QDsSTPNxvrmrzoax3Fxm6j">
            I den här motionen presenterar Vänsterpartiet en rad åtgärder
            som syftar till att minska skattefusk och svartarbete, och som
            bör kunna genomföras inom en snar framtid.
          </p>
          <head xml:id="i-NRDvqiGjLLWzwznV5LzKbR" type="h1">
            4 Skatteverket
          </head>
          <p xml:id="i-4nHz3QN69m8cSYnwRQxFrx">
            Regeringen har genomfört en lång rad förändringar på skatteområdet.
            Det är åtgärder som inte bara undergräver en rättvis fördelningsprofil
            utan de har också medfört fler undantag och gränsdragningar. För
            Skatteverket har det inneburit många nytillkomna arbetsuppgifter
            och en ökad arbetsbelastning.
          </p>
          <p xml:id="i-4GDq5edY1wY5636C3jVaL9">
            För att upprätthålla legitimiteten i skattesystemet och för att
            stärka arbetet mot skattefusk och svartarbete krävs att skattekontrollen
            ligger på en rimlig och godtagbar nivå. Enligt Skatteverkets egna
            styrdokument är målet att halvera skattefelet. För att ge Skatteverket
            möjligheter att åtminstone närma sig detta mål föreslår Vänsterpartiet
            i den här motionen ytterligare åtgärder som är viktiga för att
            bekämpa skattefusk. Mot bakgrund av detta tillför vi Skatteverket
            ytterligare 100 miljoner kronor årligen i Vänsterpartiets budgetmotion
            (20122/13:Fi250).
          </p>
          <head xml:id="i-KqmFVHc7jUFy6AdrJ2WpVY" type="h1">
            5 Stoppa avancerad skatteplanering
          </head>
          <head xml:id="i-DXgwGW5Xr5wsphev8G5xyj" type="h2">
            5.1 Skatteflyktslagen
          </head>
          <p xml:id="i-M6QExHACHQca9UqL4T2CR8">
            Generalklausulen mot skatteflykt ska förhindra att upplägg som
            inte är affärsmässigt motiverade görs. Vänsterpartiet har vid
            flera tillfällen lyft upp frågan om att göra en översyn av lagen
            om skatteflykt. Detta eftersom en dom i Regeringsrätten för ett
            par år sedan visat att skatteflyktslagen inte var tillämplig för
            att komma åt skatteupplägg med s.k. interna räntesnurror, trots
            att de aktuella skatteuppläggen ofta inte var affärsmässigt motiverade.
          </p>
          <p xml:id="i-4j1HWFfXKXk7eX3qgitGFF">
            Vi har hittills inte fått gehör för vårt förslag, men fortsätter
            att lyfta upp frågan eftersom det efter den nämnda Regeringsrättsdomen
            kommit fler exempel på liknande skatteupplägg. Utskottet anför
            också i betänkande 2011/12:SkU att skatteflyktslagens tillämplighet
            ofta utgör ett inslag i domstolarnas prövning av olika former
            av skatteupplägg. Desto angelägnare då att lagen är ett verktyg
            som fungerar. En översyn bör vara inriktad på att säkra skatteflyktslagen
            som ett effektivt instrument i Skatteverkets arbete med att förhindra
            upplägg som inte är affärsmässigt motiverade och enbart görs i
            syfte att kringgå svensk skattelagstiftning.
          </p>
          <p xml:id="i-Juojzm4pAdKWTtLrHxBag8">
            Vad som ovan anförs om översyn av skatteflyktslagen bör riksdagen
            som sin mening ge regeringen till känna.
          </p>
          <head xml:id="i-Ge9jE8wwxmie85B1Jbxvma" type="h2">
            5.2 Ränteavdragsbegränsningar
          </head>
          <p xml:id="i-C1wqeEAMKfFijjejGPMkeD">
            I budgetpropositionen för 2013 föreslår regeringen effektivare
            ränteavdragsbegränsningar som begränsar avdragsrätten för ränteutgifter
            inom en intressegemenskap. Förslaget från regeringen ska ses mot
            den mycket starka och berättigade kritik som funnits mot de skatteupplägg
            som kallas räntesnurror. Inte minst har kritiken gällt de riskkapitalbolag
            inom välfärdssektorn som genom att använda räntesnurrorna har
            minskat sin skatt med miljardbelopp. Genom de föreslagna skärpningarna
            av lagstiftningen beräknar regeringen att ytterligare 8,8 miljarder
            kronor tillförs statskassan.
          </p>
          <p xml:id="i-DpvHWuaAdbLRcvxr83JvLN">
            Vänsterpartiet har tidigare motionerat om att avdragsrätten för
            sådana lån ska upphöra helt och välkomnar därför regeringens förslag
            som ett steg i rätt riktning. Enligt regeringens förslag kommer
            företagen dock även fortsättningsvis att kunna dra av vissa räntekostnader
            enligt den s.k. tioprocentsregeln samt enligt den s.k. ventilen.
            Detta under förutsättning att såväl förvärv som den skuld som
            ligger till grund för ränteutgiften huvudsakligen är affärsmässigt
            motiverad. Dock begränsas avdragsmöjligheterna enligt den s.k.
            ventilen till räntemottagare som hör hemma inom Europeiska samarbetsområdet,
            eller under vissa villkor i en stat med vilken Sverige har ingått
            skatteavtal.
          </p>
          <p xml:id="i-VGrSCG21fzT8ZJTXpiuCZu">
            Vänsterpartiet ifrågasätter om avdragsmöjligheter inom en intressegemenskap
            ska få förekomma även i dessa fall. Regelverket är med sina särskilda
            regler, t.ex som 10-procentsregeln och såväl vanlig ventil som
            omvänd ventil, svåröverskådligt. Till det kommer hur affärsmässighet
            ska tolkas. En lagstiftning som helt enkelt inte medger ränteavdrag
            inom en intressegemenskap vore tydligare. Man kan också fråga
            sig varför avdragsmöjligheter enligt den s.k. ventilen ska vara
            tillåtna beroende på i vilket land räntemottagarna är belägna.
          </p>
          <p xml:id="i-6PdY3HzstmGYtULfw6uVev">
            Mot denna bakgrund bör regeringen återkomma med en konsekvensanalys
            av att helt avskaffa möjligheterna till ränteavdrag inom en intressegemenskap.
            Detta bör riksdagen som sin mening ge regeringen till känna.
          </p>
          <head xml:id="i-SW8dBZDh6SqZgLEYH9f7Nu" type="h1">
            6 Skatteläckage vid utflyttning
          </head>
          <p xml:id="i-oJ7tZ6FiCFxfVMx3uzYue">
            I Riksrevisionens granskning av Sveriges skatteavtal med andra
            länder (RiR 2010:24) diskuteras bl.a. den så kallade tioårsregeln.
            Regeln infördes 1984 för att säkerställa svensk beskattning på
            realisationsvinster som uppkommer när en fysisk person överlåter
            aktier och andelar i samband med utflyttning. Men eftersom det
            är bosättarlandet som har beskattningsrätten har tioårsregeln
            haft begränsad effekt. Detta problem är tänkt att kunna åtgärdas
            i samband med omförhandling av de bilaterala skatteavtalen.
          </p>
          <p xml:id="i-TnPvwA81MMSspWEJSLGXji">
            Det handlar om stora summor som undandras svensk beskattning.
            Skatteverket menar att mer generella regler skulle vara ett effektivare
            sätt att komma till rätta med problemet, snarare än att omförhandla
            alla aktuella skatteavtal. Att omförhandla avtalen är ett tidskrävande
            arbete där man också riskerar att andra för Sverige fördelaktiga
            villkor ändras. Regeringen delade så sent som år 2007 denna bedömning,
            men ansåg då att frågan måste beredas vidare.
          </p>
          <p xml:id="i-CsrpMuvxsCho8gcEAme9Hh">
            Finansminister Borg svarade i fjol på en skriftlig fråga i ämnet,
            och menade att generella regler mot skatteläckage är något som
            kräver en noggrann analys, bl.a. av hur sådana regler förhåller
            sig till EU-rätten och skatteavtalen. Likaså hänvisar utskottet
            i sin behandling av förslaget till en noggrann analys och att
            det pågår ett beredningsarbete i Regeringskansliet. Vänsterpartiet
            kan dock konstatera att andra länder, exempelvis våra nordiska
            grannar, Tyskland och Österrike har infört en s.k. exitskatt för
            att komma till rätta med motsvarande skatteläckage.
          </p>
          <p xml:id="i-TfY9TjB1wA77Z2SnmafG2C">
            Vad som ovan anförs om att införa mer generella regler för att
            komma till rätta med skatteläckage vid utflyttning bör riksdagen
            som sin mening ge regeringen till känna.
          </p>
          <head xml:id="i-X9LTLF8sj8YiTEq9KMPzpw" type="h1">
            7 Bekämpa svartarbetet
          </head>
          <head xml:id="i-DaiSxm4MN31huQ3eo81CXj" type="h2">
            7.1 Personalliggare
          </head>
          <p xml:id="i-TJW31XF4pcZ9EV21f7Rk4K">
            Förrförra mandatperioden medverkade Vänsterpartiet till att krav
            på personalliggare infördes i frisör- och restaurangbranscherna.
            Det innebär att man ökat möjligheten att upptäcka förekomsten
            av svartarbete i dessa branscher. Erfarenheterna av reformen har
            hittills varit mycket goda. Skatteverket beräknade redan i november
            2007 att den nya lagstiftningen bara efter några månader hade
            medfört att ca 4 000 tidigare svarta arbetstillfällen förvandlats
            till vita.
          </p>
          <p xml:id="i-NmiyArfoQ6DqaokfdzQqSf">
            Resultatet av reformen har alltså varit mycket gott. Det har
            visat sig att åtgärderna blivit ett bra verktyg för att pressa
            tillbaka den ekonomiska brottsligheten. Vi kan också konstatera
            att regeringens utredare i september 2009 (Ds 2009:43) föreslog
            att lagen om personalliggare skulle omfatta även bygg- och tvätteribranscherna.
          </p>
          <p xml:id="i-7NQbqAvoAJofjMxbDdLJp1">
            Det finns mycket starka skäl som talar för att kravet på personalliggare
            måste utökas till att omfatta fler branscher än i dag. Bygg- och
            tvätteribranscherna är sådana, liksom branscher som i hög utsträckning
            använder sig av underentreprenörer, t.ex. städ- och flyttbranscherna.
            Det bör utredas i vilka branscher systemet är lämpligt att införa.
            Detta bör riksdagen som sin mening ge regeringen till känna.
          </p>
          <p xml:id="i-GfRArNt8he6abyWK5bUcPw">
            I budgetpropositionen för 2013 aviserar regeringen att man kommer
            att lägga fram en proposition om personalliggare i just tvätteribranschen.
            Vänsterpartiet välkomnar detta, men menar att också byggbranschen
            ska omfattas.
          </p>
          <p xml:id="i-56MkyQSJX68ZEhv4m9qvnD">
            Vad som ovan anförs om att utöka kravet på personalliggare till
            att omfatta byggbranschen bör riksdagen som sin mening ge regeringen
            till känna.
          </p>
          <head xml:id="i-4wJSDnN4sixQd6UPyZ631i" type="h2">
            7.2 Oanmälda arbetsplatsbesök
          </head>
          <p xml:id="i-4ft7cDBMkHE8UdTMp2xgbr">
            I samband med att reformen med personalliggare infördes fick
            Skatteverket befogenhet att genom oanmälda besök kontrollera personalliggarna
            mot de faktiska förhållandena på arbetsplatsen. Kontrollerna har
            varit en förutsättning för att systemet ska fungera. Nu ställs
            krav från flera håll på att även möjligheten att göra oanmälda
            arbetsplatsbesök måste utökas. Vänsterpartiet instämmer i det
            som en naturlig följd av vårt krav ovan.
          </p>
          <p xml:id="i-HWan2MiA6nz5T3XZyLHi8B">
            För att intensifiera arbetet mot svartarbete och skattefusk bör
            Skatteverkets möjlighet att göra oanmälda arbetsplatsbesök utökas
            till att omfatta fler branscher än i dag.
          </p>
          <p xml:id="i-CtwWq3Vudq12APH8eZt1EV">
            Vad som ovan anförs om utökade möjligheter till oanmälda arbetsplatsbesök
            bör riksdagen som sin mening ge regeringen till känna.
          </p>
          <head xml:id="i-QfRizV7dbju4GxWsDVdFES" type="h2">
            7.3 Skärp huvudentreprenörers ansvar för inbetalning av skatter
          </head>
          <p xml:id="i-HLyKbbtUmxYJtRCbo8qXN7">
            En brist i dagens lagstiftning är att en huvudentreprenör inte
            kan hållas ansvarig för villkoren hos en underentreprenör, trots
            att denne kan göra stora vinster på att köpa en tjänst som uppenbart
            är för billig för att vara laglig. Seriösa företag som själva
            följer både lagar och avtal kan med andra ord tämligen riskfritt
            sätta i system att anlita kriminella svartfirmor och tjäna in
            mellanskillnaden. Förutom att åsamka staten stora förluster genom
            obetalda skatter och avgifter, skapar den här typen av företag
            en parallell arbetsmarknad med villkor som är långt sämre än de
            som lagar och avtal föreskriver. Det sätter press på löner och
            arbetsvillkor också på den legala arbetsmarknaden och sätter konkurrensen
            ur spel i hela branscher.
          </p>
          <p xml:id="i-PLbf4pJtS3ZVptkwh2dg4D">
            Därför behövs en nationell lagstiftning som reglerar huvudentreprenörernas
            ansvar för att skatter och sociala avgifter betalas in av de underentreprenörer
            de anlitar. En modell som har diskuterats är att införa ett entreprenadavdrag,
            dvs. att huvudentreprenören betalar in skatter och avgifter också
            för underentreprenörens anställda i samband med fakturering. Ett
            alternativt, förenklat förslag är att uppdragsgivaren håller inne
            sin betalning till dess att det anlitade företaget betalat skatter
            och avgifter. En lagstiftning som gör huvudentreprenörer ansvariga
            för att de underentreprenörer de anlitar betalar skatter och arbetsgivaravgifter
            för sina anställda bör därför snarast utredas och genomföras.
          </p>
          <p xml:id="i-G9Msj87LCVS4pS85BSJfpe">
            Vad som ovan anförs om att skärpa huvudentreprenörers ansvar
            för att de underentreprenörer de anlitar betalar skatter och arbetsgivaravgifter
            för sina anställda bör riksdagen som sin mening ge regeringen
            till känna.
          </p>
          <head xml:id="i-UGrdQnkv1M7C7gNhZNnHG5" type="h2">
            7.4 Individuell redovisning av skatter och arbetsgivaravgifter
          </head>
          <p xml:id="i-W4mMUBHeFLbjqjjWYTRadd">
            I dag redovisar företag skatter och arbetsgivaravgifter i en
            klumpsumma månadsvis. Det innebär att det inte går att direkt
            härleda vilka anställda som avses och inte heller hur många anställda
            som inbetalningen avser. Genom att koppla inbetalningarna till
            enskilda individer försvåras fusk och ohederlig hantering samt
            redovisning av skatter och avgifter. Den anställda kan på detta
            sätt också få möjlighet att kontrollera att hans/hennes skatter
            och avgifter betalas in på ett korrekt sätt.
          </p>
          <p xml:id="i-RxigDDxzmVSnKPesANatYo">
            Vänsterpartiet har drivit kravet om individuell redovisning av
            skatter och avgifter i många år utan att få gehör från regeringen.
            Länge hänvisade utskottsmajoriteten till den kommande Månadsuppgiftsutredningen
            när man motiverade sitt avslag. I april 2011 presenterades utredningens
            slutbetänkande Månadsuppgifter snabbt och enkelt . Däri presenteras
            ett förslag med innebörden att arbetsgivare ska redovisa utbetalningar
            och skatteavdrag per individ och månad. Ännu har vi dock inte
            sett något förslag från regeringens sida. Vänsterpartiet menar
            att regeringen skyndsamt bör återkomma med förslag i enlighet
            med vad utredningen föreslår i den delen. Vid ett införande är
            det viktigt att Skatteverket ges nödvändiga resurser för att förberedelsearbetet
            ska kunna ske i så snabb takt som möjligt.
          </p>
          <p xml:id="i-NKCNvnAdC1Z6pjUbkdeQpe">
            Vad som anförs om individuell redovisning av skatter och arbetsgivaravgifter
            bör riksdagen som sin mening ge regeringen till känna.
          </p>
          <head xml:id="i-Fqb6RjwgC6q42jTnxkwyKu" type="h1">
            8 Villkoren för F-skatt
          </head>
          <p xml:id="i-RHatKC6uzSgVFR3cmwGKGK">
            Reglerna för F-skatt förändrades vid 2009 års ingång. Bland annat
            utvidgades näringsbegreppet i syfte att fler skulle kunna beviljas
            F-skatt. Förändringarna innebär att det numera är tillräckligt
            att uppdragstagaren har en enda uppdragsgivare. Denna uppdragsgivare
            kan dessutom vara personens tidigare arbetsgivare.
          </p>
          <p xml:id="i-6gb845MPpWrFQ6VBt16Zpn">
            I våras beslutade riksdagen att utreda förändringarna av näringsbegreppet.
            Utredningen ska titta på effekterna på skatteuppbörden, arbetsmarknaden,
            arbetstagarens ställning och företagandets villkor. Vänsterpartiet
            står bakom beslutet, men anser oavsett utvärderingens resultat
            att det ska krävas mer än en uppdragsgivare för att godkännas
            för F-skatt. På så sätt vill vi värna arbetstagarbegreppet och
            arbetsrätten. Vad som ovan anförs om flera uppdragstagare för
            att godkännas för F-skatt bör riksdagen som sin mening ge regeringen
            till känna.
          </p>
          <p xml:id="i-54KACmAhkgrqSRYeN3oih8">
            Det är viktigt att framhålla F-skattens roll som skydd för den
            enskilde konsumenten. Den som anlitar en uppdragstagare med F-skatt
            behöver inte göra något skatteavdrag eller betala arbetsgivaravgifter
            på ersättningen. Om en oseriös uppdragstagare blir godkänd för
            F-skatt kan detta utnyttjas i syfte att försvåra upptäckten av
            svartarbete. I dag gäller ett godkännande av F-skatt tills vidare.
            Som ett försök att begränsa fusk föreslår Vänsterpartiet att ett
            tidsbegränsat godkännande av F-skatt införs. Tidsbegränsningen
            ska avse såväl obegränsat som begränsat skattskyldiga. Kretsen
            som omfattas bör begränsas till de uppdragstagare som understiger
            en viss summa i debiterad skatt.
          </p>
          <p xml:id="i-7wfFKxgaYCzYTV1576VueJ">
            Vad som ovan anförs om tidsbegränsad F-skatt bör riksdagen som
            sin mening ge regeringen till känna.
          </p>
          <head xml:id="i-9xgS5vonxuyUMdD5U6QdN8" type="h1">
            9 Åtgärder i kontantbranschen
          </head>
          <head xml:id="i-UgVsBDs53wDAdc4ycf7Suk" type="h2">
            9.1 Kassaregister för torghandel
          </head>
          <p xml:id="i-8rd8y2HvqF78k5dmxph77n">
            Lagen om kassaregister började gälla år 2010 och omfattar stora
            delar av kontantbranschen. Torg- och marknadshandeln är dock i
            dag undantagen från kravet på kassaregister. Likaså finns i lagstiftningen
            ett undantag för företag med väldigt liten omfattning.
          </p>
          <p xml:id="i-Tzyj9hZAFW1E9NUhCQ9wae">
            Skatteverket föreslog i promemorian Förbättrad konkurrens på
            lika villkor i kontantbranschen tidigare i år att fler företag
            ska omfattas av skyldigheten att använda kassaregister. Det generella
            undantaget för torg- och marknadshandeln bör tas bort. Samtidigt
            föreslås det s.k. fribeloppet för de minsta företagen sänkas från
            fyra till två basbelopp, eller från knappt 180 000 kronor till
            knappt 90 000 kronor. Även med detta sänkta gränsvärde undantas
            de allra minsta företagen från plikten att använda kassaregister.
            Det föreslås också att utländska företag som saknar fast driftställe
            i Sverige ska använda kassaregister i samma utsträckning som gäller
            för svenska företag.
          </p>
          <p xml:id="i-UtNMfQS7DpUW7pHGDxbBfc">
            Förslagen motiveras främst av att alla företagare ska konkurrera
            på lika villkor, men även för att minska det s.k. skattefelet.
            Under de senaste tre åren har Skatteverket specialgranskat 250
            torg- och marknadshandlare, och upptäckt brister i bokföringen
            i nästan samtliga fall. I promemorian uppskattas den möjliga ökningen
            av skatteintäkterna till 200 miljoner kronor per år.
          </p>
          <p xml:id="i-WLwfpHNjEY8fUQv5AUAN6C">
            Vänsterpartiet delar Skatteverkets bedömningar i frågan. Regeringen
            bör återkomma med förslag i enlighet med vad Skatteverket föreslår
            om kassaregister för torg- och marknadshandeln. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-3B8uWzTdmjNHnUXkCcU35y">
              Jacob Johnson (V)
            </item>
            <item xml:id="i-9CTum2z5BHgtLfC1pr4ZJ">
              Ulla Andersson (V)
            </item>
            <item xml:id="i-5ycxNdSAUCc7y7Nw5UNZYX">
              Josefin Brink (V)
            </item>
            <item xml:id="i-DY74P3FZbhgqQMiJy5Mzkz">
              Rossana Dinamarca (V)
            </item>
            <item xml:id="i-JJRkry5VsGxYiZ3prpoKGt">
              Christina Höj Larsen (V)
            </item>
            <item xml:id="i-nXeJMcMjDH3sAzbcJ6uMG">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
