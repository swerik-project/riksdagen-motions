<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0019/mot_199900_MJ_0019-0001.pdf"/>
      <div type="motHeader" xml:id="i-QyCpFtkeapvbizafoh5xQu">
        <div type="motTitle" xml:id="i-GoCUYPKRoYT93GG8XsTers"/>
        <div type="motSubmissionInfo" xml:id="i-EZFoxbc5w75EUNqs71vMix"/>
      </div>
      <div type="motBody" xml:id="i-Cs41xBCAMCezuWQYxuQ23W">
        <div xml:id="i-Mt3LVLzUpTjMynyXPsWsck">
          <p xml:id="i-LN1ScH9d5Cb3Ux6BKZ22Ex">
            1999/2000 mnr: MJ19 pnr: kd169
          </p>
          <p xml:id="i-Lngku5VuMzgxFvydkdDJZp">
            Motion till riksdagen 1999/2000:MJ19
          </p>
          <p xml:id="i-2WGQY3NbgkCWBhk16wcTqN">
            av Caroline Hagström m.fl. (kd)
          </p>
          <p xml:id="i-QvsHJz6Qnas7LtRMXadABs">
            med anledning av prop. 1999/2000:76 Lag om märkning och registrering
            av hundar
          </p>
          <p xml:id="i-K2vrfMzZtRDwjBojuQev3o">
            Regeringen har i proposition 1999/2000:76 föreslagit en ny lag
            om märkning och registrering av hundar. Lagförslaget har främst
            sin grund i de tilltagande problemen med hundar som attackerar
            människor och andra hundar. Den föreslagna lagen innebär att alla
            hundar ska märkas så att hunden kan identifieras och att ägarskapet
            ska registreras i ett för landet centralt register. Lagen föreslås
            dock inte tillämpas på hundar som vid lagens ikraftträdande är
            äldre än åtta år. Från Kristdemokraternas sida ser vi också allvarligt
            på det ökande pro- blemet med aggressiva hundar och har tidigare
            uttryckt en oro över detta. Men med den utformning den nya lagen
            föreslås få motsätter vi oss den framlagda propositionen. I likhet
            med Lagrådet anser vi med hänvisning till rättsstatliga principer
            om proportionalitet att lagförslaget inte bör genomföras i föreliggande
            skick. Vi finner det inte rimligt att man genom lagstiftning ska
            tvingas märka samt registrera sin hund oavsett ras. Det är, som
            framgår av propositionen, mycket riktigt att man inte kan härleda
            s.k. farliga hundar till någon speciell ras. Alla hundar kan med
            ”fel” ägare eller handhavande utveckla ett mer eller mindre aggressivt
            beteende. Men att på detta vis ”straffa” alla de hundägare som
            har väl fungerande hundar vore fel. Man kan heller inte bortse
            från att det ökande problemet med aggressiva hundar i tid kan
            härledas till då vi i Sverige fick ett ökat antal hundar av rasen
            pitbullterrier. Vi anser att man istället för krav på märkning
            och registrering bör pröva den modell man valt att tillämpa i
            England nämligen Dangerous Dogs Act. Enligt Dangerous Dogs Act
            är det förbjudet att äga vissa utpekade hund- raser utan ett särskilt
            undantagstillstånd. Det är vidare förbjudet att uppföda, sälja,
            byta eller ge bort sådana hundar. Undantagstillstånd för innehav
            utfärdas när hunden är kastrerad, försäkrad och fått en sändare
            inplanterad.
          </p>
          <p xml:id="i-WigzP7Lgzn8VMEeiQDudCQ">
            Dessa hundar får ej vara på allmän plats om de inte bär munkorg
            och är säkert hållna i band av en person som är minst 16 år gammal.
            Dessutom fick domstol rätt att villkorslöst besluta om avlivande
            av hund. I en utvärdering år 1997 konstaterade man att lagen hade
            uppnått sina syften. Med stöd av bestämmelserna i Dangerous Dogs
            Act hade man till en stor del lyckats eliminera uppfödning och
            innehav av hundar för kriminella eller ”antisociala” ändamål,
            dvs. särskilt pitbullterrier.
          </p>
          <pb facs="riksdagen-motions-pdf/data/199900/mot_199900_MJ_0019/mot_199900_MJ_0019-0002.pdf"/>
          <p xml:id="i-HuBMMGieFhA9wtLRRHL4U9">
            Därför tror vi att denna modell kan vara ett bättre sätt att
            komma tillrätta 1999/2000 med problemet. MJ19
          </p>
          <p xml:id="i-KSPfXd4vsUADy9vU5omWw2">
            Hemställan
          </p>
          <p xml:id="i-Ft1RpvUCMVsezYN7hZYtvX">
            Med hänvisning till det anförda hemställs att riksdagen med avslag
            på propositionen hos regeringen begär förslag om lagstiftning
            i enlighet med motionen.
          </p>
          <p xml:id="i-AWQgYna1r1G6EhV17Bxdhu">
            Stockholm den 6 april 2000
          </p>
          <p xml:id="i-347vzzXGju6GRMCuYsumRM">
            Caroline Hagström (kd)
          </p>
          <p xml:id="i-3Fmvzd4AKYWhvyphbxMtUc">
            Dan Ericsson (kd) Ester Lindstedt-Staaf (kd) Mikael Oscarsson
            (kd) Johnny Gylling (kd) Tuve Skånberg (kd) Magnus Jacobsson (kd)
            Lars Gustafsson (kd) Ulla-Britt Hagström (kd) Ulf Björklund (kd)
            Annelie Enochson (kd)
          </p>
          <p xml:id="i-4BHoMD84GHXBqsK9tF8Nbd">
            Harald Bergström (kd)
          </p>
        </div>
      </div>
    </body>
  </text>
</TEI>
