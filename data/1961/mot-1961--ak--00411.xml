<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00411">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__411/mot_1961__ak__411-001.pdf"/>
      <fw xml:id="i-WT9aSnAGsaXM8xBMAcpEiE">
        Nr 411—419 Motioner i Andra kammaren, nr 411 år 1961 1
      </fw>
      <div xml:id="i-TjAh8FuAGhYKz7QLycyW5k" type="motHeader">
        <div xml:id="i-Qn1mB5Dm9QGAL49tfuBJXn" type="motTitle"/>
        <div xml:id="i-Fg6JTpiowakK8mnre6aYLH" type="motSubmissionInfo"/>
      </div>
      <div xml:id="i-Cb1zsjt6ZgMW2aTc3WKj8n" type="motBody">
        <div xml:id="i-45wzc64iNnc4HEAaQ2EUFL">
          <p xml:id="i-68MjwQtyYJLJhJu3bSibmH">
            Nr 411
          </p>
          <p xml:id="i-VniaiZ8NqQQBpsWrtikqB8">
            Av herr Hjalmarson m. fl., om barnavdrag vid beskattningen. (Lika
            lydande med motion nr 348 i Första kammaren)
          </p>
          <p xml:id="i-RScHzTnVxQjpsSfo1xDPox">
            Enligt svensk skattelagstiftning minskas skattskyldigs deklarerade
            in- komst — förutom med omkostnadsavdrag och vissa personliga
            avdrag (s.k. allmänna avdrag) — med ortsavdrag. Ortsavdraget varierar
            bl. a. med hän- syn till dyrheten å den ort där den skattskyldige
            taxeras. Det är vidare dub- belt så högt för gifta som för en
            ensamstående person. Ortsavdragets uppgift är att från beskattning
            undantaga den del av in- komsten som oundgängligen åtgår till
            föda, kläder, husrum och andra för livsuppehället nödvändiga kostnader.
            Denna del av inkomsten har icke någon som helst skattekraft och
            kan därför icke alls belastas med skatt. Den kan från skatteförmågesynpunkt
            betraktas som om den ej existerade. En följd härav är att, om
            en person som har lika stor inkomst som ortsav- draget får denna
            ökad med t. ex. 100 kr., det endast är dessa 100 kr. som kan sägas
            ha någon skattekraft och kan belastas med skatt. Likaså är det,
            om inkomsten ligger t. ex. 1000 kr. över ortsavdraget, endast
            dessa 1 000 kr. som har någon skattekraft och skall belastas med
            skatt o.s. v. Oavsett inkomstläget får man sålunda fram den inkomst
            som har skattekraft genom att minska inkomsten med ortsavdraget,
            vilket också såsom nämnt sker i vårt land. Ortsavdraget är såsom
            ovan angivits dubbelt så högt för äkta makar som för ensamstående.
            Mellan dessa båda kategorier skattskyldiga låter man sålunda skillnaden
            i skatteförmåga komma till uttryck. Däremot göres icke någon åtskillnad
            — då det gäller att bestämma skatten — mellan barnlösa makar och
            barnfamiljer. Oavsett antalet barn får en barnfamilj i ett givet
            inkomstläge betala lika hög skatt som en barnlös familj med samma
            in- komst. Tidigare togs hänsyn till barnfamiljernas levnadskostnader
            genom att inkomsttagare med minderåriga barn fick åtnjuta högre
            ortsavdrag än barn- lösa makar. För barnfamiljerna varierades
            vidare ortsavdraget med hänsyn till antalet barn. År 1947 ändrades
            detta förhållande i samband med infö- randet av barnbidrag. Såsom
            motivering härför 'anfördes i huvudsak, att barnavdragssystemet
            skulle innebära en »förmån» för de högre inkomst- tagarna. Av
            skäl som framgår nedan kan vi inte dela: denna uppfattning.
          </p>
          <p xml:id="i-ANYEL3iMWk3NNF232W6Y2u">
            ABihang till riksdagens protokoll 1961. 4 saml. Nr 411—419
          </p>
          <pb facs="riksdagen-motions-pdf/data/1961/mot_1961__ak__411/mot_1961__ak__411-002.pdf"/>
          <fw xml:id="i-MfbM1Fy6X1t6816mh8FqN9">
            2 Motioner i Andra kammaren, nr 411 år 1961
          </fw>
          <p xml:id="i-AXNybfoMcAdHxspC2KBhTM">
            Vårt beskattningssystem bygger på skatteförmågeprincipen. Att
            entydigt definiera dennas innebörd är givetvis inte möjligt. Enighet
            torde emellertid kunna vinnas om de slutsatserna, att två personer
            med samma skatteför- måga bör betala samma skatt samt att en person
            som har större skatteför- måga än en annan också bör betala högre
            skatt. Det är viktigt att göra klart för sig att det här är fråga
            om två skilda jämförelser. I det förra fallet göres jämförelsen
            så att säga i horisontalledet och i det senare fallet i vertikalledet.
            Sammanhanget kan också uttryckas så, att man dels — och i första
            hand — skall fastställa hur stor del av inkoms- ten som har bärkraft,
            dels därefter skall fastställa hur stor del av den på så sätt
            framräknade (»beskattningsbara») inkomsten som bör uttagas i skatt.
            Den senare bedömningen, där jämförelsen göres mellan olika stora
            beskattningsbara inkomster, kan icke bli entydig. Där påverkas
            ställnings- tagandet av samhällsekonomiska, sociala m. fl. synpunkter.
            Vid fastställande av den beskattningsbara inkomsten däremot bör
            endast skattemässiga syn- punkter få påverka, såsom skatteförmågeprincipen
            och principen om jäm- ställdhet i beskattningen. Det är just vid
            jämförelsen i horisontalledet som frågan om ortsavdrag kommer
            in. Genom ortsavdragen bringar man ned den beskattningsbara in-
            komsten med hänsyn till försörjningsbördan, och därigenom kan
            man göra en riktig avvägning mellan personer i samma inkomstläge
            men med varie- rande försörjningsbörda. Schematiskt kan förhållandet
            uttryckas så, att man vid avvägningen inte skall göra jämförelsen
            mellan t. ex. barnlösa makar med 12 000 kr. inkomst och barnfamiljer
            med en inkomst på t. ex. 50 000 kr. utan i ena fallet mellan barnlösa
            makar och barnfamiljer i inkomstläget 12 000 kr. och i andra fallet
            mellan barnlösa makar och barnfamiljer i det högre inkomstläget.
            Skillnaden i skatt måste då i vårt progressiva skatte- system
            bli större mellan de två familjer som har höga inkomster än mellan
            de två 12 000-kronorsfamiljerna, utan att man fördenskull kan
            göra gäl- lande att någondera barnfamilj blir gynnad eller missgynnad.
            Relativt sett innebär ett återinförande av barnavdragen liksom
            varje an- nan höjning av ortsavdragen en större skattelättnad
            för den lägre inkomst- tagaren än för den större. Ju lägre inkomsten
            är, desto större är nämligen den andel av inkomsten som på grund
            av barnavdraget blir skattefri. Det förefaller som om vi i Sverige
            är ganska ensamma om ett system där barnbidragen fått ersätta
            barnavdragen. I Danmark, Finland, Norge, Eng- land, Holland, Tyskland
            och Kanada — vilka länder vi slumpvis utvalt för en undersökning
            av dessa förhållanden — förekommer barnbidrag, men samtidigt får
            barnfamiljerna en speciell lättnad i sin beskattning — genom barnavdrag
            — eller undantagsvis annorledes. Det vore en rimlig rättvise-
            åtgärd att barnavdrag införes även i det svenska beskattningssystemet.
            En-
          </p>
          <pb facs="riksdagen-motions-pdf/data/1961/mot_1961__ak__411/mot_1961__ak__411-003.pdf"/>
          <fw xml:id="i-JDTW2EU3jRswVLMRb5yehH">
            Motioner i Andra kammaren, nr 411 år 1961 3
          </fw>
          <p xml:id="i-FzXPA1ug6GGugrT8CaGh5z">
            ligt vår mening bör därvid förhöjt barnavdrag medgivas fr.o.m.
            tredje barnet. Frågan om den lämpliga storleken av sådana avdrag
            m. m. bör bli före- mål för snar utredning. Uppenbarligen kan
            ett införande i vårt skattesystem av barnavdrag komma att påverka
            ställningstagandet till nuvarande barnbidrag, såväl vad gäller
            utformning som i fråga om storlek. Därest skatteavvägningen mellan
            barnlösa familjer och barnfamiljer får ett följdriktigt uttryck
            genom åter- införande av barnavdrag, måste — i varje fall i vissa
            inkomstlägen — be- hovet av särskilda bidrag från statens sida
            för underlättande av barnförsörj- ningen bli väsentligt mindre
            än nu. Det förefaller oss rimligt, att man då låter barnbidraget
            utgå efter en med inkomstens stegring fallande skala, innebärande
            att bidraget efter hand nedgår till noll. Den lämpliga utformningen
            av en sådan linje kan givetvis inte bedömas utan särskild utredning.
            Vi förordar att en sådan snarast företages. Den under föregående
            år tillsatta allmänna skatteberedningen har enligt sina direktiv
            att bl. a. ta upp frågan om fördelningen av skattebördan mel-
            lan barnfamiljer och övriga. Denna beredning bör enligt vår mening
            få upp- draget att snarast utarbeta förslag till en lösning av
            barnfamiljernas skatte- problem. Vi hemställer därför, att riksdagen
            måtte i skrivelse till Kungl. Maj:t hemställa, att allmänna skatteberedningen
            skall få i uppdrag att, med beaktande av vad i motionen anförts,
            så snart ske kan fram- lägga förslag om barnavdrag vid beskattningen.
          </p>
          <p xml:id="i-7tubpDSX8DU866hRMWSMdn" type="date">
            Stockholm den 26 januari 1961
          </p>
          <p xml:id="i-34Ltq7CFxTnzm93hH33Lpr">
            Jarl Hjalmarson
          </p>
          <p xml:id="i-Nm3aC9KpqoLzpH7F1CxZev">
            Gunnar Heckscher Ernst V. Staxäng Tage Magnusson i Borås Carl
            Östlund T. G. von Seth Eric Nilsson
          </p>
          <p xml:id="i-Lzsj6nkBLkKhNgQKzxm3w8">
            i Svalöv
          </p>
        </div>
      </div>
    </body>
  </text>
</TEI>
