<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--02066">
  <teiHeader>
    <fileDesc>
      <titleStmt>
        <title>med anledning av proposition 1979/80:150 med förslag till slutlig reglering av statsbudgeten för budgetåret 1980/81, m. m. (kompletteringsproposition)</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80:150 med förslag till slutlig reglering av statsbudgeten för budgetåret 1980/81, m. m. (kompletteringsproposition)</title>
          <idno type="rdwebb">G3022066</idno>
          <rs type="number">2066</rs>
          <ref type="dokument_url_text">http://data.riksdagen.se/dokument/G3022066/text</ref>
          <ref type="dokument_url_html">http://data.riksdagen.se/dokument/G3022066</ref>
          <ref type="dokumentstatus_url_xml">http://data.riksdagen.se/dokumentstatus/G3022066</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RHX5pvyBkqZQ99Ff2hUyBN" type="signed"/>
        <correspContext corresp="i-RHX5pvyBkqZQ99Ff2hUyBN">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__2066/mot_197980__2066-001.pdf"/>
      <fw xml:id="i-UGCwb9eiQJdDbCBNzKdLbW">
        Motion 1979/80:2066
      </fw>
      <div xml:id="i-3tNyeBKZimH4cQKcdiWaWd" type="motHeader">
        <div xml:id="i-9wzBjWrSbFVstb3zGDDUt9" type="motTitle"/>
        <div xml:id="i-NCHaZRfagMDNTPHFm1kBYx" type="motSubmissionInfo"/>
      </div>
      <div xml:id="i-CpVPoEi6MKm9YQR4Z3M27r" type="motBody">
        <div xml:id="i-6hRqyyafCGBg1JAkX1WqVy">
          <p xml:id="i-DJy7Xs2mLYuHP1eDvckaeC">
            av Lars Werner m. fl. med anledning av proposition 1979/80:150
            med förslag till slutlig reglering av statsbudgeten för budgetåret
            1980/81, m. m. (komplette- ringsproposition)
          </p>
          <p xml:id="i-V6D5A1ouP8YbX5FAnVbNMM">
            De borgerliga regeringarnas ekonomiska politik har kännetecknats
            av insatser för att åstadkomma en omfördelning till de arbetandes
            nackdel, angrepp på den offentliga sektorns sociala verksamhet,
            åtgärder för att berika kapitalägare och höginkomsttagare. De
            borgerliga regeringarna har skärpt klassamhällets orättvisor.
            De har skapat ett stort underskott i statsbudgeten som leder till
            statsfinansiella problem. Underskottet är till stor del framsprunget
            ur lättnader och förmåner för kapital- och förmögenhets- ägare.
            De försöker möta de kristendenser som kapitalismen för med sig
            med en än mer otyglad kapitalism. Det ekonomiska resultatet av
            snart fyra års borgerligt styre har inneburit försämrade reallöner
            för de lönarbetande. De lönarbetande har i genomsnitt förlorat
            inemot 6 000 kronor i köpkraft. De borgerliga regeringarna har
            på det ekonomiska området gått hand i hand med Svenska arbetsgivareföreningen.
            Taktiken har varit att blåsa upp vissa ekonomiska problem och
            att med all tillgänglig myndighet predika vissa påstådda orsakssamband
            för att motivera omfördelningar till och förmåner för kapitalet.
            Regeringen och SAF har som gemensam filosofi haft att öka företagens
            vinster. Med denna mot de lönarbetande riktade ideologiska kampanj
            som bas har SAF fört en alltmer aggressiv politik mot de anställda.
            Resultatet av denna blev långdragna avtalsförhandlingar och att
            SAF slog till med de mest omfattande stridsåtgärderna hittills
            på svensk arbetsmarknad: en lockout som var riktad mot 750 000
            anställda. De motåtgärder från fackförenings- rörelsen som regeringens
            oci SAF:s lönestoppspolitik föranledde var i jämförelse härmed
            starkt begränsade. Regeringens nu föreliggande förslag till reviderad
            finansplan och reviderat budgetförslag följer dess politiska generallinje:
            för arbetsgivarna mot folket. De riktlinjer som däri förordas
            går ut på nedskärningar av samhällsnyttig verksamhet i den offentliga
            sektorn och att exportföretagens intressen skall gå före allt
            annat. Den kapitalistiska profithushållningen skall ges än friare
            tyglar. I finansplanen radar regeringen upp sex olika ”balansbrister”
            i den svenska ekonomin. Såväl regeringens urval av dessa ”balansbrister”
            som dess föreställningar om dem och den politik som på denna grund
            förordas är typiska för den klasspolitik regeringen bedriver.
            Som en första balansbrist anger regeringen inflationen. Följderna
            av denna
          </p>
          <p xml:id="i-QzsQRfjiLH2iEhzJPUczZE">
            1 Riksdagen 1979/80. 3 saml. Nr 2066-2070
          </p>
          <p xml:id="i-ThdVRcf73p64kBW17Q4vHY">
            Mot. 1979/80 2066-2070
          </p>
          <pb facs="riksdagen-motions-pdf/data/197980/mot_197980__2066/mot_197980__2066-002.pdf"/>
          <fw xml:id="i-McuDxeyGu3LarDDRVEaf8p">
            Mot. 1979/80:2066 Z
          </fw>
          <p xml:id="i-8ZWvwixtktkJhdxau6nJTt">
            - att den innebär inkomst- och förmögenhetsomfördelning, att
            den underminerar folkets levnadsstandard och att den underblåser
            spekulation på bekostnad av bl. a. produktion kan regeringen skildra
            på ett i huvudsak riktigt sätt. Men den vill förlägga inflationens
            orsaker främst till de arbetandes lönekrav och prisstegringarna
            på olja. Härigenom försöker den dölja vad som är inflationens
            huvudorsak och få ett motiv för ytterligare tillbakapressning
            av de arbetandes levnadsnivå. Regeringen behandlar i enlighet
            med hela den borgerliga ideologin på området de arbetande som
            en kostnad för produktionen. Men det är arbetet som är själva
            produktionen. Givetvis måste en del av det som produceras förbrukas
            av de arbetande. Men en kostnad för den samhälleliga produk- tionen
            skulle denna förbrukning vara om de arbetande förbrukade mer än
            vad de skapar. Ur kapitalets synpunkt är det dock annorlunda.
            För kapitalisten finns en konflikt mellan den egna vinsten och
            det han måste betala den som utför produktionen. Ett av de viktigaste
            medlen att öka vinsten är att pressa tillbaka lönerna. Och om
            detta inte går nominellt försöker kapitalägarna att angripa de
            arbetandes reallöner genom att höja priserna. Detta har möjliggjorts
            genom framväxten av de internationella och nationella monopolen.
            Priskonkurren- sen är i hög grad satt ur spel. Ett eller några
            få storföretag dominerar de flesta varumarknader såväl i Sverige
            som i de flesta andra kapitalistiska stater. De är ofta prisledare
            och kontrollerar marknaderna så att de relativt självstän- digt
            sätter sina priser. Häri ligger inflationens huvudorsak i alla
            utvecklade kapitalistiska länder. Antiinflationspolitikens huvuduppgift
            borde således vara att kringskära kapitalägarnas ekonomiska övertag
            och prisuppskörtningar. När den bor- gerliga ideologin så ensidigt
            propagerar att de arbetandes löner är en kostnad, som skapar bekymmer
            för samhällsekonomin, glömmer den att de arbetandes löner är detsamma
            som efterfrågan på produktionen. Kan inte folket köpa något får
            kapitalisterna inte heller något sålt. En hemmamark- nad är vidare
            en förutsättning för export. Den andra balansbrist regeringen
            anför är underskottet i bytesbalansen. Det finns förvisso häri
            problem, men från borgerligt håll används också bytesbalansunderskottet
            som skrämselpropaganda för att ställa exportkapi- talets intressen
            i centrum och angripa de lönarbetande. Med tanke på de kraftiga
            oljeprisstegringarna är ett bytesbalansunderskott ganska naturligt.
            Sverige tycks här dock ha det bättre beställt än de väst-europeiska
            länderna i allmänhet. Många stora svenska företag torde t. ex.
            stå på plus — dvs. ha större fordringar än skulder — gentemot
            utlandet. Beräknas Sveriges samlade utlandsskuld som kumulerade
            bytesbalansvärden är situationen i ett historiskt perspektiv på
            intet vis alarmerande. 1913 motsvarade den på så sätt beräknade
            utlandsskulden mellan hälften och två tredjedelar av BNP, medan
            den nu motsvarar ca 4 96. Till saken hör också att Sveriges guldreserv
            bokförs till ett starkt underskattat belopp.
          </p>
          <pb facs="riksdagen-motions-pdf/data/197980/mot_197980__2066/mot_197980__2066-003.pdf"/>
          <fw xml:id="i-79SCzGtRTM2GsSZZ4rZKkZ">
            Mot. 1979/80:2066 3
          </fw>
          <p xml:id="i-H28xHyLDsgv8rb6X45ixMd">
            Den tredje balansbrist regeringen drar fram är underskottet i
            statens budget. För kalenderåret 1980 beräknas statens utgifter
            vara 40 520 milj. kr. större än inkomsterna. Därtill kommer statens
            utlåningsverksamhet som belöper sig till 14,5 miljarder kronor.
            Man anger sålunda underskottet till ca 55 miljarder kronor. Mot
            detta sätt att beräkna underskottet har rests allvarliga invändningar.
            Beräkningen grundar sig på kassaboksmässiga transaktioner och
            säger inget om den offentliga sektorns totala effekt på ekonomin,
            vilket är det stabiliseringspolitiskt intressanta. Statens utlåning
            är ju ingen kostnad utan ger staten en fordran på låntagarna samt
            ränteinkomster under den tid lånen ligger ute. Denna verksamhet
            har inget att göra med budgetunderskottet, som är skillnaden mellan
            utgifter och intäkter. Vidare balanserar socialförsäkringssektorn
            — som enligt nationalbudgeten inte är någon självständig ekonomisk
            delsektor utan en ”statistisk konstruktion som svarar mot internationell
            praxis” — positivt. Den tar in ca 18,3 miljarder kronor mer än
            den betalar ut. Därtill är kommunernas sammanlagda balans positiv
            med nära 1 miljard kronor. Den samlade offentliga sektorns underskott
            år således drygt 21 miljarder kronor, vilket motsvarar 4,8 20
            av BNP. Ett budgetunderskott kan ses som en investering, som ett
            medel att sätta fart på ekonomin, så att den uppnår ett läge av
            full sysselsättning och att ekonomins kapacitet fullt ut utnyttjas.
            Trots att vi kan anses vara inne i en högkonjunktur utnyttjas
            den svenska produktionskapaciteten inte fullt. Den outnyttjade
            produktionskapaciteten kan grovt uppskattas till 20-30 miljar-
            der kronor. Detta kan tolkas så att budgetunderskottet antingen
            är felaktigt sammansatt eller att det är för litet. Det krävs
            en ökad ekonomisk aktivitet för växande produktion och inkomster
            för att statsfinanserna skall förbätt- ras. I detta läge är den
            av regeringen aviserade nedskärningen av de offentliga utgifterna
            med 7 (9) miljarder kronor direkt felaktig. Den ekonomiska aktiviteten
            i samhället är för låg, och även om det för närvarande inte tycks
            bli en omedelbar konjunkturnedgång kommer en sådan sannolikt att
            börja kännas av innan det stundande budgetåret är till ända. Detta
            kommer att ytterligare minska kapacitetsutnyttjandet i ekonomin.
            Nedskärningen som regeringen aviserat kommer då att bidra till
            en förvärrad ekonomisk situation med minskad efterfrågan, minskad
            produktion, minskade inkomster och ett svårare finansiellt läge
            för den offentliga sektorn som följd. Kortsynt politik är sällan
            klok. Men regeringens politik utmärks inte bara av kortsynthet.
            Även om den är förtegen om den närmare utformningen av nedskärningarna
            torde stå klart att det kommer att handla om förnyade och skärpta
            angrepp på den offentliga sektorns sociala verksamhet. Dessa måste
            tillbakavisas av såväl ekonomiska som sociala skäl. Den drastiska
            ökningen av underskotten i statsbudgeten — som lett till
          </p>
          <pb facs="riksdagen-motions-pdf/data/197980/mot_197980__2066/mot_197980__2066-004.pdf"/>
          <fw xml:id="i-WaeRvfj9SwoqhozjBNZg4R">
            Mot. 1979/80:2066 4
          </fw>
          <p xml:id="i-JSypBCnRoBfG94dNx4B9yi">
            underskott för hela den offentliga sektorn — har inträffat under
            den borgerliga regeringsperioden. De hänger samman med kapitalismens
            allmänna kris och svårigheter men har kraftigt förstärkts av den
            borgerliga fördelningspolitiken med skattelättnader och subventioner
            till höginkomst- tagare och kapitalägare. I detta sammanhang bör
            noteras att de borgerliga regeringarna placerat ökande andelar
            av statsskulden hos privata långivare. Detta har ökat den privata
            förmögenhetsbildningen i samhället och innebär ökade förmögen-
            hetsskillnader. Den fjärde balansbristen finner regeringen i den
            kommunala sektorns snabba expansion. Denna skulle försvåra för
            ”den utlandskonkurrerande sektorn att rekrytera den arbetskraft
            som behövs för att öka produktionen för att återställa en rimlig
            balans i våra utrikesaffärer”, skriver regeringen. Annorlunda
            uttryckt betyder detta att det måste finnas en reservarmé av arbetslösa
            som står på pass för exportindustrins eventuella behov. Angrep-
            pen på den kommunala sektorn är annars led i den borgerliga politiken
            att minska den offentliga sektorn för att vidga privatkapitalets
            utrymme. Borgerligheten attackerar kommunala verksamheter för
            att de antingen skall lösas privat eller för att de skall komma
            att bli profitobjekt för privata intressenter. Härvid angriper
            de bl. a. barnomsorgen — angrepp som skarpt måste tillbakavisas.
            Sådan är filosofin bakom de borgerliga partiernas agerande. Verksamhet
            som inte ger kapitalister profit ser de som improduk- tiv. Sedan
            spelar det ingen roll om verksamheten är till stor nytta för befolkningen.
            Är den ”improduktiv” bör den begränsas. För borgarna går profiten
            före folkets väl. Den femte balansbristen anser regeringen vara
            att den ”utlandskonkurre- rande” sektorn är för liten. Med detta
            menar regeringen att främst exportindustrin måste växa mera; en
            ”exportledd” tillväxt skall vara strategin för en bättre samhällsekonomi.
            Också detta är kortsynt politik. Den svenska industrin är kraftigt
            utlandsberoende. Detta försvårar en självständig och effektiv
            ekonomisk politik. Det rymmer också en strukturell sida av avgörande
            betydelse. Det är viktigt att försvara och utveckla Sverige som
            industrination. Men i den nuvarande utvecklingens banor finns
            här stora faromoment. En ökad satsning på den nuvarande exportstrukturen
            låser fast Sverige i ett starkt beroende av produktion av råvaror
            och halvfabrikat och vissa verkstadspro- dukter. Detta kräver
            en mycket hård och skoningslös exploatering av Sveriges naturtillgångar.
            Det innebär fortsatt hårdsatsning på starkt energi- intensiv produktion,
            vars sysselsättningsmässiga utvecklingsmöjligheter syns starkt
            begränsade. Dessutom leder en ytterligare ökad satsning på den
            nuvarande exportin- riktningen till en fastare låsning av Sveriges
            ekonomiska utvecklingsmöjlig- heter vid en typ av ekonomisk tillväxt
            som frammanats av de stora exportföretagens profitjakt. Det är
            en tillväxt inriktad på hård rovdrift med
          </p>
          <pb facs="riksdagen-motions-pdf/data/197980/mot_197980__2066/mot_197980__2066-005.pdf"/>
          <fw xml:id="i-SwrGHnUtpAz23iJzrZTdLf">
            Mot. 1979/80:2066 | 5
          </fw>
          <p xml:id="i-5ppj7sbB5RgB6HBAfDwpQf">
            människor och natur. Det är en tillväxt som inte ställer befolkningens
            behov i centrum utan har som ledstjärna att maximera kapitalägarnas
            vinster. En ytterligare låsning till den nuvarande exportstrukturen
            måste därför avvisas. Detta innebär dock inte att några drastiska
            förändringar kan göras. Industri- och produktionsstrukturens förändring
            måste ske planmässigt och efter långsiktiga målsättningar för
            att inte skapa svåra — om än tillfälliga — problem. Men å andra
            sidan måste omstruktureringen någon gång börja. Dess första steg
            bör tas genom satsning på olika former av samhällsägd industri
            för att tillgodose samhälleliga behov: utbyggnad av alternativa
            energiproduktionsanläggningar, utbyggnad av den kollektiva trafiken,
            skapande av system för förbättringar av arbetsmiljöer osv. Det
            bör också vara möjligt att med samhälleliga medel starta viss
            importersättande produktion som en inledning till ett minskat
            utrikeshandelsberoende. Samtidigt är det nödvändigt att se över
            den nuvarande utrikeshandeln. Dess sammansättning, länderinriktning
            osv. är helt bestämd av kapitalets intressen. Den sjätte balansbristen
            regeringen anför är Sveriges stora oljeberoende. Att detta utgör
            ett problem råder det stor enighet om. Men det måste ges rätta
            dimensioner. Oljeprisstegringarna från de oljeproducerande länderna
            innebär förvisso viss inkomstomfördelning till deras förmån men
            är inte den huvudorsak till de långsiktiga kristendenserna i den
            utvecklade kapitalistiska världen som det ofta förespeglas — också
            av den svenska regeringen. Det är de multinationella oljekoncernerna
            som bär huvudansvaret för den internatio- nella oljekrisen, och
            dessa multijättar har fortfarande dominansen över oljedistributionen
            till och i Sverige. Ett förstatligande av den privata oljebranschen
            skulle ge Sverige många fördelar. Bl. a. skulle vi lättare kunna
            sluta direktkontrakt med oljeproducerande länder. De direkta handelsför-
            bindelserna med dessa är fortfarande begränsade, och Sveriges
            handelsun- derskott gentemot dessa länder är inte heller så betydande.
            Sverige importerade 1979 för 8,9 miljarder kronor från OPEC-länderna
            och exporterade dit för 5,9 miljarder kronor, ett underskott således
            på 3 miljarder. Som jämförelse kan nämnas att underskottet i Sveriges
            handels- balans gentemot Västtyskland samma år uppgick till 8
            miljarder kronor. Ett minskat oljeberoende måste förverkligas
            genom utvecklande av inhemska förnybara energikällor. Kärnkraften
            är här inget alternativ. Regeringen, som tvivelaktigt tolkat utslaget
            av folkomröstningen så att den genom detta ser sig förpliktad
            att bygga de 11:e och 12:e kärnkraftaggrega- ten, försvårar genom
            utbyggnaden av dessa ordentliga satsningar på utbyggnad av de
            inhemska energikällorna. Regeringen saknar alltså även här en
            riktig politik. Den vill inget göra för att minska Sveriges underordnande
            under de internationella oljetrusterna. Den satsar hårt på kärnkraften
            som också den innebär internationell beroendeställning. Den blockerar
            genom denna satsning utveckling av inhemska förnybara energikällor.
            Genomgången av dessa sex ”balansbris-
          </p>
          <pb facs="riksdagen-motions-pdf/data/197980/mot_197980__2066/mot_197980__2066-006.pdf"/>
          <fw xml:id="i-KP6kck2JRUpd6yVAtnTFr6">
            Mot. 1979/80:2066 6
          </fw>
          <p xml:id="i-LA5ccMNfFoibQAnemZ2C8T">
            ter”, den politik som regeringen i realiteten bedriver, och den
            politik de borde föranleda, leder till slutsatsen att regeringens
            allmänna riktlinjer för den ekonomiska politiken, budgetregleringen
            och den kommunala ekono- min icke kan godkännas. Regeringen har
            utöver sina förslag till allmänna riktlinjer en del konkreta yrkanden
            att komma med. I den reviderade finansplanen föreslås att byggnadsarbetare
            från glesbygden skall få ett extra startbidrag om 15 000 kronor
            om de flyttar till Stockholm, där det råder brist på byggnadsarbetare.
            Detta förslag måste förkastas av regionalpolitiska skäl. Dess
            innebörd är att stimulera avfolkningen av glesbygden. Inriktningen
            på politiken måste ju vara den omvända. Det gäller att skapa arbetsplatser
            i de fyra nordliga länen och i Värmlands län. Då det råder brist
            på byggnadsarbetare i Stockholm kunde riksdagen verkningsfullt
            bidra till att lindra läget genom att avbryta ombyggnaden av det
            gamla riksdagshuset, som menligt inverkar på antalet byggnadsarbetare
            som skulle kunna ägna sig åt bostads- och annat nyttigt byggande.
            Under rubriken omprövning och omprioritering vill regeringen bl.
            a. lämna öppet för ökad avgiftsfinansiering. Den vill också att
            RRV skall utreda konsekvenserna av olika ledighetsregler. Slutsatsen
            är att den omprövning och omprioritering regeringen förordar är
            försök att förbereda social nedrustning och att hjälpligt dölja
            detta inom olika statliga verk. Även om omprövningar och omprioriteringar
            inom den statliga verksamheten säkert behövs är huvudlinjen i
            regeringens propåer sådana att dessa icke bör godkännas. Storfinansen
            och regeringen genomför tillsammans en orättfärdig politik gentemot
            de arbetande. Koncentrationen av förmögenheter och makt ökar i
            det svenska samhället. Den regionala obalansen förstärks. Spekulation
            och ekonomisk brottslighet omsätter allt större belopp och skadar
            samhällseko- nomin. De arbetandes reallöner har sänkts och angrips
            alltjämt, trots att arbetarrörelsen i kamp lyckats förhindra ett
            lönestopp. Arbetsplatser läggs ned samtidigt som valuta- och kapitalexporten
            fortsätter på hög nivå. Miljön vandaliseras. Den sociala tryggheten
            angrips. Naturtillgångarna förslösas. Människor slås ut. Kapitalismen
            kan inte skapa social och ekonomisk trygghet. Den kan inte förverkliga
            allas rätt till arbete. Kriser, rofferi, klassorättvisor, utslagning
            liggeri själva systemet. En ny och annorlunda utveckling kräver
            att kapitalets makt angrips och att dess system avskaffas. Framtiden
            kräver en planerad hushållning med samhällets tillgångar, en produktion
            styrd av de arbetande så att maskinerna omvandlas från medel för
            utsugning till hjälpmedel åt de arbetande, en produktion vars
            utveckling leds av befolkningens behov och inte av enskilda kapitalisters
            profitjakt. Politiken under 1980-talet måste följa denna inriktning.
            Storfinansens makt måste angripas och brytas. För att bekämpa
            inflation och regeringens omfördelning till höginkomsttagare och
            kapitalägare, för kampen för rätt till
          </p>
          <pb facs="riksdagen-motions-pdf/data/197980/mot_197980__2066/mot_197980__2066-007.pdf"/>
          <fw xml:id="i-76Kja9KqjkZdYnCrVE12DN">
            Mot. 1979/80:2066 7
          </fw>
          <p xml:id="i-WuggzQHCmCCiwToZiLSBvD">
            arbete framstår nu följande krav som nödvändiga: 1. Prisstopp
            under 12 månader. Detta är en omedelbar åtgärd mot inflationen.
            Det är också en nödvändighet för att nivån på de nådda avtalen
            på arbetsmarknaden inte genast kommer att visa sig helt otillräckliga
            att mota ytterligare reallöneförsämringar. 2. En bostadspolitik
            för sänkta hyror. Den bostadspolitiska verkligheten visar att
            de av riksdagen fastställda bostadspolitiska målen inte kunnat
            upprätthållas under de borgerliga regeringarna. Klyftorna mellan
            bostads- politikens vinnare och förlorare har vuxit, och de förmögenhetsklyftor
            som under 1970-talet skapats genom boendet är sannolikt större
            än dem som löneskillnader gett upphov till. 1970-talets utveckling
            med ökad hyresutplundring, nya hyreshöjningskrav som är större
            än någonsin — 200-250 kr. per månad för en trerumslägenhet — och
            ständigt ökade bidrag till ägare av småhus — beräknat skattebortfall
            är för år 1980 9 miljarder kronor — har förstärkt de ekonomiska
            skillnaderna mellan olika grupper och boende med olika upplåtelseformer.
            Nu måste snabba åtgärder vidtas för att stoppa hyreshöjningarna,
            sänka boendekostnaderna för hyresgästerna och åstadkomma en omfördelning
            av subventionerna inom bostadssektorn genom att medel överföres
            från ägare- till hyressektorn. Ett riktat statligt stöd till de
            kommunala bostadsföretagen, prisstopp och prissänkningar på byggnadsmaterial,
            slopad moms på bostäder, fortsatta underhålls- och hyresförlustlån,
            lägre ränta och längre amorteringstider på bostadslån till allmännyttiga
            bostadsföretag är sådana konkreta åtgärder som måste genomföras
            före årsskiftet 1980-1981. Detta måste ske i avvaktan på mera
            långsiktiga åtgärder mot all spekulation och alla orättvisor på
            bostadsmarknaden. 3. En skattepolitik som stöder kravet om en
            rättvis inkomstfördelning. Regeringens skattepolitik har varit
            utpräglad klasspolitik. Den har under- stött höginkomsttagare
            och spekulation. Det är nödvändigt att skattepoliti- ken läggs
            om. Härvid bör indexregleringen av skatteskalorna slopas, förmögenhetsskatten
            skärpas och realisationsvinsterna beskattas lika hårt som andra
            inkomster. Regeringen har utalat att 25 26 av företagens vinster
            skall avsättas på särskilda investeringsfondskonton i riksbanken.
            Detta förslag bör komplet- teras. Dessa investeringsfonder bör
            övertas av samhället och bilda en grundplåt i en samhällsägd fond
            som skall användas för ett samhälleligt industrialiseringsprogram.
            4. Progressiv samhällelig industrialiseringspolitik. För att bryta
            minsk- ningen av industrijobb i Sverige och ha beredskap inför
            kommande lågkonjunktur och sysselsättningskris bör omedelbart
            arbete igångsättas med ett program för samhällsägda industrier.
            En grundplåt för ett sådant program skapas genom en samhällsägd
            fond, såsom ovan förordats. Det samhällsägda industriprogrammet
            bör inriktas på industrier som tillgodoser samhälleliga
          </p>
          <pb facs="riksdagen-motions-pdf/data/197980/mot_197980__2066/mot_197980__2066-008.pdf"/>
          <fw xml:id="i-WFAzPt9EHDKFZMiN9Vb3v5">
            Mot. 1979/80:2066 8
          </fw>
          <p xml:id="i-YSYRP2UyvitkKGaWgMGeC9">
            behov: kollektiv trafik, alternativa energiproduktionsanläggningar,
            system
          </p>
          <p xml:id="i-X15JGWUxsfv3YqeUpWJiFZ">
            för förbättringar av arbetsmiljöer. Härigenom får programmet
            en grund i efterfrågan från samhället.
          </p>
          <p xml:id="i-F1uA9DcteSw3F5kUX1bnrQ">
            Hemställan
          </p>
          <p xml:id="i-WH5MwtAN4n5SWjGzmaKaQa">
            Med hänvisning till ovanstående föreslås att riksdagen beslutar
          </p>
          <p xml:id="i-R6p8k6C2r7n9YStRbKWtfQ">
            1.
          </p>
          <p xml:id="i-4yhAZRB1GZc6HmmaCELyEw">
            10.
          </p>
          <p xml:id="i-CMUp9j7MWjHkY9E3ff9Ur6">
            11,
          </p>
          <p xml:id="i-15Fp9skpRb4tRt6h1KsKZ9">
            12.
          </p>
          <p xml:id="i-Xn1arzmQMUuQ693DAAycXg">
            att godkänna de allmänna riktlinjer för den ekonomiska politiken
            som förordas i motionen och avslå regeringens förslag i motsvarande
            del, att avslå förslaget i den reviderade finansplanen till extra
            starthjälp till vissa byggnadsarbetare, att godkänna de allmänna
            riktlinjer för budgetpolitiken som förordas i motionen och avslå
            regeringens förslag i motsvarande del, att avslå regeringens förslag
            till riktlinjer för den kommunala ekonomin, att avslå regeringens
            riktlinjer för omprövningar och ompriori- teringar av statlig
            och statsfinansierad verksamhet, att som sin mening ge regeringen
            till känna vad som anförts i motionen om de av regeringen aviserade
            nedskärningarna av statsutgifterna, att uttala att prisstopp skall
            gälla under tolv månader, med priserna den 8 maj som maximipriser,
            att uttala sig för en bostadspolitik för lägre hyror i enlighet
            med vad som anförs i motionen och hos regeringen hemställa om
            erforderliga initiativ, att godkänna i motionen förordade riktlinjer
            för skattepoliti- ken, att upphäva indexregleringen av skatteskalorna
            från den 1 januari 1981, att godkänna vad som i motionen anförs
            om att 25 96 av företagens vinster skall avsättas till en samhällsägd
            investerings- fond för investeringar i samhällsägda industrier
            och hos regeringen hemställa om förslag i enlighet därmed, att
            godkänna vad som anförs i motionen om ett progressivt samhälleligt
            industrialiseringsprogram och hos regeringen hem- ställa om åtgärder
            i enlighet därmed.
          </p>
          <p xml:id="i-XTLN4WM4xcb6VE9JJKn14K" type="date">
            Stockholm den 14 maj 1980
          </p>
          <div xml:id="i-RFRBgxLzAD1vrwjGFHFjhy" type="signatureBlock">
            <list xml:id="i-Vx5WYA3WeDdiLkbsJGsqdm">
              <item xml:id="i-9z41DU7DssymShYfTLLEfp" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-GwZV15Tvqj8uQNGEmCsyEX" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-TrdfpPn2CL7uvNbW48am4z" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-RYSbpTVaBWLqp1Jj9yiFdT" who="i-EQSJnvt3y9r5wULtNbkTNu" type="signature">
                JÖRN SVENSSON (vpk)
              </item>
              <item xml:id="i-43Dn7h6DFGWyDs6jQXjdbz" who="i-Eoor7chig2KkpNDt6f9K2V" type="signature">
                TORE CLAESON (vpk)
              </item>
            </list>
          </div>
        </div>
      </div>
    </body>
  </text>
</TEI>
