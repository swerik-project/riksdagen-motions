<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_425/mot_200506_MJ_425-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ425 pnr: s3408
          </p>
          <p>
            Motion till riksdagen 2005/06:MJ425
          </p>
          <p>
            av Michael Hagberg (s)
          </p>
          <p>
            Projektet Havsresan
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om projektet Havsresan.
          </p>
          <p>
            Motivering
          </p>
          <p>
            Att lösa problemen i havsmiljön är som det står i regeringens
            skrivelse 2004/05:173 En nationell strategi för havsmiljön tvivelsutan
            en av de viktigaste uppgifterna för svensk miljöpolitik. Vi berörs
            alla av havet på ett eller annat sätt. Vi måste anamma ett brett
            angreppssätt för att lösa de problem som finns. Det finns inga
            enskilda lösningar på havsproblem som t.ex. algblomning, oljekatastrofer,
            överfiskning och miljöförstöring. Detsamma gäller för hur vi bäst
            kan ta till vara på den rika naturresurs som havet utgör. Havsmiljökommissionen
            har påpekat det faktum att det inte råder brist på goda förslag
            för att lösa havsproblemen. Problemet ligger i stället i bristande
            genomförande. Naturvårdsverket har givits en samordningsroll och
            det övergripande ansvaret för havsmiljön. Det är positivt om än
            ej tillräckligt. Även utförare och brukare måste försöka samordna
            sitt arbete med andra intressenter. Mer måste göras för att all
            havsförvaltning ska kunna genomsyras av samordning. Ett sätt att
            komplettera Naturvårdsverkets samordningsroll i arbetet med havsmiljön
            är att stödja en fortsättning och utvidgning av projektet Havsresan.
            Under sommaren 2005 har projektet Havsresan genomförts i Skåne
            och Blekinge län. Huvudaktiviteten i projektet har bestått av
            tio träffar på olika platser i länen. Träffarna har fungerat som
            tvärsektoriella forum där deltagare från kommuner, myndigheter,
            universitet, föreningar, ideella organisationer, företag och privatpersoner
            har medverkat på temat havsmiljö. Ett huvudsyfte med de tio forumen
            har varit att visa upp och fokusera på vad som lokalt uppfattas
            som viktigt i havsfrågor. Både lokala problem och möjligheter
            har diskuterats vid dessa träffar. Genom de tio arrangerade
          </p>
          <pb facs="riksdagen-motions-pdf/data/200506/mot_200506_MJ_425/mot_200506_MJ_425-0002.pdf"/>
          <p>
            2005/06:MJ425
          </p>
          <p>
            forumen har man lyckats överbrygga de kommunikationsglapp och
            samordningsbrister mellan intressenter, forskare och myndigheter
            som, enligt Havsmiljökommissionen, annars har varit ett vanligt
            förekommande problem inom havsmiljöarbetet. Projektet Havsresan
            kan bidra till att ett integrerat och tvärsektoriellt angreppssätt
            i havsmiljöarbetet kan uppnås. Därför menar vi att regeringen
            bör stödja en fortsättning av projekt Havsresan i Skåne och Blekinge
            samt stödja en utvidgning av projektet till andra kustlän i landet.
            Ytterligare är det centralt att våra grannländer i Östersjön involveras
            i havsmiljöarbetet. Förvisso finns det redan ett antal grannlandsprojekt
            i gång. Emellertid behöver informations- och kunskapsspridningen
            mellan dessa projekt bli bättre. Plattformerna för att sprida
            nyvunna kunskaper och erfarenheter som har gjorts i havsprojekten
            måste bli fler och vidareutvecklas. Det koncept som projekt Havsresan
            bygger på skulle vara fullt möjligt att exportera till våra grannländer.
            En sådan lösning skulle kraftigt förstärka samordningen av och
            öka kunskaperna om de havsprojekt som genomförs i Östersjöområdet.
            Samarbetet skulle leda till ökad samsyn vilket möjliggör ett mer
            effektivt utnyttjande av den resurs som vårt gemensamma innanhav
            utgör. Vi skulle även bli bättre rustade för att möta de befintliga
            utmaningar som Östersjöns ansatta ekosystem står inför. Vi menar
            att regeringen bör stödja projektet Havsresan i syfte att starta
            upp liknande projekt i våra grannländer i Östersjön.
          </p>
          <p>
            Stockholm den 30 september 2005 Michael Hagberg (s)
          </p>
        </div>
      </div>
    </body>
  </text>
</TEI>
