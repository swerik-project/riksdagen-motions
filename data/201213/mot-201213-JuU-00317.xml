<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00317">
  <teiHeader>
    <fileDesc>
      <titleStmt>
        <title>Ompröva nämndemannasystemet </title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ompröva nämndemannasystemet </title>
          <idno type="rdwebb">H002Ju317</idno>
          <rs type="number">Ju317</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju317/text</ref>
          <ref type="dokument_url_html">http://data.riksdagen.se/dokument/H002Ju317</ref>
          <ref type="dokumentstatus_url_xml">http://data.riksdagen.se/dokumentstatus/H002Ju317</ref>
          <ref type="doc">http://data.riksdagen.se/fil/33A5BC24-77BD-42D6-9BB5-6575A6BE9447</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XcXzKdgVTUXuqH2ZEkQ62T" type="signed"/>
        <correspContext corresp="i-XcXzKdgVTUXuqH2ZEkQ62T">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction type="numbering" xml:id="i-Q89sA16o9pGM1NSCZWS3Gp">
          <date when="2012-10-05"/>
        </correspAction>
        <correspAction type="submission" xml:id="i-7Z8XuNL4bXxTR6cmCF2UYR">
          <date when="2012-10-04"/>
        </correspAction>
        <correspAction type="transfer" xml:id="i-Y5KxHrBrKhZHAfzHyhZVed">
          <date when="2012-10-04"/>
        </correspAction>
        <correspAction type="assigned" xml:id="i-VQpa6wPxDPbjfDhPa5Tqy6"/>
        <correspContext corresp="i-VQpa6wPxDPbjfDhPa5Tqy6">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DNf5EkHAEYoNrivjxSRNkG">
            Förslag till riksdagsbeslut
          </head>
          <p xml:id="i-HiS9H66p81hrCVvHkekFUN">
            Riksdagen tillkännager för regeringen som sin mening vad som
            anförs i motionen om en omprövning av nämndemannasystemet.
          </p>
        </div>
        <div type="motContent">
          <head type="h1" xml:id="i-Cb3sPHGC2NHud338t71ceX">
            Motivering
          </head>
          <p xml:id="i-Mm7XcFBNwE4tUfVLSoeYjB">
            Nästa år vill Sverigedemokraterna minska asyl- och anhöriginvandringen
            med närmare hälften (45 procent). Under 20142016 vill man se en
            minskning med 90 procent jämfört med i dag. Genom att drastiskt
            strypa invandringen till Sverige beräknar Sverigedemokraterna
            spara uppemot 120 miljarder kronor, enligt partiets budgetmotion
            (2012/13:Fi219). Det är ett gigantiskt belopp som motsvarar cirka
            en sjundedel av hela statsbudgeten.
          </p>
          <p xml:id="i-wD2LRBPQtufaNEfA2PNRR">
            Sverigedemokraternas politik är verklighetsfrämmande och går
            därför inte att ta på allvar. Partiets politik har också ett omänskligt
            ansikte, i och med att den betraktar asylsökande och invandrare
            närmast som parasiter i det svenska samhället. Icke desto mindre
            kunde partiet ikraft av sin valframgång redan förra mandatperioden
            nominera ett 20-tal nämndemän bara i den skånska migrationsdomstolen.
            Efter valet 2010, då Sverigedemokraterna storleksmässigt passerade
            såväl Vänsterpartiet som Kristdemokraterna, har SD:s nämndemän
            ökat väsentligt över hela riket. Förståelig kritik har riktats
            mot att asylsökande kan få sina öden lagda i händerna på nämndemän
            som sympatiserar med ett uttalat invandringsfientligt parti. Kalkylerna
            i partiets budgetmotion ger ytterligare näring åt den kritiken.
            Politiker och andra som tidigare har försvarat ordningen med politiskt
            nominerade nämndemän måste nu börja inse dess nackdelar.
          </p>
          <p xml:id="i-QTrVcBFoyzHEYZxz9d2YDR">
            I ett system som innebär att sverigedemokrater och till och med
            nationaldemokrater har rätt att nominera sitt partifolk som lekmannadomare,
            rubbas människors förtroende inte bara för migrationsprocessen
            utan för det svenska rättssystemet och rättskipningen i stort.
            Men från demokratisk synpunkt vore det fel att på förhand sortera
            bort vissa partiers företrädare. På samma sätt som Moderaterna
            och andra partier har rätt att nominera sina partimedlemmar som
            nämndemän, måste även extrempartier till höger och vänster ha
            den möjligheten, förutsatt att partierna har fått tillräckligt
            många röster i fria och demokratiska val.
          </p>
          <p xml:id="i-Kaj1YhLNXeSTKcLJMv2SQG">
            Nämndemannainstitutets förespråkare brukar hävda att de politiskt
            nominerade nämndemännen står för folkligt förnuft, medborgerliga
            värderingar, mångfald och demokratisk legitimitet samt bidrar
            till att tillgodose medborgarnas intresse av insyn i den dömande
            verksamheten.
          </p>
          <p xml:id="i-AYwrtp7XiVfu4zsxdKNagu">
            Dessa argument är falska och sprids framför allt av dem som menar
            att politiken ska stå över juridiken, en gammal dålig socialdemokratisk
            tanke. Menar man i stället att landet mår väl av en självständig
            domarmakt, lydande under lagarna men fristående från den politiska
            makten, är det svårt att argumentera för systemet med politiskt
            tillsatta lekmannadomare. Folkligt förnuft i alla ära, men sådant
            kan också vara kryddat med fördomar, intolerans och rasism.
          </p>
          <p xml:id="i-LE6kNkNV3h7NecGcdHBZ58">
            Att nämndemän förbättrar medborgarnas insyn i rättsprocessen,
            låter tryggt och bra. Mer oklart är på vilket sätt insynen verkligen
            blir bättre, särskilt med tanke på att nämndemän i likhet med
            yrkesdomare är förbjudna att yppa vad som har sagts under domstolens
            överläggningar. Talet om medborgerliga värderingar och mångfald
            håller heller inte eftersom det av naturliga skäl aldrig går att
            få en representativ sammansättning inom grupper av två eller tre
            nämndemän.
          </p>
          <p xml:id="i-BfdmnWj7CSouyhHRT3kWiL">
            Trots nämndemannasystemets nackdelar från förtroende- och rättssäkerhetssynpunkt
            har utvecklingen gått i motsatt riktning. Nämndemännen har fått
            individuell rösträtt och representation även i hovrätterna och
            kammarrätterna. Bakom dessa reformer, som infördes på 1970-talet,
            låg en socialdemokrati som av ideologiska skäl ville säkra ett
            politiskt inflytande över den formellt självständiga domarmakten.
            Resultatet har blivit ett allt större antal domar där juridiskt
            oskolade och politiskt väderkänsliga nämndemän på grumliga skäl,
            med eller utan uttalat rasistiska åsikter, överröstar de professionella
            domarna som har övat upp en särskild skicklighet när det gäller
            sådant som bevisvärdering, lagtolkning och bedömning av prejudikat.
          </p>
          <p xml:id="i-X763VRBMzCfebSC2HdPTj2">
            Hittills har den politiska viljan saknats att i grunden reformera
            nämndemannasystemet. Än mindre har den politiska viljan funnits
            att avskaffa systemet och överlåta den dömande verksamheten till
            män och kvinnor som är utbildade för uppgiften och som står fria
            från uttalat partipolitiska bindningar.
          </p>
          <p xml:id="i-82pUHBSHtnySEBAzz8WnJU">
            Den av regeringen påbörjade översynen av nämndemannasystemet
            (dir. 2012:51) är välkommen. Regeringen har helt klart tagit till
            sig av kritiken som på senare tid har framförts i samhällsdebatten
            mot systemet också från domarhåll. Utredningen kan bli en god
            början. Men om ansträngningarna att upprätthålla allmänhetens
            förtroende för våra domstolar ska uppfattas som allvarligt menade
            bör direktiven utvidgas. Från legitimitetssynpunkt räcker det
            knappast att utredaren ska tydliggöra att nämndemannauppdraget
            inte är politiskt, när de politiska partierna alltjämt ska kunna
            nominera sina egna företrädare till nämndemän, med åtföljande
            rättsosäkerhet och förtroendeskador för rättsväsendet. Sverigedemokraternas
            och Nationaldemokraternas valframgångar har blixtbelyst behovet.
          </p>
          <p xml:id="i-J39AvAhWGBwjTkwjjpLfHG">
            Därutöver bör nämndemännens inflytande över rättskipningen minskas
            överlag. Detta kan ske genom en återgång till ordningen med kollektiv
            rösträtt som gällde fram till 1982 i tingsrätterna och 1976 i
            hovrätt och kammarrätt. En annan möjlighet kan vara att låta domstolen
            själv avgöra vilka mål som lämpar sig för medverkan av nämndemän.
          </p>
          <p xml:id="i-Y93LWVSu2vCiY371CHWA3a">
            Vidare bör en omprövning ske om nämndemannasystemet alls ska
            finnas kvar.
          </p>
        </div>
        <div type="motSignatures">
          <list>
            <item xml:id="i-Uw3dncBqYs9raZdUDZQHY8">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
