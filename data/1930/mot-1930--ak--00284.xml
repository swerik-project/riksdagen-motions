<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__284/mot_1930__ak__284-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 284. 11
          </p>
          <p>
            Nr 284.
          </p>
          <p>
            Av herr Sköld m. fl., angående verkställande hösten 1930 av en
            svinräkning.
          </p>
          <p>
            I fråga om alla varor, vilkas prisbildning påverkas av den fria
            konkurrensen, växlar prisnivån i allmänhet mellan perioder av
            högre och lägre priser. God efterfrågan med goda priser lockar
            till utökad produktion. Den stigande till- gången leder så småningom
            till övermättnad på marknaden, tillgången balan- serar efterfrågan,
            ja, blir större. De höga priserna förbytas under denna pro- cess
            från höga i låga. De låga priserna i sin tur leda till återigen
            förminskad produktion med försvagad tillgång, och efter någon
            tid fyller tillgången icke efterfrågan och priserna bli höga igen.
            De låga priserna innebära dåliga konjunkturer, ja, kris för producenten.
            Om han icke kan bedöma prisutvecklingen utan har sin produktion
            så ordnad, att den icke kan krympas samman, då bottenpriserna
            inträda, uppstå stora för- luster. Och den, som icke har möjlighet
            att bedöma, när priserna nå toppen, och därför icke har förmåga
            att utöka produktionen, är ur stånd att utnyttja hög- konjunkturen.
            Därför strävar man också inom det ekonomiska livet att få en sådan
            överblick över produktionens storlek vid varje tillfälle, att
            förhållandet mellan tillgång och efterfrågan kan bedömas och produktionen
            anpassas efter behovet. I samma mån, som man kan få produktionens
            storlek att motsvara det behov, den har att tillfredsställa, utjämnas
            prisfluktuationerna, skillnaden mellan hög- och lågkonjunktur
            utplånas och prisläget förblir stabilt. Inom jordbrukets område
            framträder växlingarna mellan hög- och lågkon- junktur icke så
            klart och regelbundet i fråga om någon annan produkt som fläsk.
            Stigande priser leda här ständigt till en starkt utökad produktion,
            vil- ken till sist övermättar marknaden, varefter prisfallet inträder
            och produktio- nen krympes samman på nytt. Sålunda rådde från
            och med hösten 1927 till sommaren 1928 en mycket utpräglad lågkonjunktur.
            Då det behöves en tidrymd av bortemot ett år för att kunna genomföra
            en mera betydande förändring av fläskproduktionens omfattning,
            är det icke underligt, att en stor mängd jord- brukare voro nödsakade
            att upprätthålla en så stor fläskproduktion under denna tid, att
            de drabbades av betydande förluster. Efter ovan angivna tid inträdde
            ånyo en starkt utpräglad högkonjunktur, icke minst beroende därpå,
            att låg- konjunkturen skrämt till en stark inskränkning i fläskproduktionen.
            Denna hög-
          </p>
          <pb facs="riksdagen-motions-pdf/data/1930/mot_1930__ak__284/mot_1930__ak__284-002.pdf"/>
          <p>
            12 Motioner i Andra kammaren, Nr 284.
          </p>
          <p>
            konjunktur är nu i utdöende och en period av låga priser i antågande.
            Jordbru- karna ana detta men äro i hög grad urståndsatta att med
            större säkerhet bedöma utvecklingen. Det är därför tydligt, att
            om det finnes något område, där producenterna borde försöka skaffa
            sig möjlighet att följa produktionsutvecklingen för att därigenom
            få möjlighet att bringa produktionens storlek i så nära överensstäm-
            melse med behovet som möjligt för att få produktion och priser
            stabila, är det på fläskproduktionens. Men var och en förstår,
            att det är bra mycket lättare för ett fåtal stora industriföretag
            att medelst egna anordningar förskaffa sig överblick över marknad
            och produktion än vad det är för de fläskproducerande jordbrukarna,
            detta så mycket mera, som fläskmarknaden är i verklig mening en
            världsmarknad och produktionen äger rum i ett flertal länder.
            För att den nödiga överblicken här skall kunna skapas, är det
            nödvändigt, att det allmänna medelst sin förvaltningsapparat lämnar
            en hjälpande hand. Framför allt är det nödvändigt, att det genom
            ofta återupprepade räkningar av svinbeståndet göres möjligt att
            bedöma svinstockens utveckling. I ökningen resp. minskningen av
            framförallt modersuggornas men även av gödsvinens och smågrisarnas
            antal kan utläsas rätt goda besked om konjunkturutvecklingen.
            Detta är erkänt i de flesta länder, där svinskötsel av någon betydelse
            före- kommer, varför också årliga svinräkningar företagas. Men
            vårt land ligger här efter. Vår jordbruksstatistik har överhuvudtaget
            varit av rätt så dålig beskaffen- het. En förändring till det
            bättre härutinnan inträder väl, så snart de 1927 påbör- jade jordbruksräkningarna
            börja att avsätta praktiska resultat. Men dessa jord- bruksräkning
            insamlades materialet på hösten 1927, men resultatet, i vad här
            bruksräkning insamlades materialet på hösten 1927 men resultatet,
            i vad här gäller, offentliggjordes först mer än ett år därefter.
            Dessutom äga dessa jord- bruksräkningar icke rum varje år. De
            svinräkningar vi behöva, måste genomföras 1 ett betydligt snabbare
            tempo. Att så också kan ske, visar erfarenheten från våra grannländer.
            I Tyskland har man en svinräkning den 1 december varje år. Men
            med hänsyn till behovet av ännu tätare uppgifter ha under 1929
            utförts två extra svinräkningar, en den 1 juni och en den 2 september.
            De preliminära resultaten från sistnämnda svinräkning publicerades
            redan den 5 oktober, sålunda efter nätt och jämt en månad. I Danmark,
            där årliga jordbruksräkningar verkställas, insam- lades uppgifter
            till en omfattande »areal- og kreaturtelling»&gt; den 15 juli 1929.
            Den 23 augusti publicerades de preliminära resultaten, i vad avsåg
            svinbestån- det, och den 7 oktober förelågo de definitiva uppgifterna
            för hela kreatursbe- ståndet. Vad nu anförts torde visa, att det
            mycket väl låter sig göra att verk- ställa dylika svinräkningar
            så, att resultaten bli tillgängliga inom sådan tid, att de kunna
            vara vägledande för ett bedömande av konjunkturutvecklingen. Vad
            insamlandet av material beträffar, tillgick detta vid nyssnämnda
            danska Jordbruksräkning så, att blanketter till ifyllande utsändes
            från statistiska de- partementet till alla kommunala råd. Blanketterna
            hade form av listor, där varje brukningsdel upptog en rad. Dessa
            listor ifylldes av det kommunala rådets med-
          </p>
          <pb facs="riksdagen-motions-pdf/data/1930/mot_1930__ak__284/mot_1930__ak__284-003.pdf"/>
          <p>
            Motioner i Andra kammaren, Nr 284. 13
          </p>
          <p>
            lemmar eller andra tillförlitliga personer efter hänvändelse
            till de enskilda jordbrukarna, varefter resultaten av räkningen
            inom varje kommun samman- räknades av det kommunala rådet före
            listornas insändande till statistiska de- partementet. Det är
            givet, att detta tillvägagångssätt pålade de kommunala myndigheterna
            mycket arbete. Men det är troligen genom denna decentralisation
            av arbetet, det blivit möjligt att så snabbt bringa resultaten
            till allmänhetens kännedom. Det är trängande nödvändigt, att även
            här i landet vidtagas åtgärder för ge- nomförande av åtminstone
            årliga svinräkningar, för att även det svenska svin- beståndets
            utveckling skall kunna följas och sålunda jordbrukarna givas möjlig-
            het att bättre än vad nu är möjligt bedöma konjunkturutvecklingen.
            Givetvis kunna många av de skäl, som här anförts för årliga svinräkningar,
            även åbe- ropas för en årlig räkning av hela kreatursbeståndet.
            Men då ingen annan anima- lisk produkt företer så fasta marknadsförhållanden
            som fläsket, torde möjlig- heterna att bedöma konjunkturerna icke
            heller vara så goda, varför behovet av en ständig översikt icke
            är lika trängande. Då det är att vänta, att jordbruks- utredningen
            upptager hela denna fråga till ett allvarligt beprövande, ha vi
            an- sett oss för närvarande kunna begränsa vår framställning till
            att allenast gälla svinräkningarna. Att vi icke anse, att det
            beträffande dessa går att avvakta utredningens arbete, beror därpå,
            att det dels är fullt klart, vilket praktiskt behov det här gäller
            att fylla, och dels därpå, att det med största sannolikhet kan
            förutsägas, att en omsvängning i konjunkturläget är förestående.
            Erfaren- heterna för de sist förflutna tre åren giva så tydligt
            vid handen, att det varit till stor skada för det svenska jordbruket,
            att icke årliga svinräkningar redan införts. Något ytterligare
            dröjsmål är därför icke tillrådligt. På grund av ovan angivna
            omständigheter anse vi det ej heller tillfyilest med att riksdagen
            hos Kungl. Maj:t anhåller om utredning i ämnet. Enligt vårt förmenande
            bör en svinräkning verkställas redan instundande höst. Någon mera
            långvarig utredning torde icke behövas för sakens realiserande,
            då man har er- farenheter dels från 1927 års jordbruksräkning
            och dels från grannländerna att bygga på. Det synes oss därför
            möjligt, att riksdagen direkt kan hos Kungl. Maj:t hemställa om
            företagande efter nödig utredning av en svinräkning hösten 1930.
            Om formerna för en dylik räkning torde riksdagen icke behöva yttra
            sig. utom att det kanske borde uttalas, att med hänsyn till räkningens
            ringa omfatt- ning och enkla natur det ej kan anses uteslutet,
            att materialinsamlingen liksom i Danmark uppdrages å de kommunala
            myndigheterna, här närmast kommunal- nämnden. Ävenledes kunde
            måhända ifrågasättas, om ej Norrland borde för att förminska den
            erforderliga apparaten undantagas vid räkningen, då väl i denna
            del av landet någon mera betydande fläskproduktion för marknaden
            ännu icke förekommer. Däremot torde riksdagen böra uttala vissa
            önskemål i övrigt beträffande svin- räkningen. Sålunda böra uppgifterna
            vara insamlade så tidigt, att de kunna insändas till statistiska
            centralbyrån senast den 15 september. Detta datum bör
          </p>
          <pb facs="riksdagen-motions-pdf/data/1930/mot_1930__ak__284/mot_1930__ak__284-004.pdf"/>
          <p>
            14 Motioner i Andra kammaren, Nr 284.
          </p>
          <p>
            väljas för att få samma tidpunkt som för Jordbruksräkningarna.
            Vidare bör för- utsättas, att preliminära uppgifter offentliggöras
            senast den 1 november och definitiva senast den 15 december. Vidkommande
            slutligen det belopp, som bör ställas till Kungl. Maj:ts för-
            fogande för här förordade svinräkning, är det givetvis för oss
            omöjligt att i detta avseende förebringa tillfredsställande utredning.
            Men om man utgår ifrån, att själva insamlandet av uppgifterna
            sker kostnadsfritt för statskassan, och vidare förutsätter, att
            bearbetningen endast omfattar uppdelning av svinbestån- det i
            fargaltar, modersuggor, gödsvin över tre månader och grisar under
            tre månader samt efter större mera enhetliga produktionsområden,
            synes ett belopp av 30,000 kronor kunna anses tillfyllest. På
            grund av kostnadsberäkningens osäkerhet torde dock anslaget böra
            givas förslagsanslags natur. Det torde kunna förutsättas, att
            om riksdagen i överensstämmelse med vad här föreslagits beslutar
            om en svinräkning under 1930, Kungl. Maj:t skall i ve- derbörlig
            ordning förelägga riksdagen förslag till svinräkningar under därefter
            följande år. Med stöd av vad sålunda anförts, hemställa vi,
          </p>
          <p>
            att riksdagen ville dels hos Kungl. Maj:t anhålla om verk- ställande
            hösten 1930 av en svinräkning i överensstämmelse med i denna motion
            angivna riktlinjer, dels ock för detta ända- mål anvisa ett extra
            förslagsanslag av kronor 30,000.
          </p>
          <p>
            Stockholm den 21 januari 1930.
          </p>
          <p>
            Per Edvin Sköld. Axel Pehrsson. Nils Månsson. Johan Jönsson.
            Sv. Bengtsson Nestor Hammarlund. i Norup. N. Björk, Anders Paulsen.
            Janne Nilsson,
          </p>
          <p>
            Tryde. Hörby.
          </p>
        </div>
      </div>
    </body>
  </text>
</TEI>
