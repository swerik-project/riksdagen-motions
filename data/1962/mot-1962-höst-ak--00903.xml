<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962_höst_ak__903/mot_1962_höst_ak__903-001.pdf"/>
      <div type="motHeader" xml:id="i-PzZZH3JSL7jq1g7zgnwquY">
        <div type="motTitle" xml:id="i-Rs5SxhBm7KptkyMKuZQpZK"/>
        <div type="motSubmissionInfo" xml:id="i-EcWRL9fKjmqr9QiP2dvAQZ"/>
      </div>
      <div type="motBody" xml:id="i-4F7z6YEcTjMTDy27sUj2VH">
        <div xml:id="i-bdfu6RzKiwsCAESAMr3Kz">
          <p xml:id="i-X19FpjvpJv2xqSme1XzfJd">
            Motioner i Andra kammaren, nr 903 år 1962 T
          </p>
          <p xml:id="i-Pkuiy6EMoPCMbggMgZY9Xi">
            Nr 903
          </p>
          <p xml:id="i-PAFbM33vCjp6XCJvwA4fXv">
            Av herr Nelander m. fl., i anledning av Kungl. Maj:ts proposition
            nr 148, angående huvudmannaskapet för polisväsendet m.m.
          </p>
          <p xml:id="i-FhVwPGNpBNd5F4nYa3Tf9z">
            (Lika lydande med motion nr 748 i Första kammaren)
          </p>
          <p xml:id="i-RthkiuD2KJseunzMHz5VYU">
            Kungl. Maj:t, som i propositionen nr 148 bl. a. föreslår att
            polisväsendet skall förstatligas, finner i likhet med 1957 års
            polisutredning att förutsätt- ningen för att vissa väsentliga
            brister inom polisverksamheten skall kunna avhjälpas är att huvudmannaskapet
            överflyttas från kommunerna till sta- ten. Bl. a. framhålles svårigheterna
            att på primärkommunal grund skapa tillräckligt stora och arbetsdugliga
            poliskårer. Det kommunala inflytandet på polisorganisationen torde
            vidare komma att ytterligare försvagas när större polisdistrikt
            bildas, något som kan väntas leda till minskat intresse för polisfrågorna
            hos de nuvarande huvudmännen.
          </p>
          <p xml:id="i-QbyratGc8nEdEKy3WM7X8d">
            Ett viktigt problem vid ett ändrat huvudmannaskap gäller kontakterna
            mellan polisväsendet och allmänheten. Samarbetet mellan polis
            och allmän- het är av stor betydelse för polisens arbete och för
            allmänhetens känsla av trygghet. När polisdistrikten göres större
            och byggs upp kring centralorter, måste därför åtgärder vidtagas
            i syfte att underlätta att dessa kontakter bi- behålles. Den folkliga
            förankring, som polisväsendets organisering på kom- munal grund
            har varit ett uttryck för, får inte försvagas. Vi förutsätter
            att denna fråga tas upp till noggrann behandling av den polisberedning
            som tillsatts för att behandla skilda spörsmål i samband med polisväsendets
            för- statligande. Särskilt viktigt är enligt vår mening att polisdistrikten
            ges till- räckliga personella och materiella resurser för en god
            övervakning av di- strikten i deras helhet. Departementschefen
            anför i propositionen (s. 112) att omorganisationen av polisväsendet
            inte får leda till en försämrad polisbevakning på landsbyg- den.
            Med anledning härav vill vi framhålla följande. De föreslagna
            polis- distrikten synes i vissa fall komma att omfatta stora områden.
            Kontakten mellan allmänhet och polis kan befaras bli sämre, särskilt
            i glesbefolkade landsdelar. En alltför stor del av polisstyrkan
            inom distriktet bör i sådana fall inte lokaliseras till huvudorten,
            utan en viss decentralisering av polisens stationering bör eftersträvas
            genom inrättande av posteringar i avlägsna bygder. I Värmland
            kommer det, för att nämna ett exempel, att i ett distrikt bli
            ett avstånd på 15 mil mellan den tänkta huvudorten och distriktets
            mera avlägsna befolkningsområden. Det är viktigt att polisen genom
            lämpligt av-
          </p>
          <pb facs="riksdagen-motions-pdf/data/1962/mot_1962_höst_ak__903/mot_1962_höst_ak__903-002.pdf"/>
          <p xml:id="i-SLPZ6SpeCrdrgZaMGrEo3b">
            8 Motioner i Andra kammaren, nr 903 år 1962
          </p>
          <p xml:id="i-NUX21kCwemeNjWfH6MJWBs">
            vägda mindre posteringar i periferien lätt kan nås av bygdens
            befolkning och att polisen vid utryckningar inte får alltför långa
            transportvägar. Detta skulle bidraga till ökad trygghetskänsla
            hos den avlägset boende delen av befolkningen. Men härutöver synes
            också andra organisatoriska åtgärder böra komma i fråga. I remissvaren
            över utredningsförslaget har de fortsatta kontakter- na mellan
            de hittillsvarande huvudmännen — kommunerna — och polisen berörts.
            I flera svar har tanken förts fram att någon form av direkt kontakt
            i mera permanent form borde etableras, där synpunkter och önskemål
            kun- de utbytas mellan kommunernas företrädare inom de utvidgade
            polisdistrik- ten å ena sidan och polisen å den andra. Inrikesministern
            har i propositio- nen avvisat denna tanke. Han menar uppenbarligen
            att i den mån behov upp- kommer av sådana kontakter får de ordnas
            under hand och från fall till fall. Eftersom länsstyrelserna kan
            komma att få en samordnande funktion och tillse att lokala önskemål
            blir beaktade, kan vi inte dela departementsche- fens ställningstagande
            i denna fråga. Det får anses uppenbart att det i varje fall under
            den nästan tioåriga övergångsperioden kommer att uppkomma många
            skilda problem även av mera lokal karaktär, för vilkas smidiga
            lös- ning ett permanent kontaktorgan inom polisdistriktet eller
            kommunen skulle vara av betydelse. Men också för framtiden och
            då för den direkta kontakten med befolkningen på orten skulle
            enligt vår mening ett bibehål- lande i någon form av polisväsendets
            kommunala anknytning vara av värde. En nämnd med rådgivande befogenheter
            förutom ett naturligt forum för ut- byte av information och råd
            borde tillskapas på det lokala planet. Nu existe- rande vägnämnder
            och civilförsvarsnämnder kan i viss mån tjäna som före- bild.
            Vi föreslår att riksdagen i samband med propositionens behandling
            i skri- velse till Kungl. Maj:t framhåller det önskvärda i tillskapandet
            av en polis- nämnd med ovan angiven ställning och anhåller att
            erforderliga författ- ningsförslag förelägges senast 1964 års
            riksdag. Ett annat problem som kan uppkomma vid övergången till
            större polis- distrikt gäller omflyttningen av polispersonal.
            Enligt vår uppfattning bör sådan omflyttning ske med största möjliga
            smidighet. Detta synes — vad gäller glesbygdernas polispersonal
            — kunna ske, om posteringar i enlighet med vad tidigare sagts
            behålles i glesbygderna. Åtskilliga omflyttnings- problem synes
            vidare kunna lösas genom en smidig organisationsövergång. Det
            förutsättes att polisberedningen noggrant behandlar hithörande
            över- gångsfrågor. Den föreslagna organisationsplanen kan befaras
            leda till viss överorga- nisation. I varje län skall finnas en
            polischef och en länsåklagare. Då det kan ifrågasättas huruvida
            arbetsuppgifterna kommer att helt sysselsätta den enligt förslaget
            fördubblade chefspersonalen, synes det lämpligast att orga-
          </p>
          <pb facs="riksdagen-motions-pdf/data/1962/mot_1962_höst_ak__903/mot_1962_höst_ak__903-003.pdf"/>
          <p xml:id="i-WKg2XBmfsaHoynQe6jxNU1">
            Motioner i Andra kammaren, nr 903 år 1962 9
          </p>
          <p xml:id="i-R5DHKnPprVwGikHTpXGp9a">
            nisationen åtminstone övergångsvis blir sådan att polisledningen
            respektive länsåklagarämbetet kan förenas i två angränsande län.
            En strikt bundenhet till nuvarande länsgränser leder inte alltid
            till den mest effektiva organisa- tionen. Över huvud taget bör
            någon regional fastlåsning inte ske, förrän på- gående utredningar
            i fråga om länsstyrelseorganisationen och länsindel- ningen är
            färdiga. Det är härutöver svårt att överblicka konsekvenserna
            av den dubbelställning som polisväsendet föreslås få i propositionen,
            nämligen att dels vara underordnad rikspolischefen, dels länsstyrelse.
            I propositionen föreslås att kommunerna skall åläggas att till
            staten utan vederlag överlåta inventarier och annan utrustning,
            som kommunerna an- skaffat för polis-, åklagar- och exekutionsväsendet.
            Överlåtelsen skall en- ligt förslaget ske den 1 januari 1965 i
            samband med huvudmannaskapets överförande till staten. Departementschefen
            motiverar förslaget med att det skulle medföra praktiska och administrativa
            olägenheter att låta staten betala för utrustningen. Han anför
            därtill att staten enligt propositionen skall svara för lokalerna
            och att kommunernas bidrag till kostnaderna efter förstatligandet
            skall utgå endast under en kort period. Enligt vår uppfattning
            vore det emellertid olyckligt att fatta ett sådantbe- slut rörande
            avvägningen mellan statens och kommunernas kostnader under övergångsperioden
            att, som ett antal remissinstanser antytt, kommunerna mister intresset
            för att hålla erforderlig standard på inventarier och annan utrustning.
            Vidare är det klart att skyldigheten att vederlagsfritt överlåta
            utrustning kommer att drabba de kommuner hårdast, som under senare
            tid investerat särskilt intensivt i polis-, åklagar- och exekutionsväsendena.
            I den utrustning som kommunerna skall överlämna till staten, enligt
            pro- positionen utan ersättning, ingår också dyrbar teknisk materiel.
            I vissa fall är den nyanskaffad. Det synes oskäligt att materiel
            av denna art utan ve- derlag skall överlämnas till staten. Ersättning
            till kommunerna bör kunna utgå, särskilt då det gäller nyanskaffad
            dyrbar teknisk utrustning. Polisbe- redningen bör skyndsamt pröva
            dessa ersättningsproblem i kontakt med företrädare för kommunerna.
            För att det i tid skall bli klart vilka villkor som kommer att
            gälla för kommunerna bör förslag i denna ersättningsfråga föreläggas
            1963 års riksdag. Den tidigare rådande allvarliga bristen på polispersonal
            har efter riksda- gens beslut i fjol i viss mån kunnat hävas.
            Alltjämt förekommer emellertid — särskilt i storstadsområdena
            — svårigheter vid rekryteringen av perso- nal. Det finns anledning
            att räkna med att dessa svårigheter kommer att be- stå också efter
            huvudmannaskapsreformens genomförande. Någon perso- nalbesparing
            kan som regel inte komma i fråga när större polisdistrikt bil-
            das. Bl. a. är den betydelsefulla frågan om uppehållande av goda
            kontakter mellan polis och allmänhet som ovan nämnts i stor utsträckning
            beroende av tillgången på polispersonal. Staten får, när den övertagit
            huvudmanna-
          </p>
          <pb facs="riksdagen-motions-pdf/data/1962/mot_1962_höst_ak__903/mot_1962_höst_ak__903-004.pdf"/>
          <p xml:id="i-435WeAG9mnACfiwCWZNDqp">
            10 Motioner i Andra kammaren, nr 903 år 1962
          </p>
          <p xml:id="i-Ms264Bpr2ftnvddksHNKFq">
            skapet, ett mera direkt ansvar för polisrekryteringen. Härav
            följer att re- kryteringsfrågorna i framtiden måste bli föremål
            för än större uppmärk- samhet från regeringens och riksdagens
            sida, så att preventiva åtgärder mot en uppkommande polisbrist
            kan företagas i tid. En långtidsplanering av polisbehovet blir
            därför ofrånkomlig. Departementschefen har i direkti- ven till
            polisberedningen uppmärksammat utbildningsfrågorna, och vi vill
            för vår del understryka vikten av att de blir utförligt behandlade.
            Detta gäl- ler också frågor om vidareutbildning av polispersonal.
            Under hänvisning till det ovan anförda hemställer vi, att riksdagen
            i samband med behandlingen av Kungl. Maj:ts proposition nr 148
            måtte A. i skrivelse till Kungl. Maj:t uttala 1. att i samband
            med organisationen av de lokala polis- distrikten mindre posteringar
            inrättas i glesbygder, så att kontakten mellan allmänhet och polis
            där kan behållas, 2. att i samband med polisväsendets förstatligande
            polis- nämnder bör inrättas som fasta, rådgivande kontaktorgan
            mellan kommuner och lokala polisdistrikt, 3. att den omflyttning
            av polispersonal, som aktualiseras: i samband med polisväsendets
            förstatligande, företages med största möjliga smidighet, 4, att
            polisorganisationen på länsplanet åtminstone över- gångsvis blir
            sådan att polisledningen resp. länsåklagaräm- betet kan bli gemensam
            för två angränsande län; B. i skrivelse till Kungl. Maj:t begära
            att under punkten A ovan angivna frågor måtte skyndsamt prövas
            av polisbered- ningen, ävensom att därav föranledda författningsförslag
            förelägges senast 1964 års riksdag; C. i skrivelse till Kungl.
            Maj:t anhålla att frågan om er- sättning till kommunerna i samband
            med överlåtelse till sta- ten av inventarier och annan utrustning,
            som kommunerna anskaffat för polis-, åklagar- och exekutionsväsendet,
            måtte prövas av polisberedningen, och förslag i synnerhet vad
            gäl- ler ersättning för nyanskaffad dyrbar teknisk utrustning
            framläggas i så god tid att beslut därom kan fattas av 1963 års
            vårriksdag; D. i skrivelse till Kungl. Maj:t begära en långtidsplane-
            ring av personalbehovet inom polisväsendet; E. i övrigt beakta
            vad vi i denna motion anfört.
          </p>
          <p xml:id="i-M8s4yvaqjgdJ7oeayUYQJu">
            Stockholm den 17 oktober 1962 Eric Nelander
          </p>
          <p xml:id="i-ATwUuhpbKtng61mA394mvZ">
            Manne Ståhl Olaus Nyberg E. Tobé
          </p>
          <p xml:id="i-P4Q7r1vch3Fxvqc82rJaYe">
            Alfa Boktr. AB, Sthlm 1962
          </p>
        </div>
      </div>
    </body>
  </text>
</TEI>
