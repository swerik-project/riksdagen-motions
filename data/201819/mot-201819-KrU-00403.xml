<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-00403">
  <teiHeader>
    <fileDesc>
      <titleStmt>
        <title>Stärkt stöd till civilsamhället</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:403 av Vasiliki Tsouplaki m.fl. (V)</title>
          <idno type="rdwebb">H602403</idno>
          <rs type="number">403</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H602403/text</ref>
          <ref type="dokument_url_html">http://data.riksdagen.se/dokument/H602403</ref>
          <ref type="dokumentstatus_url_xml">http://data.riksdagen.se/dokumentstatus/H602403</ref>
          <ref type="docx">http://data.riksdagen.se/fil/A41767A3-9E70-438B-864E-4D76D040C754</ref>
          <ref type="pdf">http://data.riksdagen.se/fil/95FE8B8C-7D08-4D76-B704-61F06381967D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8qEfSR88Wx9EEMQ7wrVcuC" type="signed"/>
        <correspContext corresp="i-8qEfSR88Wx9EEMQ7wrVcuC">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-4L659Ubmdk4MTyCYwmgkoj" type="submitted">
          <date when="2018-11-16"/>
          <time when="11:08:43"/>
        </correspAction>
        <correspAction xml:id="i-Y7WGbdXhv7L852odJvSubd" type="reviewed">
          <date when="2018-11-16"/>
          <time when="12:41:43"/>
        </correspAction>
        <correspAction xml:id="i-EnpdEBvpBmNbfz71Qxhw3D" type="referred">
          <date when="2018-12-05"/>
        </correspAction>
        <correspAction xml:id="i-ERfhiFEuSKKZEv6vG1pY6p" type="assigned">
          <date when="2019-04-26"/>
          <time when="11:31:58"/>
        </correspAction>
        <correspContext corresp="i-ERfhiFEuSKKZEv6vG1pY6p">
          <ref type="assignedTo">Kulturutskottet</ref>
        </correspContext>
        <correspAction xml:id="i-AuBARz7RZ6ni8RXZFES5q5" type="behandlas_i"/>
        <correspContext corresp="i-AuBARz7RZ6ni8RXZFES5q5">
          <ref type="uppgift">2018/19:KrU15</ref>
          <ref type="ref_dok_id">H601KrU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU15</ref>
          <ref type="ref_dok_titel">Civila samhället inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:403 av Vasiliki Tsouplaki m.fl.
          (V) Stärkt stöd till civilsamhället
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-U26y7fDe2b2g6igPUhgeu3">
            Förslag till riksdagsbeslut
          </head>
          <list style="ol">
            <item xml:id="i-JgTkyV74a3URzmMuPMwUk6">
              Riksdagen ställer sig bakom det som anförs i motionen om att
              regeringen ska återkomma med förslag som grundar sig på utredningen
              Palett för ett stärkt civilsamhälle (SOU 2016:13) och tillkännager
              detta för regeringen.
            </item>
            <item xml:id="i-3EUnJmACuyFHrphY6qTJnV">
              Riksdagen ställer sig bakom det som anförs i motionen om att
              regeringen ska återkomma med förslag om att konsekvensutredningar
              ska göras gällande frågor som rör det civila samhällets organisationer
              och tillkännager detta för regeringen.
            </item>
            <item xml:id="i-PSvK9DtDvkTtdmZP2AMcPg">
              Riksdagen ställer sig bakom det som anförs i motionen om att
              regeringen ska återkomma med förslag om hur det administrativa
              regelverket för civilsamhällets organisationer kan förenklas och
              tillkännager detta för regeringen.
            </item>
            <item xml:id="i-txhcYGiLwSd9QiTKFoG9v">
              Riksdagen ställer sig bakom det som anförs i motionen om att
              regeringen bör återkomma med förslag om hur det administrativa
              stödet till civilsamhällets organisationer ska organiseras och
              tillkännager detta för regeringen.
            </item>
            <item xml:id="i-J8W1NUmA3oE5jkpFDvGj2f">
              Riksdagen ställer sig bakom det som anförs i motionen om att
              regeringen bör återkomma med förslag i syfte att garantera civilsamhällets
              organisationers särart i förhållande till konkurrenslagstiftningen
              och tillkännager detta för regeringen.
            </item>
            <item xml:id="i-9zH9J5YvcWWwuoo5RCB5Vd">
              Riksdagen ställer sig bakom det som anförs i motionen om att
              regeringen bör återkomma med förslag i syfte att reda ut oklarheterna
              avseende ideella föreningars ekonomiska verksamhet i förhållande
              till konsumenträtten och tillkännager detta för regeringen.
            </item>
            <item xml:id="i-Y61sR6YCc2Ft9YAKDG7SG9">
              Riksdagen ställer sig bakom det som anförs i motionen om att
              regeringen bör ge Myndigheten för ungdoms- och civilsamhällesfrågor
              (MUCF) i uppdrag att utreda vad som hindrar underrepresenterade
              gruppers deltagande i det civila samhällets organisationer och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-C4BeHvJvrJHRuBvPNYUQu4" type="h1">
            Civilsamhällets roll i samhällsbygget
          </head>
          <p xml:id="i-7xn3WeV9hhhPYA2gSPFTzb">
            För Vänsterpartiet är det en central demokratifråga att lokala
            organisationer som verkar där människor faktiskt bor, kommer till
            tals och får möjligheter att påverka förslag som rör dem. Det
            civila samhällets organisationer bidrar i sin roll som röstbärare
            till att en mångfald av idéer och uppfattningar synliggörs och
            till att intressen och uppfattningar hos olika grupper i befolkningen
            företräds i offentligheten.
          </p>
          <p xml:id="i-HLvggLqRr8D1DVJyivxnd">
            Genom att engagera människor i allt ifrån idrott, miljöfrågor
            och stödverksamheter för olika grupper bidrar ideella organisationer
            och föreningar till samhällsnyttan. Medlemmar i de olika föreningarna
            får en meningsfull fritid samtidigt som samman­hållningen i lokalsamhället
            stärks.
          </p>
          <p xml:id="i-PEK1jQLmQwSt8efLgBEHx9">
            Makthavare och beslutsfattare på olika nivåer bör enligt vår
            mening samverka med det civila samhällets organisationer. Genom
            att involvera människor som berörs på ett tidigt stadium kan beslut
            som ligger till grund för en hållbar samhällsutveckling fattas.
          </p>
          <p xml:id="i-Mm1xvGoUEa5qzCaf67Q5Kn">
            Vänsterpartiet anser därför att det finns starka skäl till att
            förbättra och utveckla stödet till det civila samhällets organisationer.
            Samtidigt vill vi betona vikten av att kommuner, regioner och
            stat inte lämnar över det ansvar och de uppgifter som ligger inom
            ramen för en stark offentlig välfärd till frivilliga krafter.
          </p>
          <head xml:id="i-XWEp7iKkYbmgXPu7KxSbux" type="h2">
            Palett för ett stärkt civilsamhälle
          </head>
          <p xml:id="i-6Xdd2Fcv2jDUr834tibwB2">
            Regeringen gav 2014 en särskild utredare i uppgift att undersöka
            möjligheterna att på olika sätt underlätta för det civila samhällets
            organisationer att bedriva sin verksamhet. Utredningen Palett
            för ett stärkt civilsamhälle (SOU 2016:13) presenterades 2016.
            Utredningens målsättning har varit att bidra till att stärka det
            civila samhället. En viktig utgångspunkt har varit att frihetsgraden
            hos det civila samhällets organisationer ska öka och att deras
            särart ska bevaras. Vänsterpartiet har inte tagit ställning till
            alla förslag i detalj ännu men vi kan konstatera att mycket är
            i linje med Vänsterpartiets politik.
          </p>
          <p xml:id="i-CPdSDXUxGWN3gk23LFWNHm">
            Regeringen har istället för att lägga en proposition med utredningen
            som utgångs­punkt, valt att presentera skrivelsen En politik för
            engagemang – långsiktighet och oberoende för civilsamhället (skr.
            2017/18:246). Enligt regeringen utgår skrivelsen delvis från utredningen
            Palett för ett stärkt civilsamhälle (SOU 2016:13). Den aktuella
            skrivelsen innehåller dock i princip bara en uppräkning av de
            åtgärder som regeringen vidtagit under mandatperioden 2014–2018
            i syfte att ge mer långsiktiga och stabila villkor för det civila
            samhället. Vänsterpartiet anser att de genomförda åtgärderna är
            vällovliga men långt ifrån tillräckliga. Det är även svårt att
            lägga motion på en skrivelse som saknar konkreta förslag varför
            vi istället lägger fram en motion under allmänna motionstiden.
            Vi vill även poängtera att det är beklagligt att regeringen valt
            att behandla en gedigen utredning i en dylik skrivelse istället
            för i en proposition med konkreta förslag för riksdagen att ta
            ställning till.
          </p>
          <p xml:id="i-FPQv7NqQca9gxPN5mc2Syc">
            Regeringen bör därför återkomma med förslag som grundar sig på
            utredningen Palett för ett stärkt civilsamhälle. Detta bör riksdagen
            ställa sig bakom och ge regeringen till känna.
          </p>
          <p xml:id="i-VoXHG29Y9opRCRQFfWpybd">
            Här nedan följer i väntan på regeringens proposition några konkreta
            förslag som Vänsterpartiet redan nu anser bör genomföras för att
            stärka civilsamhällets organisationer.
          </p>
          <head xml:id="i-4YJArLSTnaW3BYTx5sXmVj" type="h2">
            Det civila samhällets särart kräver konsekvensutredningar
          </head>
          <p xml:id="i-XJwtKzBRPk65JoyhWWPqTD">
            I utredningen Palett för ett stärkt civilsamhälle konstateras
            att civilsamhällets organisationer upplever att de ibland drabbas
            av regelverk som inte är anpassade efter det civila samhällets
            förutsättningar. Riksidrottsförbundet skriver i sitt intressepolitiska
            program att en rad myndigheter under de senaste åren har likställt
            ideella föreningar med företag i sina beslut. Utredningen föreslår
            att konsekvenserna för det civila samhällets organisationer ska
            analyseras under ett tidigt skede när det gäller frågor inom i
            stort sett alla samhällsområden. Vänsterpartiet delar utredningens
            uppfattning om behovet av sådana analyser. På så sätt kan ytterligare
            svårigheter när det gäller regeltillämpning för civilsamhällets
            organisationer förebyggas och förhoppningsvis undvikas. I utredningen
            föreslås att det införs ett krav i 15 § kommittéförordningen (1998:1474)
            på att om förslagen i ett betänkande har betydelse för villkoren
            för det civila samhällets organisationer så ska konsekvenserna
            för dem redovisas i betänkandet. Vidare föreslås att det införs
            ett krav i förordningen (2007:1244) om konsekvens­utredning vid
            regelgivning om att förvaltningsmyndigheter ska konsekvensutreda
            vilka effekter nya eller ändrade regler får för civilsamhällets
            organisationer.
          </p>
          <p xml:id="i-8SeyMs2ZdNceUsemZGNcbt">
            Regeringen bör därför återkomma med förslag om att konsekvensutredningar
            ska göras gällande frågor som rör det civila samhällets organisationer.
            Detta bör riksdagen ställa sig bakom och ge regeringen till känna.
          </p>
          <head xml:id="i-RyFvWRrM3ZQ7zAJANEF64L" type="h2">
            Förenklade regler för administration
          </head>
          <p xml:id="i-QmdPbZofp6UKtHaxKHuxSa">
            Företrädare för det civila samhället har själva framfört att
            det saknas behov av en särskild reglering (i form av en lag om
            ideella föreningar) i utredningen Palett för ett stärkt civilsamhälle.
            Vänsterpartiet instämmer i att det är viktigt att värna förenings­livets
            självständighet. Däremot kan det finnas anledning att förenkla
            administrationen för ideella organisationer som ofta sköts av
            oavlönade personer på fritiden. Bland annat Riksidrottsförbundet
            har lyft att det är orimligt att samma krav ställs på ideella
            kassörer i mindre idrottsföreningar som på professionella ekonomer.
            Vidare menar Riksidrotts­förbundet att betungande administration
            är en bidragande orsak till problem med att rekrytera ledare som
            är villiga att ta på sig styrelseuppdrag i allmänhet och uppdraget
            som kassör i synnerhet. Många organisationer beskriver en ökad
            administrativ börda och svårtillgängliga regler. De menar framförallt
            att kraven på bidragsansökningar och redovisningar ökat. I Palett
            för ett stärkt civilsamhälle lyfts fram att det gjorts insatser
            för att förenkla regelverket och minska administrativa krav när
            det gäller företag men inte för ideella organisationer. Vänsterpartiet
            anser i likhet med utredningen att det finns anledning att se
            över hur administrationen för ideella föreningar kan förenklas.
          </p>
          <p xml:id="i-XTacEGx26vwoFZHjLyVznm">
            Regeringen bör därför återkomma med förslag om hur det administrativa
            regelverket för civilsamhällets organisationer kan förenklas.
            Detta bör riksdagen ställa sig bakom och ge regeringen till känna.
          </p>
          <head xml:id="i-HrRCHwpzQ1VZVT7fReuJXu" type="h2">
            Administrativt stöd
          </head>
          <p xml:id="i-KHZCybwtwCtFLFqFMcW3Ut">
            Utredningen Palett för ett stärkt civilsamhälle konstaterar att
            många av civilsamhällets organisationer har behov av lättillgängligt
            administrativt stöd när det gäller exempelvis bildandet av en
            organisation, ansökan om offentliga bidrag och vid anställning
            av personal. Många organisationer driver verksamhet lokalt och
            för dem är det stöd kommunen erbjuder väsentligt. Dock visar utredningens
            undersökningar att det finns stora variationer när det gäller
            omfattningen på kommunernas information och stöd till civilsamhället.
            Utredningen gör bedömningen att det behövs någon form av samordning
            av befintlig information och befintligt stöd och att detta även
            kan behöva kompletteras. En sådan samordning kan bidra till att
            underlätta för alla de människor som på sin fritid sköter en organisations
            administration. Det underlättar också för fristående organisa­tioner
            som inte är knutna till någon riks- eller paraplyorganisation.
          </p>
          <p xml:id="i-3qHFbnnXaodLoUKYMqNJLT">
            Vänsterpartiet delar utredningens bedömning av att civilsamhällets
            organisationer behöver ett sammanhållet administrativt stöd. I
            utredningen föreslås bl.a. att Myndig­heten för ungdoms- och civilsamhällesfrågor
            (MUCF) får i uppdrag att, tillsammans med andra myndigheter i
            det s.k. myndighetsnätverket, utveckla och samordna strukturen
            på den information som statliga myndigheter riktar till civilsamhället
            på sina webbsidor. Vidare föreslås att MUCF tillsammans med Sveriges
            Kommuner och Landsting (SKL) och civilsamhället får i uppdrag
            att ta fram en webbaserad guide med vanliga frågor och information
            om olika finansieringsformer, exempelvis EU-fonder. Utredningen
            drar också slutsatsen att det behövs ett lokalt och praktiskt
            inriktat stöd och föreslår därför att kommunerna bör underlätta
            för civilsamhället genom att inrätta gemensamma kontaktpunkter
            med en guidande och stödjande funktion för orga­nisationerna.
          </p>
          <p xml:id="i-DL9eRuuK6azprmagXEHPDM">
            Regeringen bör återkomma med förslag om hur det administrativa
            stödet till civilsamhällets organisationer ska organiseras. Detta
            bör riksdagen ställa sig bakom och ge regeringen till känna.
          </p>
          <head xml:id="i-WBRknhGaw2LEES4UcMGFPv" type="h2">
            Ideella föreningar och konkurrensrätten
          </head>
          <p xml:id="i-HVEGVsPVUejJL6FLV9ExV4">
            Riksidrottsförbundet lyfter i sitt intressepolitiska program
            det faktum att EU-domstolen slagit fast att idrottens särart inte
            utgör grund för något absolut undantag från tillämp­ning av EU-rätten.
            Det innebär att de konkurrensrättsliga reglerna kan tillämpas
            inom idrotten. Sammantaget med ett lågt krav för att en verksamhet
            i konkurrensrättslig bemärkelse ska bedömas som ekonomisk verksamhet
            är detta mycket problematiskt. Utredningen Palett för ett stärkt
            civilsamhälle uppmärksammar också frågan och gör bedömningen att
            det finns behov av att hitta en balans mellan respekten för de
            EU-rättsliga principerna och idrottens särart. Därför finns det
            enligt utredningen skäl för regeringen att verka för ett klargörande
            av det EU-rättsliga läget i frågan. Vänsterpartiet anser att ideella
            föreningars verksamhet inte ska omfattas av konkurrenslagstiftningen.
          </p>
          <p xml:id="i-ShjkvFGZwtZTU4Rfoyrp9f">
            Regeringen bör därför återkomma med förslag i syfte att garantera
            civilsamhällets organisationers särart i förhållande till konkurrenslagstiftningen.
            Detta bör riksdagen ställa sig bakom och ge regeringen till känna.
          </p>
          <head xml:id="i-2PeX62ebnG37qmkzremsko" type="h2">
            Ideella föreningar och konsumenträtten
          </head>
          <p xml:id="i-CFCAhUhxPs2EDMZBiGH1jd">
            Utredningen Palett för ett stärkt civilsamhälle konstaterar att
            det förekommer att ideella föreningar bedöms vara näringsidkare
            då en tvist uppstår mellan en medlem och föreningen angående köp
            av en vara eller en tjänst. I konsumenträttslig mening kan ideella
            föreningar vara att betrakta som näringsidkare när dessa bedriver
            ekonomisk verksamhet. Enligt utredningen är det vanligt att ideella
            föreningar missbedömer om konsumenträttsliga regler är tillämpliga
            eller ej. Därför föreslår utredningen att Konsumentverket får
            i uppdrag att utarbeta en exempelsamling som beskriver vilka typer
            av näringsverksamhet som faller under konsumentlagstiftningen
            och vilka typer av näringsverksamhet som inte gör det. Vänsterpartiet
            håller med om att det vore bra att reda ut de oklarheter som finns
            på området. Ideella föreningar har såsom beskrivits ovan ofta
            begränsade resurser för administration. Då arbetet sköts ideellt
            av oavlönade personer är det svårt att ställa krav på att föreningen
            ska besitta särskilda kunskaper om när konsumenträttsliga lagar
            gäller och hur de ska tillämpas.
          </p>
          <p xml:id="i-Km84W7nHfndSDDPv9NoBJZ">
            Regeringen bör därför återkomma med förslag i syfte att reda
            ut oklarheterna avseende ideella föreningars ekonomiska verksamhet
            i förhållande till konsumenträtten. Detta bör riksdagen ställa
            sig bakom och ge regeringen till känna.
          </p>
          <head xml:id="i-LBTRsz3xmK3MVnyJjZYk3V" type="h2">
            Trösklar för engagemang i civilsamhällets organisationer
          </head>
          <p xml:id="i-RtqpixWvZkj9SYyiAVZyMh">
            Utredningen Palett för ett stärkt civilsamhälle föreslår att
            Myndigheten för ungdoms- och civilsamhällesfrågor (MUCF) får ett
            par uppdrag som syftar till att öka mångfalden i civilsamhällets
            organisationer. Bland annat föreslås att MUCF får i uppdrag att
            utreda vad som hindrar underrepresenterade gruppers deltagande
            i det civila samhällets organisationer. Detta underlag kan sedan
            ligga till grund för civilsamhällets organisa­tioner i arbetet
            med att engagera människor i deras verksamhet. För Vänsterpartiet
            är det en avgörande demokrati- och tillgänglighetsfråga att alla
            som vill har möjlighet att engagera sig och delta i ideella organisationer.
            Att delta i ideellt arbete eller aktiviteter i civilsamhällets
            organisationer bidrar till att stärka sammanhållningen mellan
            människor från olika delar av samhället. Tyvärr finns det en mängd
            trösklar som gör att människor stängs ute. Det kan handla om allt
            från ekonomiska hinder i form av avgifter för medlemskap, nödvändig
            utrustning osv. till interna strukturer som omedvetet diskriminerar
            vissa grupper av människor. Dessa hinder för människors engagemang
            och deltagande i det civila samhällets organisationer bör i möjligast
            mån undanröjas.
          </p>
          <p xml:id="i-Yc62pYPygy146U6ZevBZhp">
            Regeringen bör därför ge Myndigheten för ungdoms- och civilsamhällesfrågor
            (MUCF) i uppdrag att utreda vad som hindrar underrepresenterade
            gruppers deltagande i det civila samhällets organisationer. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-7v1hDQcjKHB7LMhof77ErN" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-Fxwu36Gyp3RmDncSesJFP6" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-BNYPwNdCTRFKYqzMMGNXxo" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-ESdPwdpqQ7HiMB6qYFJF9L" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-7gWbFG3ipYhVh4eCuTXsFN" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-XbzMH6FvHk1AEAFq1XJqHZ" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-EuEqwS1cYu2S72iMktdQkD" who="i-G9GHaoV5TJoYjtjUJ6EXYj">
              Jessica Thunander (V)
            </item>
            <item xml:id="i-3MHjzvQ6GkQrAVxfT7i8m9" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-Npc8sEwwLnJgwJxWAnN1Kr" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
