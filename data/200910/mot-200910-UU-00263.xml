<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00263">
  <teiHeader>
    <fileDesc>
      <titleStmt>
        <title>Prioriterade biståndspolitiska insatser</title>
        <author corresp="i-JuBXXY8rg7e17ax8wgpWHG">av Dan Kihlström m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Prioriterade biståndspolitiska insatser</title>
          <idno type="rdwebb">GX02U263</idno>
          <rs type="number">U263</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U263/text</ref>
          <ref type="dokument_url_html">http://data.riksdagen.se/dokument/GX02U263</ref>
          <ref type="dokumentstatus_url_xml">http://data.riksdagen.se/dokumentstatus/GX02U263</ref>
          <ref type="doc">http://data.riksdagen.se/fil/1CAA975A-B29D-41AC-A590-3DC87EB93542</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WsFNyFDZbSpLQavanswwpH" type="signed"/>
        <correspContext corresp="i-WsFNyFDZbSpLQavanswwpH">
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-7TRvnfE2CEHoSPNZ3doBCM" type="numbering">
          <date when="2009-10-06"/>
        </correspAction>
        <correspAction xml:id="i-MBBsbZcFwBPA7pt7JTWpkY" type="submission">
          <date when="2009-10-02"/>
        </correspAction>
        <correspAction xml:id="i-VyqUrTGMYYJvgZtqFNpqQ3" type="transfer">
          <date when="2009-10-02"/>
        </correspAction>
        <correspAction xml:id="i-Qfy4bpGhnToHb41YZRxigD" type="assigned"/>
        <correspContext corresp="i-Qfy4bpGhnToHb41YZRxigD">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LX2m5kRd39BMSmEFZcR4hH" type="motBody">
        <div xml:id="i-7XvZ4Ae9HHvjJUMjsaL9EH" type="motProposal" subtype="förslag">
          <head xml:id="i-MzsjJd2F4GzWsnUJA4FuQU">
            Förslag till riksdagsbeslut
          </head>
          <list xml:id="i-CWbBBH85rER22k47jSD4RH" style="ol">
            <item xml:id="i-6DvyyUb67EYxSmHosqmq6k">
              Riksdagen tillkännager för regeringen som sin mening vad som
              anförs i motionen om att öka kraven på de internationella samfunden
              för ökade skuldavskrivningar för de allra fattigaste länderna.
            </item>
            <item xml:id="i-3YQ4Gaq9xc8w4Rf1VEfUps">
              Riksdagen tillkännager för regeringen som sin mening vad som
              anförs i motionen om utbildningsinsatser för att öka kunskapen
              och kännedomen om FN:s förklaringar och deklarationer om mänskliga
              rättigheter.
            </item>
            <item xml:id="i-C2bixsxy35yVF1rLTrxPhJ">
              Riksdagen tillkännager för regeringen som sin mening vad som
              anförs i motionen om krav på att biståndsinsatser ännu mer kanaliseras
              via de enskilda icke-statliga organisationerna för att stödja
              det civila samhället i de fall där samarbetslandet styrs av en
              demokratiskt tvivelaktig regim, eller då risken är stor att insatsmedel
              försvinner på grund av korruption.
            </item>
            <item xml:id="i-FHXrEVRyQAqGMcyZ6AwXva">
              Riksdagen tillkännager för regeringen som sin mening vad som
              anförs i motionen om att varje politikområde måste bära sina egna
              kostnader.
            </item>
            <item xml:id="i-LYETMbmaKuHSmGXqdtkfsK">
              Riksdagen tillkännager för regeringen som sin mening vad som
              anförs i motionen om demokratibistånd och partinära bistånd.
            </item>
            <item xml:id="i-Ftm9dkqHuUpizqw8WJyi8T">
              Riksdagen tillkännager för regeringen som sin mening vad som
              anförs i motionen om korruptionsbekämpning inom biståndet.
            </item>
          </list>
        </div>
        <div xml:id="i-MzXHEfEJmUhQaUfGkPd3HT" type="motContent">
          <head xml:id="i-BbZ3oEqq4Tob4kSWwGcRWL" type="h1">
            Motivering
          </head>
          <p xml:id="i-6MfFzpMEzY1izPxVMpN3ZV">
            För oss kristdemokrater är solidaritet med utsatta människor
            i andra delar av världen en omistlig del av vår ideologi och politik.
            Vi som lever i Sverige är lyckligt lottade och har alla förutsättningar
            och möjligheter att bistå människor med sämre förutsättningar.
            Vår utgångspunkt är att vi har ett moraliskt ansvar för att stötta
            medmänniskor, genom att ha en generös biståndspolitik.
          </p>
          <p xml:id="i-FyySZRRaPE5qysTpnbVa94">
            Svenskt bistånd har bidragit till att minska fattigdomen i världen.
            I dagens globaliserade värld är ökad handel en viktig faktor för
            att många människor ska kunna lyfta sig ur den extrema fattigdomen.
          </p>
          <p xml:id="i-FCbdgj2z5CxfygRNmby3do">
            Utveckling och tillväxt underlättas betydligt av att det finns
            stabila institutioner och att det finns möjlighet till ansvarsutkrävande
            av politiskt förtroendevalda. Därför finns det en viktig koppling
            mellan demokratiskt styrelsesätt och möjligheten till utveckling.
            Här spelar det svenska demokratibiståndet en central roll, bland
            annat genom det bistånd som kanaliseras via enskilda organisationer.
            Till exempel har biståndet bidragit till att organisationer i
            det civila samhället och oberoende medier fått utbildning och
            kunskap i hur politiskt förtroendevalda och myndigheter kan ställas
            till svars när misstankar om korruption funnits.
          </p>
          <p xml:id="i-JAhB1wgLYPckZfR74trmJj">
            I länder med auktoritärt eller bristande demokratiskt styre frodas
            ofta korruption och nepotism, beroende på att insynen är dålig
            och att det saknas mekanismer som gör att medborgarna kan utkräva
            politiskt ansvar. Här spelar det svenska biståndet en viktig roll,
            genom stöd till stärkandet av demokratiska politiska krafter,
            fria medier och det civila samhället, vilka granskar att makthavarna
            levererar det medborgarna önskar.
          </p>
          <p xml:id="i-PnZf5JnMwygKomWLfsx7wF">
            Det hörs ofta röster i debatten att Sveriges bistånd bör upphöra
            till stater med auktoritärt samhällsstyre. Vår uppfattning är
            att bistånd som är riktat till det civila samhället och demokratiska
            krafter är det bästa sättet att garantera en verklig förändring
            i rätt riktning. Vi har ett tydligt ansvar att se till att de
            pengar som skattebetalarna ger inte faller i orätta händer och
            att det åstadkommer reella resultat. Därför välkomnar vi alliansregeringens
            arbete för en förbättrad resultatstyrning och som är en fortsättning
            på de reformer som Kristdemokraterna påbörjade under perioden
            19911994.
          </p>
          <p xml:id="i-R1PUukRiv45Ey3Zx5UxcYp">
            Bistånd riktat till kvinnor och barn är av central betydelse.
            Dels eftersom dessa drabbas hårdast av fattigdom, krig och sjukdomar,
            dels eftersom kvinnors och ungdomars direkta deltagande och inflytande
            stärker folkstyret. Otaliga exempel visar att bistånd riktat till
            kvinnor ger effektivare samhällsekonomiska resultat.
          </p>
          <p xml:id="i-7Bup3R3iJmuZH4DqWYwLgq">
            Fattigdomen går att utrota. Tekniken och resurserna finns. Det
            är oerhört viktigt att svenskt bistånd är effektivt och verkligen
            når fram till de behövande. Vi anser att oberoende utvärderingar
            av svenskt bistånd behövs.
          </p>
          <p xml:id="i-PtwT62GMQRMjy2V2vfPmSR">
            Kvalitet i bistånd kan betyda olika saker. Det nås genom att
            öka ägarskapet för insatserna i fattiga länder, det kan betyda
            ökad givarsamordning men det kan också betyda ökad effektivitet
            och fattigdomsfokus av biståndet från givarländerna.
          </p>
          <p xml:id="i-Unq4vjWgpGXgehPQD2iRSc">
            Biståndets kvalitet handlar både om hur biståndet används i länderna
            och om hur det används i industriländerna.
          </p>
          <head xml:id="i-BzttFgoZTkWL7CaM3zj1fn" type="h2">
            Biståndspolitiska mål och principer
          </head>
          <p xml:id="i-Dy7gvovDVYB3KjJBDdE9Kg">
            Solidaritet är en av huvudprinciperna i kristdemokratisk ideologi.
            Oberoende av faktorer som ras, kön, ålder, religion osv. har varje
            människa ett och samma värde. Eftersom människovärdet är universellt
            kan det inte relativiseras av geografiska eller kulturella gränser.
            Därför har vi alla ett gemensamt ansvar för varandra. Det är allas
            ansvar och plikt att verka för att trygga människovärdet i alla
            delar av världen. Det är den insikten, den visionen, som engagerar
            hundratusentals människor i vårt land att göra betydelsefulla
            insatser för människor i de fattiga länderna. För kyrkor, folkrörelser,
            organisationer och en mängd ideella föreningar är solidariteten
            med utsatta människor en självklarhet.
          </p>
          <p xml:id="i-RyCucbs8V234qDLwpMSvzC">
            Det övergripande målet för Sveriges internationella utvecklingssamarbete
            är att höja de fattigas levnadsnivå. Vi kristdemokrater anser
            dock att åtgärder för främjandet av mänskliga rättigheter och
            en demokratisk samhällsutveckling också måste vara en övergripande
            målsättning. Det är inte enbart det materiella välståndet som
            räknas utan även människors värdighet och möjlighet att leva i
            frihet. Dessutom är mänskliga rättigheter ett mål i sig som både
            främjar och går hand i hand med en positiv s amhällsutveckling.
            Nationella demokratiska institutioner gynnar även fattigdomsbekämpningen.
            Därför är mänskliga rättigheter en ofrånkomlig del av biståndet.
          </p>
          <head xml:id="i-ApYjvwg97nGtUiFN8TuAD9" type="h2">
            Skuldavskrivningar
          </head>
          <p xml:id="i-MUvHuoRvxxE5f4HrvKLbHE">
            De fattiga ländernas möjlighet att delta i världshandeln har
            avgörande betydelse för deras förmåga att skapa egna resurser
            för sin utveckling och för att komma ur den ekonomiska krisen.
            Viktiga inslag i den tillväxtskapande processen är privatisering
            av jordbruket, avskaffande av statlig priskontroll, stimulering
            av småföretagsverksamhet samt skapandet av en god balans mellan
            den statliga och privata sektorn.
          </p>
          <p xml:id="i-SzFcyusuqGsUn1Nscdmxcs">
            Det är viktigt att bistå de fattigaste länderna med betalningsbalansstöd
            och skuldlättnadsåtgärder, för att stödja reformer som möjliggör
            ekonomisk tillväxt. Dessa åtgärder bör kombineras med satsningar
            på en rad områden: investeringar i infrastruktur, ökat sparande,
            grundläggande utbildning och hälsovård, miljöförbättringar och
            stärkande av kvinnans ställning.
          </p>
          <p xml:id="i-9ePFUVWE7qkkFjW9SgNMxB">
            Inte minst är det viktigt att utveckla de fattiga ländernas förvaltningar
            och samhällsinstitutioner för att dessa länder skall kunna utveckla
            och föra en god ekonomisk politik.
          </p>
          <p xml:id="i-QGV9B9UhcLLnqKMjJAPSMh">
            Kristdemokraterna menar att Sverige bör verka för kraftiga skuldlättnader
            för de fattigaste, skuldtyngda länderna. Åtgärderna bör omfatta
            alla typer av skulder, dvs. multilaterala, bilaterala (offentliga)
            och kommersiella skulder.
          </p>
          <p xml:id="i-SKf2fV1Z22dQmYFcQc2x7f">
            För många utvecklingsländer utgör skuldbördan ett enormt problem
            som kraftigt begränsar och ibland omöjliggör deras möjligheter
            att utvecklas. I framför allt de fattigaste länderna överskrider
            i många fall enbart räntekostnaderna för lånen intäkterna från
            dessa länders export. Utlandsskulden för de fattigaste länderna
            är både i absoluta tal och som andel av BNP och export avsevärt
            större idag än för 10 eller 20 år sedan. För att de värst skuldsatta
            länderna ska ta sig ur skuldkrisen krävs att de för en konsekvent
            ekonomisk politik som kan främja utveckling och tillväxt. För
            att skriva av skulderna måste villkor och krav ställas på en sund
            ekonomisk politik, en demokratisk utveckling och respekt för mänskliga
            rättigheter, liksom på tydliga och konkreta handlingsplaner för
            att bekämpa fattigdomen.
          </p>
          <p xml:id="i-UYozs7c9PKGa5u5prcC4Rf">
            Kristdemokraterna anser att skuldavskrivningar är nödvändiga
            för att dessa länder ska ha en möjlighet till ekonomisk tillväxt.
            Det som åstadkommits hittills på Världsbankens och Internationella
            valutafondens initiativ är inte tillräckligt. Löften om radikala
            avskrivningar har ännu inte infriats. Vi kräver att Sverige bör
            vara ett föredöme i det internationella samfundet och leda den
            globala opinionen för skuldavskrivningar.
          </p>
          <head xml:id="i-UJoEj92SN2dnJTfjHcG8ut" type="h2">
            Samarbete med enskilda organisationer
          </head>
          <p xml:id="i-9pM31qAEFaLqUEKmaRmC35">
            De enskilda organisationerna, ramorganisationerna, utgör enligt
            Kristdemokraterna en ytterst viktig del av det bilaterala biståndsarbetet.
            Deras arbete på lokal nivå ger dem en unik position som måste
            utnyttjas på ett bättre sätt i det svenska utvecklingssamarbetet.
            Det rör såväl samråd kring landstrategier som möjligheterna att
            bygga upp starka civila samhällen. Dessutom är ramorganisationernas
            folkliga förankring stor och deras effektivitet känd, vilket gör
            att folk litar på att pengarna kommer fram.
          </p>
          <p xml:id="i-LQfTtSSpbhDyXdM8JYWDZB">
            De enskilda organisationernas kunskaper, erfarenheter och kompetens
            kan med fördel tas tillvara och användas i planeringen och genomförandet
            av nationella såväl som internationella biståndsinsatser. Det
            är också känt att biståndsinsatser på lokal nivå ofta kan vara
            betydligt effektivare än de som görs på nationell nivå, framför
            allt beroende på att förutsättningarna för projekt är tydligare
            på lokal nivå. Vi anser att samråd med de enskilda organisationerna
            bör ske kontinuerligt i biståndsplaneringen, framför allt i samband
            med landstrategiarbetet. Det är också viktigt med krav på att
            biståndsinsatser ännu mer kanaliseras via de enskilda icke-statliga
            organisationerna för att stödja det civila samhället i de fall
            där samarbetslandet styrs av en demokratiskt tvivelaktig regim
            eller då risken är stor att insatsmedel försvinner på grund av
            korruption.
          </p>
          <head xml:id="i-KF84vcbuZr3vgpSoE9eMdx" type="h2">
            All utvecklingspolitik är inte bistånd
          </head>
          <p xml:id="i-9i5qJq8TUw6U7boZEwfNjt">
            I och med den nya biståndspolitiken, politik för global utveckling
            (PGU), där målet är en samstämmig politik för hållbar utveckling
            och fattigdomsbekämpning, måste det slås fast att åtgärder som
            främjar målen för svensk utvecklingspolitik inte är synonymt med
            enbart bistånd. Det finns annars en risk att andra politikområden
            börjar nagga biståndet i kanten. Alla politikområden behöver dra
            åt samma håll. Kristdemokraterna menar att det är viktigt att
            tydliggöra att varje politikområde måste bära sina egna kostnader
            för genomförandet av den beslutade politiken. Handelsbefrämjande
            åtgärder eller militärens internationella åtgärder skall därför
            inte ses som bistånd, trots att de mycket väl kan bidra till måluppfyllelse
            av utvecklingsmålen.
          </p>
          <head xml:id="i-4S8H8p6ErjriDQrCwvEk2m" type="h2">
            Demokratiutveckling, demokratibistånd och partinära bistånd
          </head>
          <p xml:id="i-EiYfpNX4Vbk5Lpby7maDXf">
            En god demokratisk samhällsordning är ett mål i sig eftersom
            det främjar människors frihet och oberoende. Spridningen och fördjupningen
            av de demokratiska principerna är en av de enskilt viktigaste
            åtgärderna för att hantera interna konflikter och för att utveckla
            ett mer rättvist och effektivt resursfördelningssystem i samhället.
            Det är angeläget att det riktade demokratistödet prioriteras för
            att utveckla och stärka demokratin hos mottagarländerna.
          </p>
          <p xml:id="i-Vq8CYMZH5zgQ58itfn94Fs">
            Vi som medborgare i en demokratiskt uppbyggd stat har ett särskilt
            ansvar att sprida och främja grundläggande demokratiska principer
            i samröre med totalitära regimer, och våra signaler och krav bör
            vara tydliga.
          </p>
          <p xml:id="i-KBWKV1ErBDrgYMVkzkT96a">
            Spridningen och fördjupningen av de demokratiska principerna
            är en av de enskilt viktigaste åtgärderna för att hantera interna
            konflikter och för att skapa långsiktigt rättvisare samhällen
            med mer effektiva resursfördelningssystem. Riktat demokratistöd
            krävs i ytterligare utsträckning för att främja demokratiutvecklingen
            i samarbetsländerna.
          </p>
          <p xml:id="i-G1ZHiuzd7na8f8oicQsbWv">
            Rättsväsende, utbildning och uppbyggnaden av robusta offentliga
            institutioner bör prioriteras. Korruption, maktmissbruk, valfusk
            och andra former av antidemokratiska företeelser bör bekämpas
            med ökad kraft. Det behövs ofta mer skydd för minoriteter, bättre
            maktfördelning, öppenhet och politisk ansvarsskyldighet. Det är
            viktigt att ha i åtanke att ingen mängd bistånd i världen kan
            kompensera för regeringar som inte prioriterar mänsklig utveckling
            och som inte respekterar mänskliga rättigheter eller bekämpar
            korruption.
          </p>
          <p xml:id="i-84oHMo6a7cm3Us9vjvY4zq">
            I uppbyggnaden av ett demokratiskt samhälle behövs också demokratiska
            beslutsfattare och demokratiska politiska partier. Det partinära
            biståndet, där de svenska riksdagspartierna har möjlighet att
            samarbeta med politiska partier i utvecklingsländer i avsikt att
            främja demokratisk utveckling, bör av dessa skäl också utökas.
            Möjligheten att kanalisera biståndsmedel till systerpartier i
            utvecklingsländer i avsikt att främja och stärka demokratin bör
            öka. Att bygga en demokrati med ett flerpartisystem underlättas
            av politiska erfarenheter och kompetens från stabila demokratier.
          </p>
          <p xml:id="i-R6Zqb5DTbeWwCVdYEa9nTp">
            Samarbete mellan olika länders parlament och kommunorganisationer
            eller motsvarande är också viktigt i arbetet med att stödja demokratiutveckling.
            Parlamentarikerorganisationer som Interparlamentariska unionen
            (IPU), Parliamentarians for Global Action (PGA) och European Parliamentarians
            for Africa (Awepa) kan fungera som stödjande utbytesarenor i utvecklingen
            av demokrati i världen och borde ses som en viktig aktör i främjandet
            av stabila demokratier. Dessa organisationer bör också kunna kanalisera
            demokratibistånd.
          </p>
          <p xml:id="i-8L21AfDnC6Vh4Hu4dKVCmB">
            I många fattiga länder har svenskt näringsliv etablerat sig eller
            skaffat sig underleverantörer. Flera av dessa svenska företag
            tar i dessa länder ett större och större etiskt och socialt ansvar
            bl.a. p.g.a. att konsumenterna i västvärlden ställer större och
            större krav på att produkter som man köper ska ha tillverkats
            under acceptabla etiska och sociala villkor. Lönerna höjs så att
            det ska gå att leva på lönen. Barnarbete förbjuds. Arbetstiderna
            regleras. Man ser till att fackföreningar kan bildas. Arbetsmiljön
            förbättras. Inhemska företag, i samma områden som dessa svenska
            företag, påverkas att följa efter om de ska få några att vilja
            arbeta för dem. De inhemska företagen bildar tillsammans med svenska
            och andra utländska företag nätverk som exempelvis Corporate Social
            Responsibility-nätverk. I dessa nätverk sker en mycket nyttig
            förbättring av det etiska och sociala ansvar som är en självklarhet
            i väst. Dessa etikhöjande insatser är många gånger mer betydande
            för landets utveckling än vad det traditionella biståndet åstadkommer.
            Det är viktigt att biståndet blir ett komplement till vad näringslivet
            här åstadkommer. Biståndet kan i dessa områden då mer inrikta
            sig på förslagsvis demokratiutveckling och utbildning. Utbildningsinsatser
            bör ske för att öka kunskap och kännedom om FN:s förklaringar
            och deklarationer om mänskliga rättigheter.
          </p>
          <head xml:id="i-BXpqdnnr4jvnRR1QSABbdg" type="h2">
            Korruptionsbekämpning inom bistånd
          </head>
          <p xml:id="i-M2HfMzMZkaGyDHArhLSa1Y">
            Att bekämpa korruption är en central del inom svensk utrikes-
            och biståndspolitik. Att korruption förekommer i samband med bistånd
            leder till att svenska skattepengar kanaliseras till fel mottagare
            samtidigt som den undergräver biståndets effektivitet och förtroende.
          </p>
          <p xml:id="i-14P5BWxjTidr2tdLdDLStE">
            Därför behövs det ett riktat bistånd till många utvecklingsländer
            för att förhindra korruption. Exempelvis behövs stöd för att bygga
            upp öppna och demokratiska budgetprocesser så att människor kan
            se vad landets resurser går till. Krav på transparens och konsultationer
            med parlament i mottagarlandet är åtgärder som ökar kvaliteten
            på biståndet. Givare har också ett ansvar att tillämpa öppenhet
            i långivningsprocesser så att parlament och organisationer i mottagarländerna
            kan se vad resurserna går till, vilket inte sker i tillräcklig
            utsträckning idag.
          </p>
          <p xml:id="i-A1AmmFHgH7Bkccz7Hwy5XE">
            För att upprätthålla biståndsviljan i Sverige är det därför viktigt
            att man som biståndsgivare kan ställa krav på mottagaren i form
            av transparens och revision. Därför bör man även se över användande
            av biståndsmedel som budgetstöd, då det är mottagaren själv som
            förfogar över dessa medel, vilket ofta leder till ändamålsglidning.
          </p>
        </div>
        <div xml:id="i-GDiZviKquCb7TrZNgQsTt5" type="signatureBlock">
          <list xml:id="i-2mDdVa57uxh2S3fLVf74gq">
            <item xml:id="i-SeaSgohZ3XagFdcvCZD6dF" who="i-JuBXXY8rg7e17ax8wgpWHG" type="signature">
              Dan Kihlström (kd)
            </item>
            <item xml:id="i-H5uhzf1vksYZ3NSyyhV36L" who="i-BaBRFz7sgjhbuqYiz8u7vt" type="signature">
              Désirée Pethrus Engström (kd)
            </item>
            <item xml:id="i-M1PrYEnd6v8XjiYQF6TRtp" who="i-TECanR77Prb79DHwPvLitN" type="signature">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
