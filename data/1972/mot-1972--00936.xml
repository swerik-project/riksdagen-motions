<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00936">
  <teiHeader>
    <fileDesc>
      <titleStmt>
        <title>om uppsägning av Sveriges åtaganden i Världsbanken, m. m.</title>
        <author>av herr Hermansson m.fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om uppsägning av Sveriges åtaganden i Världsbanken, m. m.</title>
          <idno type="rdwebb">FV02936</idno>
          <rs type="number">936</rs>
          <ref type="dokument_url_text">http://data.riksdagen.se/dokument/FV02936/text</ref>
          <ref type="dokument_url_html">http://data.riksdagen.se/dokument/FV02936</ref>
          <ref type="dokumentstatus_url_xml">http://data.riksdagen.se/dokumentstatus/FV02936</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>BERTIL M AB RINK</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-33pfM4WL69CfLKVNwU9dAC" type="signed"/>
        <correspContext corresp="i-33pfM4WL69CfLKVNwU9dAC">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__936/mot_1972__936-001.pdf"/>
      <fw xml:id="i-Tn1f6sNAn4TXPPHLiwaK8o">
        Mot. 1972:936 3
      </fw>
      <div type="motHeader" xml:id="i-WVFP7KMKK3iFMXsr4uZwny">
        <div type="motTitle" xml:id="i-V5YrVQRSkkqWMZ5iJevKPf"/>
        <div type="motSubmissionInfo" xml:id="i-CRRgWMW6FsC1s3Mtoq2MmN"/>
      </div>
      <div type="motBody" xml:id="i-MubgBVuGQSDfTdv44UvB9e">
        <div xml:id="i-9Zp9FGx3afBHtZbMUu6ks8">
          <p xml:id="i-NxYUauANCjVLZe5XhTgfAE">
            Nr 936
          </p>
          <p xml:id="i-9ew4dnScA27WptfaYcwS5t">
            av herr Hermansson m.fl. om uppsägning av Sveriges åtaganden
            i Världsbanken, m. m.
          </p>
          <p xml:id="i-XwW2zPNrnztxaXWbp6yoac">
            Formerna för och effekterna av det finansiella biståndet till
            u-länderna har den senaste tiden tilldragit sig allt större uppmärksamhet.
            Bakgrun- den är som bekant den kraftigt ökade skuldbörda som tynger
            u-länderna. Dessas samlade skuld till i-länderna har fördubblats
            sedan år 1964 och uppgår nu enligt tillgängliga beräkningar till
            ca 60 miljarder dollar. De snabbt ökande betalningarna av räntor
            och amorteringar belöper sig nu till ca 6 miljarder dollar om
            året, vilket har försatt många u-länder i en desperat situation.
            Samordningen av de icke socialistiska ländernas finansiella bistånd
            har under denna utvecklings gång letts av Världsbanken och det
            synes i dag uppenbart att Världsbanken bereder sig att fortsätta
            att spela denna roll under 1970-talet utan att ta hänsyn till
            den utvecklingsstrategi som FN skisserat för innevarande decennium.
            Världsbankens samordning sker genom att banken för en rad u-länder
            organiserar biståndskonsortier och konsultativa grupper i vilka
            de största biståndsgivarna är medlemmar. Världsbanken utövar således
            i dag ord- förandeskap och sekretariatsfunktioner för 12 av de
            14 konsortier och konsultativa grupper som hittills bildats. Ytterligare
            fem sådana grupper organiseras f. n. av banken. Världsbanken har
            kunnat inträda i denna roll som samordnare av flera skäl. Banken
            har under lång tid byggt upp en administrativt väl fungerande
            organisation såväl centralt som i u-länderna. Denna organi- sation
            har ytterligare förstärkts och byggts ut av bankens nuvarande
            ledning. Rollen som samordningsledare förstärks av att bankgruppens
            bistånds- organ, IDA, genom en fördubbling av bidragen från medlemsländerna
            från två till fyra miljarder per år har blivit världens näst efter
            USA största biståndsgivare. Detta avspeglar det förtroende de
            stora bistånds- givande länderna känner för banken, vilket baseras
            huvudsakligen på tre faktorer. En faktor är den administrativa
            effektiviteten. En annan är det förhållandet att i-länderna genom
            röstningsreglerna, till skillnad från i FN-biståndet, har majoritet
            och kontroll över bankens verksamhet. Slut- ligen beror det på
            bankens utvecklingsstrategi, som betonar den privata sektorns
            roll i u-länderna och därigenom främjar privata utländska in-
            vesteringar. Världsbanken har från början sökt påverka såväl i-ländernas
            bistånds-
          </p>
          <pb facs="riksdagen-motions-pdf/data/1972/mot_1972__936/mot_1972__936-002.pdf"/>
          <fw xml:id="i-C7Rq5FvkxbGRjX3nSdYpyE">
            Mot. 1972:936 4
          </fw>
          <p xml:id="i-8KC2ypGGWpG3U9bePhrFnR">
            politik som u-ländernas utvecklingspolitik. Detta har skett i
            första hand indirekt, genom ländergruppernas rapporter och genom
            den av banken direkt ledda diskussionen i konsortier och konsultativa
            grupper. Direkt har banken sökt påverka u-länderna genom kontakter
            med regerings- medlemmar och ansvariga tjänstemän. De krav på
            utformningen av utvecklingspolitiken som riktats mot u- länderna
            är baserade på Världsbankens utvecklingsstrategi. Världsban- kens
            utvecklingsstrategi har klart tagit ställning för en väg för u-länder-
            nas utveckling: marknadsekonomin med den avgörande rollen tilldelad
            den privata sektorn. De utvecklingsmål som formulerats på grundval
            av FN:s rättviseideal kommer i andra hand i förhållande till kommersiella
            u- och i-landsintressen. Detta förhållande styrks av den presentation
            av världsbanksstrategin som gjordes i den s. k. Pearsonkommissionens
            rap- port (1969). Det avgörande inflytandet över bankens verksamhet
            utövas av USA. Detta är delvis en följd av landets ställning som
            den största bidragsgiva- ren och den därav följande stora röstandelen.
            USA:s maktställning är emellertid i första hand avhängig av landets
            fullständiga kontroll över bankens verkställande ledning. Denna
            ledning är nämligen helt ansvarig för bankgruppens planering.
            USA:s syn på utvecklingsprocessen har helt slagit igenom i bankens
            utvecklingsstrategi. Härtill kommer att bankens länderval på ett
            iögonen- fallande sätt har kommit att främja USA:s säkerhets-
            och stormaktspoli- tiska intressen. I detta sammanhang kan nämnas
            bankens starka sats- ning på Indonesien och Grekland sedan dessa
            länder skiftat regim och därigenom utrikespolitik. Den taktiska
            roll som Världsbanken spelar i USA:s utrikespolitik be- skrevs
            redan 1964 av den amerikanske professorn Edward S. Mason i boken
            Foreign Aid and Foreign Policy (New York 1964). Han konsta- terade
            att ”det är vanligen mycket lättare att åstadkomma förändringar
            i olika länders inrikespolitik genom förmedling av ett internationellt
            insti- tut som t. ex. Världsbanken eller IMF, än genom bilaterala
            stabiliserings- avtal i Latinamerika. Konsortiemötena som Världsbanken
            presiderar över har kommit att bli de viktigaste fora för kritik
            av utvecklingspro- grammen och politiken i Indien, Pakistan och
            andra länder som finansie- ras på detta sätt . . .” De svenska
            biståndsmedlen kanaliseras i vad avser världsbanksgruppen genom
            internationella utvecklingsfonden — IDA. IDA:s långivning sker
            på s.k. mjuka villkor. Men IDA följer såsom en del av världsbanks-
            gruppen Världsbankens utvecklingsstrategi och inte FN:s. Bortsett
            från de förmånligare återbetalningsvillkoren styrs IDA:s verksamhet
            av sam- ma principer som Världsbankens i övrigt. Utrikesministern
            exemplifierar själv detta i årets statsverksproposition (Bilaga
            5):
          </p>
          <pb facs="riksdagen-motions-pdf/data/1972/mot_1972__936/mot_1972__936-003.pdf"/>
          <fw xml:id="i-UUvLrBTfHFwjAsYFPj8wjz">
            Mot. 1972:936 5
          </fw>
          <p xml:id="i-SyCudfSPt4SAEU3Ax2gRGc">
            Jag har tidigare berört de latinamerikanska staternas kritik
            av världs- banksgruppens restriktiva lånepolitik visavi länder
            som genomfört na- tionaliseringar av utländska företag. Sverige
            har aktualiserat denna fråga i IDA och begärt att organisationens
            regler i detta hänseende skall tas upp till diskussion. Det borde
            inte finnas anledning för IDA, vars verk- samhet baseras på statliga
            bidrag, att göra sin kreditgivning avhängig av ersättningar för
            nationaliserad egendom till privata företag i enskilda i-länder.
          </p>
          <p xml:id="i-4j8xS6cF1ErdR3268VFEf8">
            Den av världsbanksgruppen uppbyggda administrationen och sakkän-
            nedomen har under senare år i allt större utsträckning kommit
            att nytt- jas direkt i tjänst hos det tredje organet inom gruppen,
            Internationella finansieringsbolaget — IFC. Enligt chefen för
            IFC:s Europa-kontor, Alfred E. Davidson, i en artikel i Ekonomisk
            revy, dec. 1971, har ca 40 procent av de investeringar IFC gjort
            sedan starten 1956 skett under de senaste två åren. Davidson beskriver
            IFC:s syften sålunda:
          </p>
          <p xml:id="i-7cZLQZ33dCgU1AckxymuuR">
            IFC är inte en organisation som i likhet med Världsbanken ger
            lån via u-ländernas regeringar, inte heller ger man lån på de
            ”mjuka” villkor som tillämpas av IDA, en annan medlem i gruppen
            kring Världsbanken. IFC är inriktad på att ställa riskkapital
            till förfogande och den kräver ej regeringsgarantier. Den arbetar
            på kommersiell bas tillsammans med privata banker och regeringsanknutna
            finansiella institut och investerar direkt i privatägda företag
            genom att teckna aktier eller genom att lämna lån. IFC:s målsättning
            är att tjäna pengar tillsammans med sina partner.
          </p>
          <p xml:id="i-PmSHoKyxQyHg62YYQDLHgG">
            IFC:s uttalade målsättning är sålunda att stödja det privata
            närings- livet. Ändå räknas dess insatser till ”resursöverföringarna”
            till u-länder- na. I praktiken spelar IFC en stor roll för resursflödet
            från u-länderna. Det förefaller som man genom IFC:s expansion
            skulle ha fått den slut- giltiga bekräftelsen på vad den amerikanske
            professorn David A. Bald- win skrev i Economic Development and
            American Foreign Policy 1943—31962 (Chicago 1966):
          </p>
          <p xml:id="i-5JU9EechwAxvnR4qRPLR9A">
            Världsbanken är i själva verket till för att skaffa affärsmöjligheter
            för sina konkurrenter, privatinvesterarna. Inför kraven från u-länderna
            på maximal mängd kapital på bästa möjliga villkor på kortast möjliga
            tid svarade Världsbanken i själva verket, att de egentligen inte
            behövde så mycket kapital som de inbillade sig, att det kapital
            de behövde var Privat, inte statligt, och att orsaken till deras
            brist på privatkapital var att deras regering bedrev en icke önskvärd
            politik. Lösningen var där- för att Världsbanken undanhöll lån
            i ett strategiskt försök att uppmuntra (idka utpressning mot)
            regeringen att ändra sin politik.
          </p>
          <p xml:id="i-Ty7hC2St4PBzXbbXwivP5D">
            För att mildra u-ländernas ovilja mot den hårdhänta kontroll
            som Världsbanken utövar har olika åtgärder vidtagits, särskilt
            skapandet av de regionala utvecklingsbankerna. Men då dessa måste
            säkra sin finan- siering från de internationella kapitalmarknaderna
            är de beroende av Världsbanken och USA-regeringens åtgärder och
            tvingas följa i stort sett
          </p>
          <pb facs="riksdagen-motions-pdf/data/1972/mot_1972__936/mot_1972__936-004.pdf"/>
          <fw xml:id="i-Wm5M8126ByqiFvwCquLT5F">
            Mot. 1972:936 6
          </fw>
          <p xml:id="i-9cVijimZKcqYuDXq1JQo8M">
            Världsbankens principer och inte FN:s utvecklingsstrategi. Utrikesmi-
            nistern synes vara uppmärksam även på detta (se prop. 1972:1,
            Bilaga » De kapitalistiska i-ländernas finansiella bistånd samordnas
            f.n. inom ett antal konsortier och konsultativa grupper under
            ledning av Världs- banken. Världsbanken följer inte FN:s utvecklingsstrategi
            såsom den fastlades inför 1970-talet av medlemsländerna, utan
            fullföljer en politik med helt andra syften. Spår av insikt om
            detta återfinnes i utrikesministerns äskande (prop. 1972:1, Bilaga
            5). En progressiv hållning kräver att Sverige frigör sin biståndsverksam-
            het från Världsbanksgruppen och övergår till att låta det offentliga
            finan- siella biståndet ske på bilateral basis under det att man
            verkar för att FN-institutioner ledda av FN:s utvecklingsstrategi
            övertar den nyckel- roll som Världsbanken i dag spelar på området.
            Med hänvisning till det anförda föreslås att riksdagen hos regeringen
            hemställer om att Sverige frånsäger sig alla åtaganden — inklusive
            medlemskap — i Världsbanken, IDA och IFC då dessa utgör verksamma
            redskap åt de im- perialistiska stormakterna, samt att riksdagen
            avslår förslaget i prop. 1972:1 Bilaga 5 om bidrag till IDA med
            177,7 miljoner kronor.
          </p>
          <p xml:id="i-SbE9T2DfKSo4aCu8MuDmft">
            Stockholm i januari 1972
          </p>
          <p xml:id="i-B3r39fBgMzmWtyBqitsoi1">
            C.-H. HERMANSSON (vpk)
          </p>
          <p xml:id="i-Ctxx2yFonR5vZGD1sHfAXQ">
            LARS WERNER (vpk) NILS BERNDTSON (vpk) i Tyresö i Linköping EIVOR
            MARKLUND (vpk) GUSTAV LORENTZON (vpk)
          </p>
          <p xml:id="i-LeC7M4MjKtpC3hpGbq9ccQ">
            BERTIL MÅBRINK (vpk)
          </p>
        </div>
      </div>
    </body>
  </text>
</TEI>
