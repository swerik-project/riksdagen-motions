<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00009">
  <teiHeader>
    <fileDesc>
      <titleStmt>
        <title>med anledning av prop. 2009/10:58 Säkerhetskopiors rättsliga status</title>
        <author corresp="i-JxxHuvwXWsJTZYTnBZLHj">av Marianne Berg m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:58 Säkerhetskopiors rättsliga status</title>
          <idno type="rdwebb">GX02K9</idno>
          <rs type="number">K9</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K9/text</ref>
          <ref type="dokument_url_html">http://data.riksdagen.se/dokument/GX02K9</ref>
          <ref type="dokumentstatus_url_xml">http://data.riksdagen.se/dokumentstatus/GX02K9</ref>
          <ref type="doc">http://data.riksdagen.se/fil/1D0FCE01-D397-4887-9ECF-7602A4639942</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wo9B6qKiAaY9jd4UYXdHf2" type="basedOn"/>
        <correspContext corresp="i-Wo9B6qKiAaY9jd4UYXdHf2">
          <ref>Proposition 2009/10:58</ref>
        </correspContext>
        <correspAction xml:id="i-Las4CWvwwqymC48ZukZ73o" type="signed"/>
        <correspContext corresp="i-Las4CWvwwqymC48ZukZ73o">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-9YNdJaEw28Sn66845iM4FJ" type="referral">
          <date when="2009-12-18"/>
        </correspAction>
        <correspAction xml:id="i-V82rxPN9bjNNmchCEK4dno" type="referral">
          <date when="2009-12-17"/>
        </correspAction>
        <correspAction xml:id="i-5h1KAZh4PNeaLE21Fzws19" type="dismissal">
          <date when="2009-12-17"/>
        </correspAction>
        <correspAction xml:id="i-HpP9u2fnAe5K86yJFnzfKN" type="dismissal">
          <date when="2009-12-17"/>
        </correspAction>
        <correspAction xml:id="i-Pf3DkQicZgXBVk7LcZTibV" type="transfer">
          <date when="2009-12-15"/>
        </correspAction>
        <correspAction xml:id="i-BFwPWnT1n93gHVapHqFuYh" type="submission">
          <date when="2009-12-15"/>
        </correspAction>
        <correspAction xml:id="i-CxbG37KLrAcsfVM7K1Kb8G" type="assigned"/>
        <correspContext corresp="i-CxbG37KLrAcsfVM7K1Kb8G">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NnEQaevrDvscQk36KebpyV" type="motBody">
        <div xml:id="i-M4bWJ22WVp4REAyfaV1JbW" type="motProposal" subtype="förslag">
          <head xml:id="i-9QXHuZoDLJ9WbLB2ZjPtwD">
            Förslag till riksdagsbeslut
          </head>
          <list xml:id="i-TuQFXm6hn1qMCwXBkG4AHS" style="ol">
            <item xml:id="i-8S5FES6Zyuy6wvuJDxePEm">
              Riksdagen avslår proposition 2009/10:58 Säkerhetskopiors rättsliga
              status.
            </item>
            <item xml:id="i-6fE9abXqzXFwBc24HEWAuW">
              Riksdagen tillkännager för regeringen som sin mening vad som
              anförs i motionen om att tillsätta en utredning om huruvida säkerhetskopiering
              kan ske på sådant sätt att allmänna och icke allmänna handlingar
              hålls åtskilda.
            </item>
          </list>
        </div>
        <div xml:id="i-RnWJDsGqmHRSyb7gJawCTu" type="motContent">
          <head xml:id="i-WeYnP9Syr4Dy1UrqdUzW9R" type="h1">
            Propositionens innehåll
          </head>
          <p xml:id="i-3BQuZmfasjwxoWFWNW7QNg">
            Regeringen föreslår att säkerhetskopior ska undantas från begreppet
            allmän handling, genom ett tillägg i 2 kap. 10 § tryckfrihetsförordningen.
          </p>
          <p xml:id="i-QVjqzv98kNjxSvF72tnB6A">
            Dessutom föreslår regeringen att bestämmelsen om sekretess för
            uppgifter på de s.k. tsunamibanden ska fortsätta att gälla och
            att den sekretessen ska gälla i högst 70 år. Vidare justeras bestämmelsen
            med anledning av den föreslagna definitionen av begreppet säkerhetskopia
            i tryckfrihetsförordningen. Ändringarna föreslås träda i kraft
            den 1 januari 2011.
          </p>
          <head xml:id="i-HHzDikxeKvL4yid97fBLEf" type="h1">
            Inledning
          </head>
          <p xml:id="i-fSx54BdVqVYxvSTK3V39X">
            Vänsterpartiet anser att offentlighetsprincipen är en av hörnstenarna
            i ett demokratiskt samhälle och är av fundamental betydelse för
            svenskt styrelseskick. Offentlighetsprincipen kan beskrivas som
            den grundsats enligt vilken samhällsorganens verksamhet ska bedrivas
            under allmän insyn och kontroll. Syftet är att garantera rättssäkerheten
            och effektiviteten i förvaltningen och i folkstyret. Allmänheten
            ska garanteras insyn i och kontroll av både myndigheternas ärendehantering
            och deras verksamhet i stort. 1
          </p>
          <p xml:id="i-2QYeiyEr3m3BevRiTLT6vM">
            Ett uttryck för offentlighetsprincipen är principen om allmänna
            handlingars offentlighet. För att garantera insyn i riksdagens,
            regeringens och myndigheternas arbete har principen om handlingars
            offentlighet skrivits in i en av grundlagarna, i tryckfrihetsförordningen.
            Enligt 2 kap. 1 § tryckfrihetsförordningen har var och en rätt
            att ta del av allmänna handlingar för att främja ett fritt meningsutbyte
            och en allsidig upplysning.
          </p>
          <p xml:id="i-B32njYgKmGBLy1NM9omgAN">
            Vänsterpartiet anser att den allvarliga kritik som framkommit
            i remissvaren på delbetänkandet Säkerhetskopiors rättsliga status
            (SOU 2009:5) bör tas i beaktande inför en eventuell ändring av
            en av våra grundlagar. Vi bör som lagstiftare självfallet sträva
            efter att inte riskera att ens tendera att urholka offentlighetsprincipen.
          </p>
          <p xml:id="i-Pe5DzFrzcLV4inhar2yBdr">
            Även förslaget om att de s.k. tsunamibanden ska sekretessbeläggas
            i högst 70 år motsätter sig Vänsterpartiet starkt med hänvisning
            till den huvudregel som vanligtvis gäller enligt 2 kap. 14 § tryckfrihetsförordningen.
            Den dåvarande oppositionen kritiserade starkt den förra regeringen
            när den ville sekretessbelägga tsunamibanden i 70 år. Därför är
            det ytterst anmärkningsvärt att den nuvarande regeringen går på
            samma linje som den föregående och lägger fram i princip samma
            förslag om sekretessbeläggning i 70 år av tsuniamibanden.
          </p>
          <head xml:id="i-5xppTZ7RbcyPzLBT4YMwGM" type="h1">
            Säkerhetskopior undantas från begreppet allmän handling
          </head>
          <p xml:id="i-BcXEDRrH3Huhhf2QnhTKXe">
            Regeringens förslag att i 2 kap. 10 § andra stycket tryckfrihetsförordningen
            undanta säkerhetskopior från begreppet allmän handling, stämmer
            i huvudsak överens med kommitténs förslag i delbetänkandet Säkerhetskopiors
            rättsliga status. Men ett stort antal remissinstanser avstyrker
            förslaget, bl.a. Hovrätten över Skåne och Blekinge, Sveriges Författarförbund,
            Sveriges Radio AB, Sveriges Television AB, Tjänstemännens Centralorganisation
            (TCO), Svenska Journalistförbundet, TU mediebranschorganisationen,
            Konstnärliga och litterära yrkesutövares samarbetsnämnd (Klys),
            Föreningen Copyswede och Riksarkivet. Andra remissinstanser har
            tungt vägande invändningar mot förslaget, bl.a. juridiska fakultetsnämnden
            vid Stockholms universitet, Umeå universitet, Riksdagens ombudsmän
            (JO), Post- och telestyrelsen (PTS), Patent- och registreringsverket
            (PRV) och Vägverket. Invändningarna går ut på att förslaget är
            oproportionerligt, alltför långtgående och man förordar i stället
            mindre ingripande ändringar i tryckfrihetsförordningen, eller
            ändringar i offentlighets- och sekretesslagen.
          </p>
          <p xml:id="i-K6WzA1qZR8YAzCvdmARQRH">
            Vänsterpartiet delar inte regeringens bedömning att förslaget
            bör genomföras, med hänvisning till det stora antalet remissinstanser
            som avstyrker eller framför allvarlig kritik mot förslaget. Detta
            trots att Vänsterpartiet satt med i kommittén som utarbetade förslaget.
            Remissförfarandet existerar för att nya aspekter på lagändringar
            ska komma fram och förhoppningsvis kunna förbättra befintliga
            lagförslag. Vänsterpartiet stöder de nya aspekter och resonemang
            som exempelvis JO lyfter fram, med förslag på ytterligare utredning
            av frågan.
          </p>
          <p xml:id="i-87BTRKTKHayNPc4b3HbRrE">
            Regeringen konstaterar i sin proposition, i likhet med flera
            remissinstanser, att rättsläget för säkerhetskopiors rättsliga
            status måste anses vara oklart, men anger detta som grund för
            att säkerställa att allmänheten inte ska ha rätt till insyn i
            säkerhetskopierad information. 2 Vänsterpartiet anser att det
            är en sällsynt illa vald orsak till sekretessbeläggning. Juridiken
            måste följa med den tekniska utvecklingen, och offentlighetsprincipen
            omfattar även datalagrad information.
          </p>
          <p xml:id="i-WCagEigzyP7N4Yr5Ld51qJ">
            En grundläggande tanke med offentlighetsprincipen är att det
            ska råda full insyn i samhällsorganens verksamhet. Alla ska kunna
            se vad som pågår och ta del av den information som hör till samhällsorganens
            verksamhet. Endast lagstadgade undantag, sekretesshinder, utgör
            undantag från offentlighetsprincipen. En konsekvens av detta är
            att den information som finns hos samhällsorganen och som samhällsorganens
            företrädare har tillgång till även är öppen för alla att ta del
            av. Medborgarna ska med andra ord ha tillgång till samma information
            som myndigheterna. Detta kallas likställighetsprincipen i lagstiftningssammanhang.
          </p>
          <p xml:id="i-R5xLDNeecTuvNXUPa9gY2n">
            Likställighetsprincipen gäller även för datalagrad information.
            Det innebär att allmänheten ska ha tillgång till datalagrad information
            i samma utsträckning som den är tillgänglig för myndigheter. 3
          </p>
          <p xml:id="i-LemuoSocX6ndmccQNogZuR">
            Problemet med regeringens förslag är att myndigheterna men inte
            medborgarna ges tillgång till säkerhetskopierad information. Eftersom
            förslaget innebär att en myndighet, men inte medborgarna, får
            använda säkerhetskopierad information också för andra syften än
            det som är det primära, dvs. att återskapa information som gått
            förlorad, står det i strid med offentlighetens grundtanke om att
            den information som finns tillgänglig hos myndigheter också ska
            vara tillgänglig för allmänheten. Med andra ord bryter det mot
            likställighetsprincipen.
          </p>
          <p xml:id="i-7wkyctNQCvsUj32zcjDScv">
            Vänsterpartiet anser att just genom att förslaget bryter mot
            likställighetsprincipen riskerar offentlighetsprincipen att urholkas.
            Allmänhetens insyn försvagas. Ett antal remissinstanser, bl.a.
            JO, ifrågasätter av denna orsak om en myndighet verkligen bör
            kunna använda informationen i en säkerhetskopia för vilket ändamål
            som helst. JO ifrågasätter om det i en sådan situation fortfarande
            är fråga om säkerhetskopior i egentlig mening.
          </p>
          <p xml:id="i-V2ZwFQ9yPq4GQ94ZG1vaQF">
            Regeringen är medveten om problemet med förslaget men anser att
            det trots detta bör vara möjligt för en myndighet att använda
            information från en säkerhetskopia utan att det hindrar att säkerhetskopian
            omfattas av det föreslagna undantaget i tryckfrihetsförordningen.
            4
          </p>
          <p xml:id="i-PnPcqxbHxiuRepkd1pvs5G">
            Vänsterpartiet delar inte regeringens bedömning. Vänsterpartiet
            stöder JO:s förslag på lösning av problemet. JO menar att ett
            sätt att undvika att icke allmänna handlingar blir allmänna när
            de säkerhetskopieras vore att användandet av säkerhetskopior strikt
            begränsas till återskapande av information, eftersom renodlade
            säkerhetskopior, enligt JO:s mening, inte omfattas av regeln om
            diarier m.m. i 2 kap. 7 § 1 tryckfrihetsförordningen. Därför bör
            möjligheten att anpassa tekniken undersökas. 5 Följaktligen anser
            Vänsterpartiet att det bör utredas om säkerhetskopiering kan göras
            på sådant sätt att allmänna och icke allmänna handlingar hålls
            åtskilda. Detta bör riksdagen tillkännage för regeringen som sin
            mening.
          </p>
          <head xml:id="i-JsUxdKU81PiuwMoxZnf5aL" type="h1">
            Sekretessen för uppgifter på de s.k. tsunamibanden
          </head>
          <p xml:id="i-FtwRqgmszVH1hSwaCeTxeE">
            Vänsterpartiet delar inte heller regeringens uppfattning att
            sekretessen för uppgifter på de s.k. tsunamibanden ska fortsätta
            att gälla och att sekretessen ska gälla i 70 år. Vänsterpartiet
            är starkt kritiskt till både formen och själva innehållet i förslaget.
          </p>
          <p xml:id="i-SteKB3bhQbBmg8EKuK1GxV">
            De s.k. tsunamibanden är säkerhetskopior av Regeringskansliets
            datatrafik vid flodvågskatastrofen i Asien den 26 december 2004.
            Banden återfanns i ett källarförråd 2006 och har inte offentliggjorts.
            Den förra regeringen ville lägga 70 års sekretess på banden, vilket
            både den dåvarande oppositionen och Lagrådet opponerade sig mot.
            Samtliga partiledare utom Vänsterpartiets tog fram ett förslag
            om att sekretessbelägga banden i 70 år, vilket Vänsterpartiet
            starkt opponerade sig mot. I stället beslutades om en treårig
            sekretess och en utredning tillsattes. Vänsterpartiet anser att
            det är ytterst anmärkningsvärt att den nuvarande regeringen går
            på samma linje som den föregående och lägger fram i princip samma
            förslag om sekretessbeläggning i 70 år av tsuniamibanden.
          </p>
          <p xml:id="i-B3TbubUEGzKJJrUYoRHVUQ">
            Först och främst är det minst sagt uppseendeväckande ur konstitutionellt
            perspektiv att regeringen föreslår en särlagstiftning just för
            tsunamibanden. Regeringen föreslår en lag som gäller ett enda
            fall. Själva grunden för lagar är ju att de ska vara generellt
            tillämpliga. Sättet att frångå normal lagstiftning väcker frågor,
            nyfikenhet och misstankar. Vad är det som döljer sig på dessa
            säkerhetskopior som är så laddat att våra vanliga grundlagar och
            lagar inte kan tillämpas?
          </p>
          <p xml:id="i-Qe9dGpW4v38p1iiyczdcLL">
            Risken är att medborgarnas tilltro till demokratin undergrävs
            om vissa händelser leder till att nya speciallagar stiftas. Vänsterpartiet
            anser att lagstiftning ska vara generellt tillämplig och att själva
            formen med en särlagstiftning för tsunamibanden är ytterst bekymmersam
            för tilltron till vårt demokratiska system ur ett konstitutionellt
            perspektiv.
          </p>
          <p xml:id="i-CYovvWsBwSE8Tjz9HeNEn5">
            Vänsterpartiet motsätter sig med eftertryck även själva innehållet
            i förslaget, att banden ska sekretessbeläggas i 70 år. Faran med
            att sekretessbelägga banden är att regeringen skapar en grogrund
            för misstankar om att makthavarna har något att dölja, vilket
            i sin förlängning kan öka politikerföraktet.
          </p>
          <p xml:id="i-36pXFv9CJjXi7angchiAJ6">
            Tsunamikatastrofen den 26 december 2004 blev ett trauma för Sverige
            med många personligt drabbade människor. Vid sådana extraordinära
            händelser som berör en så stor del av befolkningen ställs berättigade
            krav på att myndigheterna fungerar. För många som personligen
            drabbades av katastrofen, men även för andra, upplevdes regeringens
            agerande oorganiserat, ineffektivt och delvis närmast kaotiskt.
            Att fortsätta att undanhålla information om vad som egentligen
            hände under de här dagarna, riskerar att fördjupa misstron mot
            politiker genom misstankar om mörkläggning. Vänsterpartiet anser
            att det, om det är möjligt utan att riskera rikets säkerhet, är
            dags att allmänheten, de anhöriga och personligt drabbade, nu
            får insyn i vad som hände under de här dagarna. Hanteringen av
            en så stor katastrof bör inte kunna mörkläggas.
          </p>
          <p xml:id="i-CwEquHJVzPfBR6Tu5VYZUE">
            Vänsterpartiet anser att huvudregeln som vanligtvis gäller, enligt
            2 kap. 14 § tryckfrihetsförordningen, för att få ta del av allmän
            handling även ska gälla uppgifter ur tsunamibanden. Det innebär
            att myndigheten vid begäran om att få ta del av uppgifter från
            kopiorna gör en sedvanlig sekretessbedömning.
          </p>
          <p xml:id="i-2tHk3czrCzCF5fsDgqRBdc">
            Visserligen är det mycket möjligt att en sekretessbedömning vid
            begäran att få ut uppgifter ur tsunamibanden innebär att ingenting
            i säkerhetskopiorna kan lämnas ut, med hänvisning till exempelvis
            rikets säkerhet enligt 2 kap. 2 § tryckfrihetsförordningen. Men
            då har i alla fall en prövning skett med stöd av tryckfrihetsförordningen
            och sekretesslagen.
          </p>
          <p xml:id="i-EDL2U3p99P4Xt6c8fJF3pZ">
            Med anledning av det i denna motion anförda yrkar Vänsterpartiet
            avslag på proposition 2009/10:58 Säkerhetskopiors rättsliga status.
          </p>
        </div>
        <div xml:id="i-NoFGTdT6EWhqKAhkdCCS2m" type="motSignatures">
          <list xml:id="i-PQpzdjQgxzuMZtndDL6n7f">
            <item xml:id="i-CsJiDQFmgmUQ25bLmdMCYK" who="i-JxxHuvwXWsJTZYTnBZLHj">
              Marianne Berg ()
            </item>
            <item xml:id="i-Tr5kcqi8pufdj6KPSwsk1P" who="i-Beux79YM43dDCxrVuBqfWw">
              Torbjörn Björlund ()
            </item>
            <item xml:id="i-TCLcnQTdScRamALYyZtLLS" who="i-Nj6rnCfHps9ZzFLuPuYaNj">
              Egon Frid ()
            </item>
            <item xml:id="i-EbNtVL9V8GqZfWVcKhuakj" who="i-mN8mVTBvBYjtHLNThWLo4">
              Kalle Larsson ()
            </item>
            <item xml:id="i-PdJK9rHveuvafLeVmyGtyV" who="i-Sn3HArFcXWQDenVvrpFSQe">
              LiseLotte Olsson ()
            </item>
          </list>
        </div>
      </div>
    </body>
  </text>
</TEI>
