<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00008">
  <teiHeader>
    <fileDesc>
      <titleStmt>
        <title>Nya hastighetsgränser</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya hastighetsgränser</title>
          <idno type="rdwebb">GU02T8</idno>
          <rs type="number">T8</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T8/text</ref>
          <ref type="dokument_url_html">http://data.riksdagen.se/dokument/GU02T8</ref>
          <ref type="dokumentstatus_url_xml">http://data.riksdagen.se/dokumentstatus/GU02T8</ref>
          <ref type="doc">http://data.riksdagen.se/fil/1C781DE5-AA58-42A8-84F0-B5FECEB5C213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LA2tiKqHNsxt5UzaEexo9x" type="basedOn"/>
        <correspContext corresp="i-LA2tiKqHNsxt5UzaEexo9x">
          <ref>Proposition 2006/07:73</ref>
        </correspContext>
        <correspAction xml:id="i-9djn7kUB5MqMGsQrVjnang" type="signed"/>
        <correspContext corresp="i-9djn7kUB5MqMGsQrVjnang">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-N3cwyVbucgwKimhvhw95bX" type="referral">
          <date when="2007-03-30"/>
        </correspAction>
        <correspAction xml:id="i-FZqC9kZDbxeG2uypneVX9W" type="dismissal">
          <date when="2007-03-29"/>
        </correspAction>
        <correspAction xml:id="i-VfSUj64Qb9n9ejJthGaoFL" type="transfer">
          <date when="2007-03-27"/>
        </correspAction>
        <correspAction xml:id="i-YUHzbmZcdUQ2AUddwXjJZd" type="submission">
          <date when="2007-03-27"/>
        </correspAction>
        <correspAction xml:id="i-EUH1KB8fGWn2YfxhQQorjY" type="assigned"/>
        <correspContext corresp="i-EUH1KB8fGWn2YfxhQQorjY">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UcjEmGHpRMCYvgHFWRS1gT">
            1 Förslag till riksdagsbeslut
          </head>
          <list style="ol">
            <item xml:id="i-Gv42iPPKdjvGsi5uHKAgpQ">
              Riksdagen avslår regeringens proposition 2006/07: 73 Nya hastighetsgränser.
            </item>
          </list>
          <list style="ol">
            <item xml:id="i-Ebpm6HLRfuTKGuTa36wS83">
              Riksdagen tillkännager för regeringen som sin mening att Vägverket
              ska styra förändringsarbetet så att hastigheterna i landet i genomsnitt
              sänks med det nya hastighetssystemet.
            </item>
          </list>
        </div>
        <div type="motContent">
          <head xml:id="i-GLt6feChEV7v3kqiBqUns2" type="h1">
            Nya hastighetsgränser
          </head>
          <head xml:id="i-RWW5FWm3dnc3XcaSm2xCJL" type="h1">
            2 Bakgrund
          </head>
          <p xml:id="i-SQTpze9oEcaRCcMXLaxkHn">
            Regeringen föreslår i proposition 2006/07:73 att dagens hastighetssystem
            med hastighetsgränserna 30, 50, 70, 90 och 110 kilometer i timmen
            ska ändras. Istället ska det införas ett 10-stegs intervall mellan
            30 och 120 kilometer i timmen.
          </p>
          <p xml:id="i-FdHuYcwTmf9YYZWR5Dea1b">
            Syftet sägs vara att anpassa hastighetsgränserna på vägarna så
            att nollvisionen kan uppnås. Förslaget innebär enligt regeringen
            även att övriga transportpolitiska delmål kan nås. Vänsterpartiet
            delar inte regeringens syn när det gäller måluppfyllelse av de
            transportpolitiska målen som berör trafiksäkerhet och miljö. Effekterna
            av förslaget, utifrån trafiksäkerhet och miljömål, är inte tillräckligt
            analyserade i propositionen och vi är därför tveksamma till att
            införa det nya hastighetssystemet. I motionen utvecklar vi vår
            syn och kritik till varför vi föreslår att riksdagen avslår propositionen.
          </p>
          <head xml:id="i-6eZvnkQfP8iZtZVL2Z4zQX" type="h1">
            3 Miljö och trafiksäkerhet måste avgöra nivåer på hastighetsgränser
          </head>
          <p xml:id="i-3EB9xoDPMaaWwaSpDJLnWd">
            Vår grundsyn är att hastighetsgränser ska fastställas utifrån
            trafiksäkerhetsperspektiv och miljöpåverkan. Det nuvarande hastighetssystemet
            har funnits sedan 1971. Men att ett system har funnits länge betyder
            inte att det automatiskt är dåligt. Utgångspunkten för en förändring
            av ett rådande system måste vara att ett nytt system är mer träffsäkert
            utifrån de av riksdagen uppsatta transportpolitiska målen. Det
            är framför allt två av de sex delmålen som berörs i samband med
            förändrade hastighetsgränser.
          </p>
          <p xml:id="i-Eauv9pr1rAHkbchbzhguHM">
            Det ena delmålet är Säker trafik och lyder: Det långsiktiga målet
            för trafiksäkerheten skall vara att ingen dödas eller skadas allvarligt
            till följd av trafikolyckor. Transportsystemets utformning och
            funktion skall anpassas till de krav som följer av detta.
          </p>
          <p xml:id="i-HxJtKQarsVXPJwAdyHmpSB">
            Det andra delmålet som berör detta område är God miljö och lyder:
            Transportsystemets utformning och funktion skall bidra till att
            miljökvalitetsmålen uppnås.
          </p>
          <p xml:id="i-EX91K5iinh5kzkmUoRuGhW">
            Även regeringen anser att man ska beakta de två ovan nämnda delmålen
            när man fastställer vilka hastighetsgränser som ska råda. Men
            regeringen vill även att de transportpolitiska delmålen Ett tillgängligt
            transportsystem och En positiv regional utveckling ska vara en
            del av bedömningen för nya hastighetsgränser. Regeringen menar
            att högre hastigheter leder till tidsvinster och att det därför
            är positivt för tillgänglighet och regional utveckling. Visst
            är det sant att höga hastigheter leder till tidsvinster, men dessa
            är dock mycket marginella. Om man kör 10 mil i 120 kilometer i
            timmen i stället för 110 kilometer i timmen, är tidsvinsten 4
            minuter. Om någon kör 10 mil i 100 kilometer i timmen i stället
            för i 90 kilometer i timmen, sparar den personen inte mer än 6
            minuter. Det är således väldigt svårt att se hur så marginella
            tidsvinster kan leda till en ökad regional utveckling.
          </p>
          <p xml:id="i-9csEMjmde7fUf6Skp2sTVe">
            Regeringen motiverar högre hastighetsgräns på motorvägar med
            att det är viktigt att hastighetsgränserna möter så stor acceptans
            som möjligt hos trafikanterna, inte minst eftersom det endast
            punktvis kan övervakas att reglerna följs. Men om regeringen vill
            ha acceptans för hastighetsnivåer är det knappast högre farter
            människor vill ha. Den tidigare regeringen gav Vägverket i uppdrag
            att arbeta fram en rapport om hastighetsgränser. Det är den rapporten
            som den nuvarande regeringen nu använder som underlag för sitt
            förslag om ändrade och höjda hastighetsgränser. I rapporten presenteras
            en attitydundersökning om hastighetsgränser. På frågan Hur tycker
            du att de skyltade hastighetsgränserna är på 110-sträckor motorväg?
            svarar mer än 55 procent att hastigheten är lagom eller något
            för hög. Det är alltså mindre än 45 procent som tycker att hastigheterna
            är för låga på en motorväg. När samma fråga ställs på 90-vägar
            svarar drygt 60 procent att hastigheterna är lagom eller något
            för höga. Här är det alltså mindre än 40 procent som tycker att
            hastigheterna är för låga. Tittar vi sedan på vad människor anser
            om 70-vägar, blir skillnaderna ännu större. Här anser 75 procent
            att hastigheterna är lagom eller något för höga. Enligt denna
            attitydundersökning finns det följaktligen inget folkligt tryck
            för att i allmänhet höja hastigheterna på våra vägar.
          </p>
          <head xml:id="i-WEhmLCEboCXg7SNG1gkVqV" type="h1">
            4 Antal döda och svårt skadade måste minska
          </head>
          <p xml:id="i-7xhzwHNxGnPs6QkBeqPcBE">
            Det råder politisk enighet om att antalet döda och svårt skadade
            i trafiken ska minska, och det övergripande mål som riksdagen
            har satt upp är den så kallade nollvisionen. Det råder dock ibland
            delade meningar om vilka metoder som är effektiva för att nå detta
            mål. Den borgerliga regeringen pratar gärna om vägtransportsystemets
            utformning rent fysiskt och även att få till mer trafiksäkra fordon.
            När regeringen går igenom de konsekvenser ett nytt trafikhastighetssystem
            kan leda till, ligger även fokus på fysiska åtgärder. Regeringen
            menar att man kan spara 25 liv per år om man höjer hastigheten
            på en bred tvåfältsväg från 90 till 100 kilometer i timmen. Orsaken
            anses vara att en höjning ger ett incitament för väghållarna att
            rusta upp kvarvarande breda tvåfältsvägar, cirka 150 mil på huvudvägnätet
            .... När det gäller höjningen till 120 kilometer i timmen på motorvägar
            säger regeringen att det förvisso leder till fler döda per år,
            men att denna olycksökning inte skall behöva uppstå om dessa vägar
            förses med räfflor på sidovägrenen.
          </p>
          <p xml:id="i-RqV9o1R8SAaAYxivt7iPdd">
            Fysiska åtgärder och säkerhet i ett fordon har självklart betydelse
            för den totala trafiksäkerheten. Men lika viktigt är att komma
            åt beteenden i trafiken. Om det inte sker en beteendeförändring
            när det gäller bilkörning i förhållande till dels alkohol, dels
            hastighet blir det omöjligt att nå nollvisionen. En stor andel
            av olyckorna beror på för höga hastigheter. Ungefär hälften av
            bilisterna överskrider dagens hastighetsgränser och i genomsnitt
            överskrids hastigheterna med tio kilometer. Om alla höll hastigheten
            skulle antalet döda i trafiken minska med mellan 100 och 150 personer.
          </p>
          <p xml:id="i-YVdh64RbaHyZmDidU4Uwhy">
            Regeringens önskan om att spara liv genom att höja hastighetsgränserna
            är alltså baserade på åtgärder i den fysiska miljön, vilket innebär
            ökade kostnader för stat och kommun. Det verkar därmed inte speciellt
            kostnadseffektivt att höja hastighetsgränserna samtidigt som man
            måste bekosta åtgärder i vägtrafiksystemet för att få ned antalet
            döda i trafiken. Det verkar utifrån detta perspektiv mera rationellt
            att i sådana fall bibehålla eller sänka nuvarande hastighetsnivåer.
          </p>
          <p xml:id="i-LXeTMBxLG47oUcu68qZi3k">
            Vi känner utifrån ovan tveksamheter till att regeringens förslag
            verkligen leder till ökad trafiksäkerhet. Det saknas en grundligare
            analys av hur det verkliga utfallet blir med regeringens förslag.
            Det kan bli svårt att säkerställa en nationell ambition att minska
            antal döda och svårt skadade när de lokala och regionala företrädarna
            får större befogenheter att bestämma vilka hastighetsgränser som
            ska råda på en viss väg. Det finns en risk att helhetsperspektivet
            går förlorat och att den nationella utvecklingen därmed inte leder
            till färre antal döda och svårt skadade i trafiken.
          </p>
          <head xml:id="i-UktdUsR6MubFkQYvTngWAJ" type="h1">
            5 Hastighetsgränser är också en del av klimatpolitiken
          </head>
          <p xml:id="i-6vDEJJ7bqz6343ytoEdLJM">
            Bilens bränsleförbrukning är direkt relaterad till mängden utsläpp
            av koldioxid och andra avgaser. Det betyder alltså att ju fortare
            man kör desto mer ökar bränsleförbrukningen och därmed utsläppen.
            Hastighetsgränser kan därför vara ett medel för att bromsa klimatförändringarna.
            Om den reella hastigheten sänktes med tio kilometer i timmen på
            vägarna skulle det betyda minskad förbrukning av bensin med 200
            000 liter, vilket motsvarar 1 procent av Sveriges totala koldioxidutsläpp.
            Det är en betydande minskning om man ser till att detta är bara
            en av flera åtgärder. Dessutom ger lägre hastigheter mindre spridning
            av cancerframkallande ämnen och även till mindre utsläpp av partiklar,
            bland annat därför att däckslitaget minskar påtagligt med lägre
            hastigheter.
          </p>
          <p xml:id="i-7XD6DnXLXhJku4VqKVnmUV">
            Mot bakgrund av att hastighetsgränser har en stor koppling till
            utsläpp av globala och lokala föroreningar, är det mycket märkligt
            med regeringens totala avsaknad av analys över hur det nya systemet
            kommer att påverka miljön. Med tanke på regeringens retoriska
            miljöutspel blir det nästan pinsamt att läsa propositionstexten.
            Det enda som står om miljöpåverkan är följande: Förändringar av
            hastighetsgränserna kan även påverka koldioxidmålet. Regeringen
            förutsätter att Vägverket styr förändringsarbetet så att det beräknade
            utsläppet av koldioxid totalt sett blir oförändrat eller lägre
            efter förändringen.
          </p>
          <p xml:id="i-RQHM9kLPWhtnWg3HtMWfNT">
            Ja, det är faktiskt det enda som står i hela propositionen när
            det gäller miljöpåverkan. Det står ingenting om de beräknade utsläppsmängderna,
            ingenting om hur Vägverket ska kunna styra förändringsarbetet
            när lokala och regionala organ får större befogenheter att sätta
            hastighetsgränser, ingenting om hur mycket av vägnätet som måste
            få sänkta hastigheter om andra vägar får höjda. Vi är således
            mycket kritiska mot denna totala analysbrist om miljöpåverkan
            och bara detta är i sig en anledning till att avslå propositionen.
          </p>
          <head xml:id="i-MKkFjjjpu2eGsVpFrz9HQ1" type="h1">
            6 Ett hastighetssystem som inte är plottrigt
          </head>
          <p xml:id="i-NH1nA5fSvx5BVoJakAwde9">
            Det finns från vår sida farhågor mot att förslaget kan uppfattas
            som otydligt och svåröverblickbart. Systemet kan försvåra för
            trafikanter att hålla reda på vilken hastighetsgräns som gäller
            för tillfället. Dagens hastighetssystem med 20-intervaller gör
            att det ofta är enkelt att veta vilken hastighet som råder på
            en viss vägsträcka även om man missat skyltning av sträckan. Med
            10-intervaller ökar naturligtvis svårigheten att förstå vilken
            hastighet som gäller på en viss sträcka. Det kan öka stressen
            i trafiken och blir därmed en risk för minskad trafiksäkerhet.
            Vi kan också se att det kan uppstå inkonsekvenser för trafikanter
            i olika delar av landet, speciellt om systemet tillämpas olika
            i geografiskt närliggande områden.
          </p>
          <p xml:id="i-UuMzAGdBbzes3AJc5evoyg">
            Regeringen skriver i propositionen att dagens hastighetssystem
            framstår ibland som plottrigt. Det är märkligt att regeringen
            anser att dagens system är för plottrigt när regeringen samtidigt
            vill införa ytterligare intervaller. Det är svårt att förstå att
            ett nytt system med 10-intervall inte skulle kännas ännu mer plottrigt.
          </p>
          <head xml:id="i-5J8DFXpsQMRsN6kSkUW6eH" type="h1">
            7 Sammanfattande bedömning av regeringens proposition
          </head>
          <p xml:id="i-5RiZ9mf6dZY2zwoUYhQCt6">
            Utifrån vad vi i motionen har beskrivit om trafiksäkerhet, miljö
            och tydlighet i hastighetssystemet anser vi inte att regeringens
            förslag leder till en större måluppfyllelse av de transportpolitiska
            målen. Propositionen ger inte någon vägledning om utfallet av
            hur mycket av vägkilometrar som kommer att få höjda hastigheter
            respektive sänkta hastigheter. Vi vet inte hur många vägkilometrar
            som kommer att få sänkta hastigheter från till exempel 90 till
            80 kilometer i timmen eller från 70 till 60 kilometer i timmen,
            jämfört med hur många vägkilometrar där hastigheten istället höjs
            från till exempel 50 till 60 kilometer i timmen, från 70 till
            80 kilometer i timmen eller från 110 till 120 kilometer i timmen.
            Man får således inte möjlighet till en helhetsbedömning.
          </p>
          <p xml:id="i-PjAJUSLSxSWLaUKS7gBo1v">
            Det är därför oklart och osäkert om förändrade hastighetsgränser
            verkligen leder till ökad trafiksäkerhet; det finns snarare en
            risk att vi får höjda hastigheter och därmed ett ökat antal döda
            och svårt skadade. Sedan är bristen på analys av miljöpåverkan
            i det närmaste total och kan inte anses vara ett seriöst försök
            till att minska biltrafikens klimatpåverkan. Lägg därtill att
            tydligheten och förutsägbarheten i vägtrafiken riskerar att försämras
            med 10-intervaller av hastighetsnivåerna. Mot bakgrund av detta
            bör riksdagen därför avslå regeringens proposition om att införa
            ett nytt system för hastighetsgränser. Detta bör ges regeringen
            till känna.
          </p>
          <p xml:id="i-7ZJvs1ynSj42fCoHJwFth5">
            Om regeringen verkligen velat tydliggöra en inriktning mot att
            minska hastigheterna hade det kunnat deklareras på ett mycket
            klarare sätt. Vägverkets rapport, som ligger till grund för regeringens
            proposition, tar sin utgångspunkt i att det totalt sker en sänkning
            av hastigheterna med det nya förslaget. Trots en mycket bristande
            miljöanalys i propositionen konstaterar dock regeringen att den
            förutsätter att Vägverket styr förändringsarbetet så att det beräknade
            utsläppet av koldioxid totalt sett blir oförändrat eller lägre
            efter förändringen. Citatet är förvisso inte ett direktiv till
            Vägverket, men det ger ändå en signal på viljeinriktning. Vi anser
            att regeringen ska ta aktivt ställning för att förslaget verkligen
            leder till att hastigheterna i genomsnitt sänks i landet. Sänkta
            hastigheter leder till att färre dör och att koldioxidutsläppen
            minskar. Regeringen bör därför uttala att Vägverket ska styra
            förändringsarbetet så att hastigheterna i landet i genomsnitt
            sänks med det nya hastighetssystemet. Detta bör ges regeringen
            till känna.
          </p>
        </div>
        <div type="motSignatures">
          <list>
            <item xml:id="i-YaaXbm8RbGP8XgjomVGxBg" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-WQwfwFPo3VLeEEoCdxe1cj" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-N59tQZu8Rxvq6SNgAFMZtp" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-3n62BMHucjLdAHayJQaLHW" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-Q5cxPoTUoMFdpDPSQYGXUZ" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-JUkMCsHX7FYfrQ5zErEX9r" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
