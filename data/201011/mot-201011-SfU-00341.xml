<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00341">
  <teiHeader>
    <fileDesc>
      <titleStmt>
        <title>Förbättrad migrationsprocess</title>
        <author corresp="i-DJgH7q21vrKJDYHFpgpTiX i-KHxTD13x4T7QRobXtjMm4K">av Penilla Gunther och Roland Utbult (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad migrationsprocess</title>
          <idno type="rdwebb">GY02Sf341</idno>
          <rs type="number">Sf341</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf341/text</ref>
          <ref type="dokument_url_html">http://data.riksdagen.se/dokument/GY02Sf341</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf341</ref>
          <ref type="doc">http://data.riksdagen.se/fil/3554D876-E194-4B6F-A052-8893E42F05E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X1UcNxVX276XjpBV2ZJ8LF" type="signed"/>
        <correspContext corresp="i-X1UcNxVX276XjpBV2ZJ8LF">
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-BAygxM61L7yustY5di7Ft6" type="numbering">
          <date when="2010-10-29"/>
        </correspAction>
        <correspAction xml:id="i-XLdtPLuDvPwYeiFj8MFkWZ" type="submission">
          <date when="2010-10-27"/>
        </correspAction>
        <correspAction xml:id="i-VaiPWXFamu282fKvimNRbv" type="transfer">
          <date when="2010-10-26"/>
        </correspAction>
        <correspAction xml:id="i-e8UwV74NUyL2Q2kD7pxNZ" type="assigned"/>
        <correspContext corresp="i-e8UwV74NUyL2Q2kD7pxNZ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8VCzkFVMj4Ly3AmWj8khmm" type="motBody">
        <div xml:id="i-U3oFdwuse9B2durkD2fTmy" type="motProposal" subtype="förslag">
          <head xml:id="i-HBAADvhXaJD6gznSCrSvt9">
            Förslag till riksdagsbeslut
          </head>
          <list xml:id="i-NJnN24DRuE16phY7zQ9i2j" style="ol">
            <item xml:id="i-YXvyt1p6quxGiDJuWrn9s3">
              Riksdagen tillkännager för regeringen som sin mening vad som
              anförs i motionen om att migrationsdomstolen bör utse offentligt
              biträde i utlänningsärenden.
            </item>
            <item xml:id="i-D3fYiUF3ewne4somQsZqXj">
              Riksdagen tillkännager för regeringen som sin mening vad som
              anförs i motionen om att utbildningen av tolkar bör öka och ett
              centralt register över tolkar inrättas.
            </item>
            <item xml:id="i-F98nRbDE83JnSqxKuGGfJM">
              Riksdagen tillkännager för regeringen som sin mening vad som
              anförs i motionen om att registrering och tillsyn över tolkförmedlingar
              bör införas och att det vid upphandling av tolkförmedlingstjänster
              ska ställas krav på att tolkar som anlitas antingen är auktoriserade
              eller har genomgått grundutbildning för kontakttolkar med godkänt
              resultat.
            </item>
            <item xml:id="i-PVW8f8m276hRrPateLfP83">
              Riksdagen tillkännager för regeringen som sin mening vad som
              anförs i motionen om att förvarstagande av asylsökande endast
              ska ske i undantagsfall och att det måste finnas en tidsbegränsning
              samt att alternativa former bör prövas och utredas.
            </item>
            <item xml:id="i-MQi3b31XPKaCswKNhdbPLL">
              Riksdagen tillkännager för regeringen som sin mening vad som
              anförs i motionen om att asylsökande, som ej har begått brott,
              inte ska placeras i häkten.
            </item>
          </list>
        </div>
        <div xml:id="i-BVBuuNJB8wttu5qm8LzfFv" type="motContent">
          <head xml:id="i-JFPH52x3kBe1DYzAEFiZ3Q" type="h1">
            Inledning
          </head>
          <p xml:id="i-HTcxdpWd8oAkf5RA9JDbr5">
            Kristdemokraterna arbetade aktivt i den allmänna debatten och
            i riksdagen för införande av den nya instans- och processordning
            som trädde i kraft 2006. Utlänningsnämnden lades ner och överprövning
            av asylärenden flyttades över till förvaltningsdomstolar. Genom
            att det infördes ett tvåpartsförfarande, muntlighet och inte minst
            genom inrättandet av en domstolsbaserad asylprövning, har rättssäkerheten
            förbättrats avsevärt. Samtidigt måste man vara ödmjuk nog att
            erkänna att omfattande reformer med goda syften också kan innehålla
            brister.
          </p>
          <head xml:id="i-EzxHE8eJQBSiQhxAV5hV1e" type="h1">
            Offentliga biträden i utlänningsärenden
          </head>
          <p xml:id="i-GCEp56Yns6co6W798pSZH9">
            En person som ansöker om asyl i Sverige har rätt till offentligt
            biträde i bl.a. ärenden där den asylsökande kan komma att avvisas
            eller utvisas från Sverige. Till offentligt biträde får förordnas
            en advokat, en biträdande jurist på advokatbyrå eller någon annan
            som är lämplig för uppdraget. Om sökanden själv har föreslagit
            någon som är lämplig, ska denne förordnas, om det inte medför
            avsevärt ökade kostnader eller det i övrigt finns särskilda skäl
            emot det. Tyvärr har kompetensen på ombuden visat sig vara av
            skiftande kvalitet. Många asylsökande riskerar att inte få sin
            sak väl framlagd. Detta är otillfredsställande och minskar rättssäkerheten
            för den asylsökande. Att ombuden har betydande kunskap på området
            är en förutsättning för att vi ska uppfylla principen om equality
            of arms , d.v.s. att varje part ska ges en rimlig möjlighet att
            föra sin talan på villkor som inte ger honom eller henne en väsentlig
            nackdel gentemot sin motpart.
          </p>
          <p xml:id="i-3GgpcTDFDiDhAFCHrtSG3R">
            Enligt nuvarande ordning utser Migrationsverket offentligt biträde
            åt den asylsökande. I en förändrad asylprocess är Migrationsverket
            och det offentliga biträdet således varandras motparter i de ärenden
            som överklagas till migrationsdomstolen. Att Migrationsverket
            ska utse det offentliga biträde som är verkets motpart i processen
            och samtidigt godkänna biträdets kostnadsräkningar är klart olämpligt.
            Det finns, i en sådan situation, risk för att det offentliga biträdet
            hamnar i en lojalitetskonflikt eftersom Migrationsverket agerar
            både som uppdragsgivare och motpart. Detta är inte lämpligt ur
            vare sig rättssäkerhets- som objektivitetsaspekt.
          </p>
          <p xml:id="i-HGsEk86fGApeVEzhSVcvLR">
            Därför föreslår vi istället att migrationsdomstolen utser offentligt
            biträde i utlänningsärenden. Migrationsdomstolen är inte part
            i målet på samma sätt som Migrationsverket är och har kompetens
            att utse lämpliga biträden i utlänningsärenden.
          </p>
          <head xml:id="i-PPYWk49xEqENwB7tbvrXYC" type="h1">
            Tolkar i asylprocessen
          </head>
          <p xml:id="i-KivFdZDmScFDRLkAqUWcFJ">
            När man söker asyl baserar myndigheterna sina beslut bland annat
            på vad sökanden har sagt och skrivit. Den asylsökande måste således
            kunna lita på tolkens eller översättarens kunskap och integritet.
            Därför är det av största vikt att tolken eller översättaren är
            kvalitetsmärkt genom en auktorisation, under förutsättning att
            sådan finns för det aktuella språket. Detta är särskilt viktigt
            att beakta när det gäller asylsökande barn. Migrationsdomstolarna
            och Migrationsverket har framfört att tillgången och kvaliteten
            på tolkar är mycket bristfällig. Detta är givetvis en mycket allvarlig
            signal eftersom en bristfällig eller till och med direkt felaktig
            tolkning kan avgöra huruvida en asylsökande får ett uppehållstillstånd
            eller inte.
          </p>
          <p xml:id="i-6ckE7W59MdKWw7yKZw2WvS">
            Två utredningar har de senaste åren utrett tolkfrågan och lagt
            fram flera förslag till ändringar av nuvarande system. Några av
            utredningsförslagen anser vi att man bör gå vidare med för att
            snabbt komma till rätta med de största problemen. Vi föreslår
            att utbildningen av tolkar bör öka såväl vad gäller tillgång som
            kompetens, ett centralt register över tolkar inrättas, registrering
            och tillsyn över tolkförmedlingar införas och att det vid upphandling
            av tolkförmedlingstjänster ska ställas krav på att tolkar som
            anlitas antingen är auktoriserade eller har genomgått grundutbildning
            för kontakttolkar med godkänt resultat.
          </p>
          <head xml:id="i-X2gTbFpRm2m8UAbJB2yMV" type="h1">
            Begränsa förvarstagande och inga asylsökande i häkten
          </head>
          <p xml:id="i-9urb96DmHCDjWpEKpt84F3">
            I dag kan en asylsökande tas i förvar om identiteten är oklar
            och behöver utredas, om det finns annat skäl som motiveras utifrån
            prövningen av rätten att stanna i Sverige eller det finns en risk
            att utlänningen håller sig undan inför utresan.
          </p>
          <p xml:id="i-LrzT6gfoXkEgoPvc16EhW3">
            Förvarstagande är ett frihetsberövande som innebär mänskligt
            lidande men det har även negativa samhällsekonomiska konsekvenser.
            Vår utgångspunkt är att förvarstagande endast ska ske i undantagsfall
            och att det måste finnas en tidsbegränsning. Sverige har fått
            stark kritik av Europarådets kommissionär för mänskliga rättigheter
            på denna punkt. Han anser att svenska myndigheter alltför ofta
            använder möjligheten att ta flyktingar i förvar. Vi förordar att
            även alternativa former till förvarstagande bör utredas och prövas.
            Särskilt viktigt är detta för den grupp asylsökande som har blivit
            torterade. Många psykologer menar att det för denna grupp upplevs
            som att utsättas för ytterligare tortyr när de stängs in. Vi anser
            vidare att kvinnor ska erbjudas förvar avskilt från män. Huvudprincipen
            ska vara att barn inte ska sättas i förvar.
          </p>
          <p xml:id="i-UPc89yYMTkcc4v9brPvRDG">
            En asylsökande som anses vara en säkerhetsrisk för sig själv
            eller andra kan placeras i häkte. Under 2009 har drygt 250 asylsökande
            placerats i häkte, trots att de inte begått något brott. Många
            gånger handlar det om personer som är självmordsbenägna eller
            på annat sätt psykiskt labila. Det är inte värdigt en rättsstat
            att personer som inte har begått ett brott blir inlåsta. Sverige
            har fått kritik från såväl FN:s tortyrkommitté som Europarådets
            kommitté mot tortyr för att asylsökande placeras i häkten. Regeringen
            har tillsatt en utredning som ser över frågan om förvar samt placering
            av asylsökande i häkten. Vi anser att lagstiftningen skyndsamt
            måste ändras.
          </p>
        </div>
        <div xml:id="i-6VRJjPm8bDKdaHWPAewSMy" type="motSignatures">
          <list xml:id="i-SQ8b2mYR1gArrN15XSrra4">
            <item xml:id="i-BeeYvbfd7CEXTu6zBL7qDJ" who="i-DJgH7q21vrKJDYHFpgpTiX">
              Penilla Gunther (KD)
            </item>
            <item xml:id="i-CA8PvG4hFLCGxae1szzc26" who="i-KHxTD13x4T7QRobXtjMm4K">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
