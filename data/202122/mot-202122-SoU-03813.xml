<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03813">
  <teiHeader>
    <fileDesc>
      <titleStmt>
        <title>En förbättrad kvinnosjukvård</title>
        <author corresp="i-7bVDjZpV72vdnYhJ8phHuW i-Ss5eCCiVtUjuS9PnEw3PRH">av Louise Meijer och Josefin Malmqvist (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3813 av Louise Meijer och Josefin Malmqvist (båda M)</title>
          <idno type="rdwebb">H9023813</idno>
          <rs type="number">3813</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023813/text</ref>
          <ref type="dokument_url_html">http://data.riksdagen.se/dokument/H9023813</ref>
          <ref type="dokumentstatus_url_xml">http://data.riksdagen.se/dokumentstatus/H9023813</ref>
          <ref type="docx">http://data.riksdagen.se/fil/6AEB2507-BFDE-4CD0-9BB7-11D57143CAE1</ref>
          <ref type="pdf">http://data.riksdagen.se/fil/A80078C5-A180-4872-A3B5-054B09FBA698</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CiMfwLeRdeJe1uPXpQU4ht" type="signed"/>
        <correspContext corresp="i-CiMfwLeRdeJe1uPXpQU4ht">
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-2Tpitre9XvHs9x77ckZLQg" type="submitted">
          <date when="2021-10-05"/>
          <time when="13:59:04"/>
        </correspAction>
        <correspAction xml:id="i-XBrQzDezwTnBXoKs55nArr" type="reviewed">
          <date when="2021-10-05"/>
          <time when="16:47:22"/>
        </correspAction>
        <correspAction xml:id="i-JyYxUkvcgUTXkgCddmiYGZ" type="referred">
          <date when="2021-10-14"/>
        </correspAction>
        <correspAction xml:id="i-RDSYru8yC7buNY5mqZXX82" type="assigned">
          <date when="2022-05-19"/>
          <time when="16:13:07"/>
        </correspAction>
        <correspContext corresp="i-RDSYru8yC7buNY5mqZXX82">
          <ref type="assignedTo">Socialutskottet</ref>
        </correspContext>
        <correspAction xml:id="i-EgwaCHsaV8em59swcPcce8" type="behandlas_i"/>
        <correspContext corresp="i-EgwaCHsaV8em59swcPcce8">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JJaqew8kJudbD1cuvf4NXV" type="behandlas_i"/>
        <correspContext corresp="i-JJaqew8kJudbD1cuvf4NXV">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QTFzWUuiMQzqNoC2DnmfHz" type="behandlas_i"/>
        <correspContext corresp="i-QTFzWUuiMQzqNoC2DnmfHz">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3813 av Louise Meijer och Josefin
          Malmqvist (båda M) En förbättrad kvinnosjukvård
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6piXNJGyPSraaBHodtyuNo">
            Förslag till riksdagsbeslut
          </head>
          <list style="ol">
            <item xml:id="i-TV12Mh1LKGfJ5JefT1EccQ">
              Riksdagen ställer sig bakom det som anförs i motionen om en översyn
              om att bygga ut specialistvården för smärta och garantera tillgång
              till specialistvård för smärta i varje region, och detta tillkännager
              riksdagen för regeringen.
            </item>
            <item xml:id="i-5TbEdk1KH8wUc7ZGzCwawS">
              Riksdagen ställer sig bakom det som anförs i motionen om att
              överväga nationella riktlinjer för behandling av fibromyalgi och
              tillkännager detta för regeringen.
            </item>
            <item xml:id="i-Q4WWd3e1kyRMPyn2MQUKzf">
              Riksdagen ställer sig bakom det som anförs i motionen om att
              elevhälsan ska utveckla skriftliga rutiner för handläggning av
              elever med misstänkt endometrios och tillkännager detta för regeringen.
            </item>
            <item xml:id="i-BV8fAYTi6uZpkmtRdCTZt1">
              Riksdagen ställer sig bakom det som anförs i motionen om att
              avsätta pengar till forskning kring kvinnors hälsa och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-WYtAxAerZuGHVJeivkNZKk" type="h1">
            Motivering
          </head>
          <p xml:id="i-6v5oabAKdjwpkPNrG9JbZg">
            Kvinnor lever i genomsnitt tre år längre än män i Sverige men
            trots detta rapporterar kvinnor sämre hälsa än vad män gör. Det
            föreligger skillnader inom vården både vad gäller kunskap om symtom,
            diagnos och behandling beroende på om du är man eller kvinna.
          </p>
          <p xml:id="i-4oPoJj5BvEkfRkU9THA6yp">
            Förekomsten av sjukdomar skiljer sig åt och samma sjukdom kan
            ge olika symptom beroende på kön. Vid behandling av hjärtsjukdom
            behandlas kvinnor i lägre grad enligt de nationella riktlinjerna
            och får också i lägre grad än män mediciner med bevisad nytta.
          </p>
          <p xml:id="i-6pZKbkWRpWrbHEDvdm1Eft">
            Det förekommer alltså en underbehandling av kvinnor inom hjärtkärlområdet,
            men det är inte det enda område där kvinnor underbehandlas. Detta
            förekommer även vid till exempel stroke, diabetes och benskörhet.
            Vidare har kvinnor mer smärta än män innan de opereras för ländryggsbesvär
            och det tar även längre tid innan kvinnor får tillgång till nyare
            dialysteknik.
          </p>
          <p xml:id="i-BjNBv86fGaqAvHvWQdpBym">
            Listan kan göras lång med identifierade brister gällande en jämlik
            och jämställd vård för kvinnor. Nedan presenteras några förslag
            för att göra sjukvården för kvinnor bättre.
          </p>
          <p xml:id="i-5Ynu5kbA7DbiyZ2dHYgoZh">
            Bygg ut specialistvården för smärta och garantera tillgång till
            specialistvård för smärta i varje region
          </p>
          <p xml:id="i-M3xHo4YJkghFEL7HaCjcVP">
            Långvarig smärta är en av de största orsakerna till långtidssjukskrivning.
            Enligt studier lider tio till tjugo procent av den svenska befolkningen
            av långvarig smärta. Det är betydligt fler kvinnor än män som
            lider av långvarig smärta. I samtal med experter har det framkommit
            att allmänhetens syn på smärta, och till viss del även den syn
            som lärs ut på läkarprogrammet, ofta grundar sig i att smärta
            är följd av en skada. Men smärta kan också vara en sjukdom i sig
            som uppstår som en följd av en störd reglering av smärtsignaler.
            Detta på samma sätt som att högt blodtryck kan vara ett symptom
            (t.ex. på njursjukdom) men som för de allra flesta i stället är
            en sjukdom orsakad av störd blodtrycksreglering.
          </p>
          <p xml:id="i-AsFdMECfLJgt6Rv5RAkgFC">
            En studie från Östergötland visade att förekomsten av långvarig
            smärta är dubbelt så hög hos kvinnor som hos män. Sedan tidigare
            vet man att kvinnors och mäns immunsystem kan fungera olika. Flera
            sjukdomar drabbar i högre grad kvinnor än män, exempelvis ledgångsreumatism
            och fibromyalgi. Därtill kommer mer typiska kvinnosjukdomar så
            som endometrios och vestibulit. Socialstyrelsens rapport konstaterar
            att tillgången till smärtspecialister är viktig för en fullgod
            endometriosvård och konsultation av smärtspecialist ingår också
            i de nationella riktlinjerna.
          </p>
          <p xml:id="i-LKsrsZdgpnT8JebxZKevSg">
            Patientorganisationer har pekat på att bemötandet av personer
            som söker sig till vården på grund av smärta präglas av misstro
            och dåligt bemötande. Det handlar också om kunskapsbrist och en
            tendens att sjukskriva i stället för att behandla och rehabilitera.
          </p>
          <p xml:id="i-6RYkECfC5hsLZFdQi82htJ">
            En kartläggning visar att primärvården saknar kompetens och struktur
            för att hantera patienter med långvarig smärta. Trots att långvarig
            smärta kan kallas en folksjukdom så prioriteras inte specialiserad
            vård för denna grupp utan istället sker en nedmontering av den
            specialiserade smärtvården. Därtill saknas i många fall multidisciplinära
            smärtmottagningar i regionerna och i vissa regioner vilar smärtvården
            på några få eldsjälar. Konsekvensen är att det saknas både läkare,
            fysioterapeuter, sjuksköterskor och nya läkare som vill inrikta
            sig mot smärtlindring. När det inte finns tillgång till specialiserad
            vård dit allmänläkare kan remittera smärtpatienter och det dessutom
            inte finns en strukturerad hantering av patienterna inom varken
            primär- eller specialistvården faller många patienter mellan stolarna.
            Det har rapporterats att en patient kan få vänta så länge som
            sex år innan rätt diagnos ställs och att den bristfälliga hanteringen
            av smärtpatienter kostar samhället uppskattningsvis 90 miljarder
            kronor.
          </p>
          <head xml:id="i-DbT6vRwV8187n8zrFwmrkF" type="h1">
            Överväg nationella riktlinjer för behandling av fibromyalgi
          </head>
          <p xml:id="i-GjaMwaX2wMhn2cQqprSWbe">
            Ungefär två procent av befolkningen lider av fibromyalgi och
            nästan 80 procent av de som diagnosticeras med sjukdomen är kvinnor.
            Enligt vidtalade experter är sjukdomen ungefär lika vanlig som
            alla inflammatoriska reumatiska sjukdomar tillsammans. Tillståndet
            kännetecknas av långvarig och utbredd smärta i muskler och leder
            och att denna ska ha pågått i minst tre månader.
          </p>
          <p xml:id="i-AUFXNAkXV2xpPQs9birqRM">
            Som ovan konstaterats så kan smärta vara ett sjukdomstillstånd
            i sig utan att nödvändigtvis vara ett symptom på något annat.
            Vid fibromyalgi har det kunnat konstateras att smärtsignalen är
            förstärkt och det finns störningar i de smärthämmande systemen,
            vilket i sin tur leder till smärta. Tidigare var fibromyalgi en
            kontroversiell diagnos och avfärdades som en slaskdiagnos för
            kvinnor som uppgav värk utan klar anledning. Många patienter upplever
            fortfarande att de ifrågasätts av sjukvården och att de är missförstådda.
          </p>
          <p xml:id="i-Xz7hSCrVcN1nLbie3u5t5o">
            Statens beredning för medicinsk och social utvärdering (SBU)
            utvärderar just nu effekterna av behandling och rehabilitering
            vid fibromyalgi. Utvärderingen ska vara klar i december 2021.
            I dagsläget behandlas fibromyalgi på olika sätt i olika regioner
            och det finns även skillnader mellan olika vårdutövare inom primärvården.
            När SBU:s utvärdering är presenterad finns det anledning att överväga
            om det bör införas nationella riktlinjer för behandlingen av fibromyalgi.
            På detta sätt kan patienter oavsett var i landet de bor förvänta
            sig att bli tagna på allvar och få den vård som enligt de senaste
            rönen ger bäst effekt beroende på tillståndet.
          </p>
          <p xml:id="i-4H5WdiewdG6xEC6U7xwA6Y">
            Elevhälsan ska utveckla skriftliga rutiner för handläggning av
            elever med misstänkt endometrios
          </p>
          <p xml:id="i-5VYY2iz5UacSoCxsygbpGX">
            Endometrios är en östrogenberoende sjukdom som innebär att vävnad
            som liknar livmoderslemhinna växer utanför livmoderhålan. Den
            ger svår menssmärta och kan även orsaka svårigheter att bli gravid.
            De drabbade lider ofta av svår smärta under stora delar av livet.
            Ungefär en av tio kvinnor i fertil ålder beräknas ha endometrios.
            Sedan 2018 finns det nationella riktlinjer för vård av endometrios
            och Socialstyrelsen har sedan dess utvärderat vården.
          </p>
          <p xml:id="i-LbLyXVe9XBdWCHVNtoD9vH">
            Även vid endometrios behövs tillgång till smärtspecialister och
            i Socialstyrelsens utvärdering framkommer att en majoritet av
            verksamheterna anser att tillgången är otillräcklig. Förslagen
            ovan som tar sikte på specialistvården för smärta gör sig därför
            gällande även här.
          </p>
          <p xml:id="i-La5HPy2YykysubGefLMgeh">
            Endometrios kan uppkomma sent i livet men de allra flesta får
            sina symptom i tonåren. Elevhälsan har därför en viktig roll att
            identifiera elever med misstänkta symptom och hjälpa dem till
            rätt vårdinstans. Enligt Socialstyrelsens utvärdering saknas ofta
            rutiner för handläggning av elever med misstänkt endometrios och
            det är få skolsköterskor som uppger att de stött på sjukdomen.
          </p>
          <p xml:id="i-Fhuifr81XTMRGj7Z3PgiG6">
            Mot denna bakgrund bör elevhälsan utveckla skriftliga rutiner
            för elever med misstänkt endometrios. Detta är ett förslag som
            Socialstyrelsen själva presenterat i utvärderingen och Socialstyrelsen
            pekar på att skriftliga rutiner kan utgöra ett stöd för skolsköterskan
            i sin handläggning såväl som en tryggare vårdkedja för eleven.
          </p>
          <p xml:id="i-P4GwbLWqaSfPb9w3SGaytc">
            Avsätt pengar till forskning kring kvinnors hälsa
          </p>
          <p xml:id="i-J7XX9CwjyBkcKaUz2rmFmi">
            År 2007 fick Forte, tidigare Forskningsrådet för arbetsliv och
            socialvetenskap, ett uppdrag från den moderatledda regeringen
            att stödja forskning om kvinnors hälsa. Inom ramen för ett forskningsprogram
            delades 90 miljoner kronor ut över tre år och det bidrog till
            att öka kunskapen kring könsskillnader inom hälso- och sjukvård.
            År 2014 tillsatte den moderatledda regeringen utredningen Uppföljning
            av utvecklingen mot jämställdhet samt jämställdhetspolitikens
            genomförande och effektivitet. Inom ramen för utredningen presenterades
            ett avsnitt om hälsa och där fanns ett antal förslag, däribland
            att inrätta jämställd hälsa som ytterligare ett jämställdhetspolitiskt
            delmål. Ett sådant finns nu på plats. I avsnittet konstaterades
            också att kvinnor och män drabbas av olika sjukdomar i olika utsträckning,
            att symptom kan vara olika beroende på kön för samma sjukdom och
            likaså kan reaktionen på läkemedel skilja sig åt beroende på om
            det är en man eller kvinna som får medicinen föreskriven. Detta
            gäller fortfarande.
          </p>
          <p xml:id="i-GvNmBYVowpBADPq71YBSzk">
            I utredningen efterfrågades mer kunskap om könsskillnader i hälsa
            och sjukdom. Behovet finns fortfarande och därför bör man likt
            regeringsuppdrag från 2007 ge Forte ett nytt regeringsuppdrag
            att stödja forskning om kvinnors hälsa. För detta bör det avsättas
            pengar och möjliggöra forskningsprojekt som höjer kunskapen om
            kvinnor och hälso- och sjukvård.
          </p>
        </div>
        <div type="motSignatures">
          <list>
            <item xml:id="i-MuvxJ91FnDJy9EpkWe1YMh">
              Louise Meijer (M)
            </item>
            <item xml:id="i-Dfao7mgWigK6YeJRc94JZS">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
