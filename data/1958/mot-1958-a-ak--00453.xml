<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__453/mot_1958_a_ak__453-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 453 år 1958
          </p>
          <p>
            Nr 453
          </p>
          <p>
            Av herr Eliasson i Stockholm, i anledning av Kungl. Maj:ts proposi-
            tion, nr 93, angående vissa följdfrågor i anledning av skol- styrelsereformen
            m. m.
          </p>
          <p>
            På det hela taget har under de sista decennierna en fast praxis
            utbildats beträffande gränsen mellan det område, som tillhör Konungs
            och riksdags gemensamma lagstiftningsmakt, och det område, som
            anses falla under Konungens ekonomiska lagstiftningsmakt. De tidigare
            stridigheterna mellan riksdagen och regeringen på denna punkt
            har sålunda upphört. Detta för- hållande bör dock icke föranleda
            att icke tillbörlig uppmärksamhet ägnas åt frågan. Praktisk betydelse
            har gränsdragningen icke minst därigenom att det beträffande lagstiftning
            fordras samstämmiga beslut av riksdagens båda kamrar. Därtill
            kommer att lagrådets yttrande skall inhämtas, därest fråga är
            om allmän civil- eller kriminallag. Det här angivna spörsmålet
            har aktualiserats i anledning av Kungl. Maj:ts proposition nr
            93 angående vissa följdfrågor i anledning av skolstyrelse- reformen
            m.m. I propositionen hemställes bl.a. om bemyndigande för Kungl.
            Maj:t att i huvudsaklig överensstämmelse med vad föredragande
            de- partementschefen i propositionen förordat meddela bestämmelser
            angående allmän skolplikt. Bestämmelser i detta ämne har tidigare
            varit intagna i folkskolestadgan, en författning utfärdad av Kungl.
            Maj:t ensam, om ock efter riksdagens hörande. Propositionens förslag
            innebär sålunda i denna del intet annat än att skolpliktsreglerna
            skall bibehålla sin hittillsvarande kon- stitutionella kvalitet.
            Emellertid finnes anledning att i detta läge, då reglerna om skolplikt
            brytes ut och sammanföres i en särskild författning, närmare överväga
            huru- vida icke dessa bestämmelser bör erhålla lags natur. Det
            kan i detta sam- manhang erinras om att det tidigare vid åtskilliga
            tillfällen ifrågasatts huru- vida icke vissa regler i folkskolestadgan
            borde givas lags form (notiser härom återfinnes i Herlitz: Om
            lagstiftning t. ex. sid. 520 och 543—544). De önskemål, som tidigare
            framförts i sådant hänseende, har visserligen främst grundats
            därpå, att folkskolestadgan innehöll föreskrifter, som upp- fattades
            såsom varande av kommunallags natur. Det kan också anmärkas, att
            denna kritik småningom lett därhän, att kommunernas skyldigheter
            med avseende å skolväsendet numera givits lags natur. - Tydligt
            är emellertid, att även de grundläggande reglerna om skolplikt
            är av det slag, att de bör antagas av Konung och riksdag gemensamt
            i lags
          </p>
          <pb facs="riksdagen-motions-pdf/data/1958/mot_1958_a_ak__453/mot_1958_a_ak__453-002.pdf"/>
          <p>
            Motioner i Andra kammaren, nr 453 år 1958
          </p>
          <p>
            en
          </p>
          <p>
            form. Övriga motsvarande bestämmelser, varigenom liknande skyldigheter
            lägges på medborgarna, har regelmässigt under senare decennier
            införts i lagar. Detta är fallet t. ex. beträffande sådana medborgerliga
            plikter som värnplikt, tjänsteplikt och civilförsvarsplikt. På
            det medicinska området finnes regler, vilka ålägger medborgarna
            att underkasta sig allehanda ingrepp, t.ex. ympningsskyldighet
            etc. Annat har icke ifrågasatts än att dessa regler skall inflyta
            i lagar. Mot angiven bakgrund synes det uppenbart, att bestämmelser
            av så ingri- pande art för både barn och föräldrar som skolpliktsreglerna
            bör vara lag- regler. Det ter sig också anmärkningsvärt alt, medan
            reglerna om de psy- kiskt efterblivna barnens särskoleplikt reglerats
            i lagform (lagen den 4 juni 1954 om undervisning och vård av vissa
            psykiskt efterblivna), motsvarande bestämmelser för normalt utvecklade
            barn skall vara av annan konstitutio- nell kvalitet, oaktat även
            för dessa senares del stadgas om tvångsmedel — i sista hand hämtning
            genom -polismyndighetens försorg — för att framtvinga skolskyldighetens
            fullgörande. Det kan under angivna omständigheter icke råda någon
            tvekan om att bestämmelserna om skolplikten bör intagas i lag
            stiftad av Konung och riks- dag gemensamt. Under åberopande av
            vad ovan anförts hemställes, att riksdagen måtte i skrivelse till
            Kungl. Maj:t anhålla, att Kungl. Maj:t ville för riksdagen framlägga
            förslag till lag om skolplikt.
          </p>
          <p>
            Stockholm den 28 mars 1958
          </p>
          <p>
            Lennart Eliasson
          </p>
        </div>
      </div>
    </body>
  </text>
</TEI>
