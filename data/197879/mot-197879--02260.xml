<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02260">
  <teiHeader>
    <fileDesc>
      <titleStmt>
        <title>med anledning av propositionen 1978/79:99 om en ny trafikpolitik  SAMFÄRDSELN - ETT FRAMTIDSPERSPEKTIV  1. Sammanfattning</title>
        <author>av Nils Hörberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:99 om en ny trafikpolitik  SAMFÄRDSELN - ETT FRAMTIDSPERSPEKTIV  1. Sammanfattning</title>
          <idno type="rdwebb">G2022260</idno>
          <rs type="number">2260</rs>
          <ref type="dokument_url_text">http://data.riksdagen.se/dokument/G2022260/text</ref>
          <ref type="dokument_url_html">http://data.riksdagen.se/dokument/G2022260</ref>
          <ref type="dokumentstatus_url_xml">http://data.riksdagen.se/dokumentstatus/G2022260</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PNDJrCgFMkycJrVyvMnFmw" type="signed"/>
        <correspContext corresp="i-PNDJrCgFMkycJrVyvMnFmw">
          <note type="signatory" corresp="i-PMHdnyf7B6baPyjrwkYv5e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2260/mot_197879__2260-001.pdf"/>
      <fw xml:id="i-5T3im6akLVsPW9G8eS7nJj">
        Motion 1978/79:2260
      </fw>
      <div type="motHeader" xml:id="i-ENzfJThgNHrsPfv1VKYQ3c">
        <div type="motTitle" xml:id="i-Y6dKbTqKsKYV7GxUdy5LAh"/>
        <div type="motSubmissionInfo" xml:id="i-DDhEiKHYoc7wQ9apmWzn9M"/>
      </div>
      <div type="motBody" xml:id="i-4DNum8XubH6uWoe2GmMsjX">
        <div xml:id="i-B27EqZi56F1zL53uSX1Xqb">
          <p xml:id="i-6Fw9b8dqT3WuaSycyz8up4">
            av Nils Hörberg med anledning av propositionen 1978/79:99 om
            en ny trafikpoli- tik
          </p>
          <p xml:id="i-Vp2uyyrhcJmpPP5nsm8q8y">
            SAMFÄRDSELN - ETT FRAMTIDSPERSPEKTIV 1. Sammanfattning
          </p>
          <p xml:id="i-6CrHyfVZwwFcngPj96mV93">
            Propositionen 1978/79:99 ser i stort på landets transportproblem
            utifrån de förhållanden som i dag råder — kort sagt: ser hur det
            är i dag, inte hur det borde vara. Motionen vill försöka ge en
            övergripande syn på hur Sveriges interna kommunikationsfrågor
            kan lösas på lång sikt och förordar en utredning om framtidsperspektiven.
          </p>
          <p xml:id="i-KpLHJ9eZ7V3vxaA4nQRXqj">
            2. Bakgrund
          </p>
          <p xml:id="i-MrNtMPUmqQPfPDGvpBCLHX">
            Ingen bestrider att utvecklingen av våra kommunikationer de senaste
            125 åren varit av oerhörd betydelse för förbättringen av vår levnadsstandard
            i alla avseenden. Med stor framsynthet angrep våra förfäder de
            stora problem och möjligheter som den på 1840-talet nya järnvägstekniken
            erbjöd. De relativt tidiga besluten om byggandet av statliga stambanor,
            som i första hand förenade de tre regionerna kring Stockholm,
            Göteborg och Malmö med varandra, var onekligen ett riktigt grepp
            utifrån den tidens förutsättningar. — Att få mer än en veckas
            ridande eller hästvagnsåkande från Stockholm till Göteborg inom
            ett fåtal år ersatt med 14 timmars järnvägsresa var sensatio-
            nellt. Malmö-Stockholmslinjens anknytning senare via Nässjö till
            Falköping med två dagsresor Stockholm-Skåne i stället för tidigare
            två veckor minskade inte järnvägsöppnandets revolutionerande karaktär.
            Fortfarande har vi de sträckningar för våra huvudlinjer som beslöts
            för mer än 100 år sedan. Även om dessa för sin tid var framsynta
            kunde det finnas anledning att i dag med stora erfarenheter av
            såväl järnvägstransporter som andra kommunikationsmedel göra en
            analys av hur ett optimalt transport- system för Sverige borde
            läggas upp. Basen för en sådan analys borde vara total obundenhet
            av nu existerande lösningar. Frågeställningarna skulle kunna vara
            ungefär: o Har vi i dag det kommunikationssystem som vi skulle
            önska? o Hur skulle en i dag helt nykonstruerad lösning se ut?
            o Kan en sådan förverkligas i stort med användning av det vi redan
            har?
          </p>
          <pb facs="riksdagen-motions-pdf/data/197879/mot_197879__2260/mot_197879__2260-002.pdf"/>
          <fw xml:id="i-RqrT2bEk64KYQPmEJDcDEn">
            Mot. 1978/79:2260 8
          </fw>
          <p xml:id="i-XLAR5VQprxuAsmxTjsjnPf">
            3. Övergripande synpunkter
          </p>
          <p xml:id="i-DVU6FbDnw2w2vEUWGzoWZP">
            Avsikten är inte att här försöka skissera framtida kommu- nikationstekniska
            lösningar av typen gasfyllda ”luftskepp” som i stora vagnskorgar
            snabbt och behändigt transporterar människor och gods kors och
            tvärs över landet. Tanken är att utifrån de fyra transportmedel
            från vilka i dag finns betydande praktisk erfarenhet försöka finna
            en optimal totallösning på Sveriges kommunikationsproblem med
            beaktande av skilda värderingar. EKOLOGIN blir för kommande generationer
            en viktig faktor som beaktas i all framtidsplanering. Det går
            inte att generation efter generation försumma ekologins krav,
            om mänskligheten skall kunna överleva på vår jord. Åtgången på
            energi i förhållande till transporterad mängd gods, transport-
            sträcka och tidsåtgång är av avgörande betydelse. I synnerhet
            gäller detta så länge som vi är beroende av icke-förnybara energikällor.
            IVA:s relationstal för energiåtgången vid transport av viss kvantitet
            är för de fyra nu använda transportmedlen
          </p>
          <p xml:id="i-HnFNknjWmsQdhmJktvZ22K">
            Vattenväg Järnväg Landsväg ”Luftväg” 1,0 1,25 4,3 67,5
          </p>
          <p xml:id="i-5Z7wFSmkxibvjwQAJeUFYG">
            GEOGRAFIN och befolkningens spridning ställer stora krav på kommu-
            nikationerna. Avstånden är långa och befolkningstätheten gles
            i stora delar av landet. En kombinationslösning för de olika transportmedlen
            är nödvän- dig. EKONOMIN ställer sådana krav att den optimala
            lösningen från snabb- hets-, komfort- och andra synpunkter inte
            i alla lägen kan accepteras. Näst bästa lösningen blir ofta nödvändig
            att tillgripa av ekonomiska skäl.
          </p>
          <p xml:id="i-HLGKMYCsuu1ohb3cB15zxF">
            4. Vattenvägar
          </p>
          <p xml:id="i-7SR3UqTS3Zj83YXhxsy7zT">
            Om vi mot bakgrunden av energiåtgången och dess ekonomiska betydelse
            skulle planera våra transporter så borde vi i första hand satsa
            på ett omfattande system för sjötransporter längs vår ca 2500
            km långa kust. Regelbundna godstransporter borde gå mellan kustens
            tätorter av ungefär den typ som ”Hurtigruten” representerar i
            Norge. Det andra vi borde göra vore att utnyttja våra stora insjöar,
            t. ex. genom att förbinda dem med en kanal Mälaren-Hjälmaren-Vättern-Vänern
            och därigenom få en ”snabb” kanalförbindelse från ostkusten till
            västerhavet dimensionerad för fartyg av kustsjöfartstyp. Samtidigt
            fick vi också tillgång till vattenvägstransporter för alla de
            betydande industriorter som är belägna vid dessa sjöar, såsom
            Örebro, Motala och Jönköping. - Även andra kanalprojekt kan tänkas,
            t.ex. utbyggnad av ”Dala kanal” genom utnyttjande av Dalälven
            från Skutskär till i första hand Borlänge men senare även Siljan.
            Byggandet av kanaler har skett i betydande omfattning i Europa
            efter andra världskriget. Så hart. ex. en förbindelse, dimensionerad
            för s. k. Europafar-
          </p>
          <pb facs="riksdagen-motions-pdf/data/197879/mot_197879__2260/mot_197879__2260-003.pdf"/>
          <fw xml:id="i-REt4pQRZCHeFa23DZ7Raf6">
            Mot. 1978/79:2260 9
          </fw>
          <p xml:id="i-YG6xrgmhovjyrrSVCPr7et">
            tyg, öppnats mellan Rhen, Donau och Rhöne. Medelhavet och Nordsjön
            är således nu förenade kanalvägen liksom Svarta havet och Nordsjön.
            Även floderna Seine, Marne och Mosel har förbundits med varandra.
            I USSR sker fortfarande betydande kanalbyggnader för att förbättra
            möjligheterna i första hand för billiga transporter av tung industriproduktion
            och energi. En ny kanal Elbe-Seiten, 115 km för 2,4 miljarder
            kronor, förbinder Västtysklands inre med Hamburg och havet. I
            Finland har efter andra världskriget satsats hårt på kanaler.
            Sjöar och älvar har förbundits med varandra, och erforderliga
            slussar har i flera fall dimensionerats för fartyg av Europaklass.
            I Vuoksens älvsystem t. ex. har i terrasseringen av Pielisjoki
            älv tio gamla slusskanaler ersatts med tre nya slussar. För många
            ter sig kanske en ny kanalutbyggnadsepok såsom helt utopisk. I
            så fall beror detta på konservatism eftersom kanaltransporter
            ute i Europa och i Sovjetunionen upplevt en renässans efter andra
            världskriget och där tveklöst ses såsom det på lång sikt absolut
            fördelaktigaste godstransportsättet från både ekologisk och ekonomisk
            synpunkt. En utredning om förbilligande av Sveriges framtida godstransporter
            genom radikal satsning på kustsjö-, kanal- och insjöfart kompletterad
            med kanal- byggen skulle kunna vara berättigad. SVERIGE HAR I
            DAG BLAND EUROPAS BÄSTA MEN SÄMST UTNYTTJADE VATTENLEDER.
          </p>
          <p xml:id="i-QjM9XP2eceGVdSQcCeBMMA">
            5. Järnvägar
          </p>
          <p xml:id="i-8SjT9JXwjFSYiVMusSdqak">
            När det gäller persontransporter kommer en kombination av olika
            kollektiva transportsätt att bli den ekologiskt och ekonomiskt
            bästa lösning- en. Om vi utgår från att expresståg på huvudlinjerna
            beräknas bli framförda med hastigheter mellan 150 och 200 km/tim
            så borde tillräckligt snabba förbindelser kunna upprätthållas
            med sådana mellan alla mer betydande befolkningscentra från Skåne
            upp till linjen Östersund-Härnösand. Restider- na skulle inte
            behöva överstiga fyra timmar på sådana sträckor som Malmö-Stockholm
            eller Stockholm-Härnösand. Som komplettering till expresståg på
            huvudlinjer borde sovvagnståg finnas mellan ett antal terminaler
            i denna del av Sverige. Dessa kan —- kompletterade med dagreseförbindelser
            på järnväg eller landsväg om högst två timmar före resp. två timmar
            efter sovvagnsresan — göra det möjligt att nå förbindelse mellan
            alla regionala och primära centra söder om linjen Östersund-Härnö-
            sand, med högst fyra timmars ”dagresetid”, givetvis Visby undantaget.
            (Se vidare motionen 1973:750 med rubriken ”Sverige ett fyratimmarsland”.)
            Hur borde då de optimala sträckningarna för våra huvudlinjer gå?
            En hastig blick på kartan visar oss att längs hela vår kust finns
            ett betydande
          </p>
          <pb facs="riksdagen-motions-pdf/data/197879/mot_197879__2260/mot_197879__2260-004.pdf"/>
          <fw xml:id="i-PQ3aLmNc3ZAnsD48DYe7bt">
            Mot. 1978/79:2260 10
          </fw>
          <p xml:id="i-PUKRuwzXvamgN2uafNFZxA">
            antal tätorter. Landets befolkningsfördelning visar också att
            stora eller utvecklingsbara tätorter i betydande antal finns inne
            i landet. Slutligen ser vi att Sverige är långt och har en bredd
            som i stort håller sig kring 30 å 40 mil. En huvudlinje borde
            uppenbarligen gå längs ostkusten från Haparan- da-Karlskrona till
            Malmö och en längs västkusten från Malmö till Strömstad. Som komplement
            till dessa kustlinjer skulle behövas en ”centrallinje” med sträckning
            ungefär Gällivare-Östersund-Falun-Örebro-Malmö. Dessa tre huvudlinjer,
            kompletterade med ett antal tvärlinjer som passerar betydelse-
            fulla regionala och primära centra, skulle tillsammantagna kunna
            vara en optimal lösning på järnvägslinjerna. — Där järnvägslinjer
            på grund av gles befolkning m. m. inte kan beräknas bli bärkraftiga
            får kollektiva persontrans- porter utföras av landsvägsbussar.
            Även nybyggande av järnvägar har pågått i Europa efter andra världskriget
            i en omfattning som antagligen inte torde ha observerats i Sverige.
            Frankrike t. ex. har satsat betydande medel på att förbättra förbindelserna
            mellan Paris och Marseille. Man har byggt färdig distansen Paris-Lyon
            för en högsta hastighet av 300 km/tim och fortsätter nu med sträckan
            Lyon-Marseille. Man går ifrån den tidigare linjesträckningen och
            bygger helt nytt för att möjliggöra större hastighet även i kurvorna.
            Restiden från Paris till Lyon har nästan halverats, medan den
            från Paris till Marseille minskas så småningom från sju timmar
            till fyra timmar och 45 minuter. Dessa restider räknas direkt
            från mitt i stan till mitt i stan och är jämförbara med flygets
            inkl. terminalresor till och från flygfälten medan biljettpriset
            blir mindre än hälften. Även i Finland har betydande utbyggnad
            av huvudbanorna skett under de senaste tio åren. Sålunda har nio
            nya järnvägssträckor färdigställts på sammanlagt 367 km. I vissa
            fall har dessa fått helt nya sträckningar för att rätta till planeringsmisstag
            när de ursprungliga järnvägarna byggdes för ca 100 år sedan. Med
            de nya sträckningarna har reseavstånden mellan Helsingfors och
            de norra delarna av Finland på flera punkter väsentligt förkortats.
            — Även personvagnarnas standard har höjts avsevärt i Finland.
            Sålunda är t. ex. fåtöljavståndet 1,064 m, dvs. större än i de
            nya svenska vagnarna.
          </p>
          <p xml:id="i-NepJPebWJiK4xkwg5JQhxc">
            6. ”Luftvägar”
          </p>
          <p xml:id="i-M3onsMMixhjnUDFwTEEF2y">
            På grund av landets längd får inrikesflyget stor betydelse främst
            vid långväga resor från och till de delar av landet som ligger
            norr om linjen Östersund-Härnösand. Den interna trafiken mellan
            regionala och primära centra i norra Norrland som på grund av
            de stora avstånden inte gärna kan ske per järnväg bör skötas genom
            regionalt inrikesflyg. För förbindelserna till och från övriga
            delar av landet bör det vara rimligt att subventionerat inrikesflyg,
            som trafikerar flera orter i övre Norrland, får anknytning till
            Stockholm. Härifrån skulle sedan finnas den möjlighet till järnvägsanknytning
            till övriga landets regionala och primära centra som ovan
          </p>
          <pb facs="riksdagen-motions-pdf/data/197879/mot_197879__2260/mot_197879__2260-005.pdf"/>
          <fw xml:id="i-C3cEeKtdqFDWTAUuziKnc5">
            Mot. 1978/79:2260 1
          </fw>
          <p xml:id="i-C1i9g18tbRPkuEM1Fz6FUT">
            skisserats. — Den resande från t. ex. Kiruna med ankomst Stockholm
            efter ca två timmars flygresa skulle alltså ha samma anknytningsmöjligheter
            till övriga Sverige som den resenär som anländer efter två timmars
            järnvägsresa från t. ex. Gävle.
          </p>
          <p xml:id="i-7ES7jVypKQj2TaeRecBK52">
            7. Jämförelse
          </p>
          <p xml:id="i-CGgJQMF9iMtciv4FNp3ig2">
            Hur ser då vårt kommunikationsnät ut i förhållande till ovanstående
            teorier?
          </p>
          <p xml:id="i-7hZPz4tz8rxsDK99HXYAdK">
            7.1. Vattenvägar
          </p>
          <p xml:id="i-TtuLEYkyrhCS6EsLKz7Px9">
            När det gäller vattenvägarnas utnyttjande är vi långt från den
            optimala lösningen. Vårt fartygsbestånd för kustsjö-, kanal- och
            insjöfart har krympt. År 1972 fanns ett åttiotal tankers på under
            2 000 ton och färre än 300 övriga fartyg av denna storlek. Nedskrotning
            och försäljning till utlandet har därefter reducerat dessa siffror.
            Utformningen av det statliga transportstödet bidrar till detta!
            På den positiva sidan kan skrivas att vi fördjupat och förbättrat
            Trollhätte och Södertälje kanaler och gjort det billigare att
            trafikera Vänerns och Mälarens hamnar. På den negativa sidan får
            vi registrera att förbindelsen Vänern-Mälaren via Vättern-Hjälmaren
            inte finns och att Dalälvens ”kanalisering” liksom andra kanalbyggnadsförslag
            hittills stannat på papperet. DET TYCKS FINNAS EN DEL ATT UTREDA
            OCH FÖRESLÅ FÖR VATTENVÄGSTRANSPORTERNA.
          </p>
          <p xml:id="i-QWov4aTGm1RR1C21vDnnvK">
            7.2. Järnvägar
          </p>
          <p xml:id="i-2c6751jtACvo4mQfkgTM9M">
            Av de skisserade huvudlinjerna har vi faktiskt en del i verkligheten.
            Mellan Malmö och Strömstad går västkust- och Bohusbanan. Den skånska
            delen har en misslyckad utformning därigenom att den inte passerar
            Landskrona och att Helsingborgsgenomfarten är ”blockerad” genom
            två icke förbundna stationer. — Banvallsstandarden på västkustbanan
            behöver som överallt annorstädes förbättras för att medge 150-200
            km/tim. Från Norrköping via Stockholm till Härnösand finns en
            bit av ostkustlin- jen. Denna linje saknas helt på sträckan Karlskrona-Norrköping,
            vilket säkerligen är en bidragande orsak till att Kalmar län har
            så mycket svagare näringslivsstruktur än Hallands län trots i
            övrigt likartade förutsättningar. Från Härnösand via Umeå-Luleå
            till Haparanda saknas ostkustlinjen. I stället löper norra stambanan
            fem å tio mil inne i landet. Centralbanan finns från Gällivare
            till Malmö men är av mycket varierande kvalitet. Nybyggnad skulle
            i första hand behövas på sträckan Karlskrona-Norrkö-
          </p>
          <pb facs="riksdagen-motions-pdf/data/197879/mot_197879__2260/mot_197879__2260-006.pdf"/>
          <fw xml:id="i-6gFRx3AGRbkdk7SoFsYqGb">
            Mot. 1978/79:2260 12
          </fw>
          <p xml:id="i-3iYFGbttJ1zregPq93FWby">
            ping med restidsförkortning t. ex. Kalmar-Stockholm med en å
            två timmar. Samtidigt behövs förbättring och delvis ny linjedragning
            på sträckan Karlskrona-Kristianstad. Intressant är att den nya
            landsvägen mellan dessa senare städer endast är ca 110 km medan
            den nuvarande järnvägssträckning- en istort är identisk med den
            gamla smalspåriga Blekinge kustbanor vilken är 130 km. I andra
            hand synes en ny sträckning för västkustbanans Skånedel behövas
            så att Malmö-Lund-Landskrona-Helsingborg-Ängelholm fick en genomlö-
            pande linje. Järnvägslinjen Malmö-Helsingborg är i dag 72 km,
            medan den nya motorvägen endast är ca 60 km. Många flera nybyggnadsbehov
            för mindre sträckor finns. Järnvägslinjen Göteborg-Borås t. ex.
            är 72 km, medan den nya motorvägssträckningen blir ca 60 km. MAN
            KAN INTE FORTSÄTTA ATT LÅTA JÄRNVÄGENS INVES- TERINGAR I BÄTTRE
            BANVALLAR OCH NYA STRÄCKNINGAR BLI EFTERSATTA, NÄR SAMTIDIGT SATSNINGAR
            GÖRS PÅ PARAL- LELLA VÄGAR, OCH PÅ SAMMA GÅNG TRO ATT DET GÅR
            ATT DRA ÖVER RESANDE FRÅN LANDSVÄGS- TILL JÄRNVÄGSTRA- FIK!
          </p>
          <p xml:id="i-TRTU6jWYRHL1CuDGTbeXJV">
            7.3. ”Luftvägar”
          </p>
          <p xml:id="i-X77SkZkbD1oNoGsTqfqCYj">
            Vårt inrikesflyg i södra och mellersta Sverige är betydligt överdimensio-
            nerat i förhållande till det behov som skisserats ovan. Det måste
            starkt ifrågasättas om vi från ekologiska och ekonomiska synpunkter
            ”har råd” att låta tidsvinster på runt en timme motivera inrikesflyglinjer
            parallellt med snabbtågslinjer.
          </p>
          <p xml:id="i-NC6FBVsMR5wtZiePCeRgpZ">
            8. Nybyggnadsbehov
          </p>
          <p xml:id="i-J865CuJ4o4zGcfZcQMSUDq">
            Här skisserade investeringsbehov är stora. En kanal mellan Vänern
            och Vättern avsedd för fartyg upp till Europaklasstorlek är skisserad
            till 0,3 å 0,4 miljarder kronor. En utbyggnad av Dala kanal till
            Borlänge är skisserad till 0,5 miljarder kronor. Fortsatt utbyggnad
            av ostkustbanan Härnösand/Kram- fors-Umeå skulle enligt 1973 års
            priser kosta 0,9 miljarder kronor, medan en upprustning av inlandsbanan
            till en hastighet av 120 km/tim skulle kosta ca 1,3 miljarder
            kronor. — Båda dessa senare investeringar avstyrks i proposi-
            tionen. Siffrorna är stora, men mot detta måste man ställa uppgiften
            att avskrivningstiden är bland de längsta man kan tänka sig, längre
            än för byggnader, industrirationaliseringar m. m. En avskrivningstid
            för kanaler av berörd typ och för nya järnvägslinjer bör kunna
            sättas till 75 å 100 år. Mot denna bakgrund ter sig investeringarna
            inte avskräckande, i synnerhet som de medger lägre driftkostnader
            för den ”sekellånga” transporttiden än
          </p>
          <pb facs="riksdagen-motions-pdf/data/197879/mot_197879__2260/mot_197879__2260-007.pdf"/>
          <fw xml:id="i-87TCYkr4f7nVWzWe6b81LT">
            Mot. 1978/79:2260 13
          </fw>
          <p xml:id="i-35Nz2nd2wpmQtUa7xVbTX6">
            nuvarande annorlunda transportsätt. Därtill kommer att t. ex.
            byggandet av järnvägen Norrköping-Karlskrona, Dala kanal osv.
            förutom stimulansen under byggnadstiden säkerligen skulle medföra
            ett betydande incitament till industrietablering i berörda trakter,
            varigenom ”stödområdeskaraktären” sannolikt skulle kunna hävas
            och arbetsmarknads- och regionalpolitikens satsningar bortfalla.
          </p>
          <p xml:id="i-McaKLjmKPaHpEgeozzrJyy">
            9. Inför nordiskt perspektiv
          </p>
          <p xml:id="i-9do88VmsQTKKCu9YWxVD6q">
            Den upprustning och målmedvetna nyinriktning av Sveriges kommunikationer
            som här skisserats borde givetvis kombineras med ett samarbete
            med de nordiska länderna. I annat sammanhang har skisserats betydelsen
            av att järnvägstrafiken till kontinenten förbättras genom svenskt
            initiativ till byggandet av järnvägstun- neln Helsingborg-Helsingör:
            med samtidig lösning av Helsingborgs ban- gårdsfråga. En gemensam
            nordisk rangerbangård på södra Jylland skulle vara till fördel
            för ordnandet av nordiska direkta godståg till EG-marknadens industricent-
            ra. I avvaktan på H-H-tunnelns färdigställande kan övervägas lämpligheten
            av en järnvägsfärjeförbindelse Göteborg-Fredrikshavn för transport
            av norska och svenska godsvagnar. För att knyta Finlands näringsliv
            närmare det övriga Nordens kan övervägas en vägbank och bro mellan
            Umeå och Vasa, med samtidigt utnyttjande av denna för kraftproduktion
            och kanske för framtida färskvat- tenleveranser i plaströr på
            Östersjöns botten till det färskvattentörstande Mellaneuropa.
          </p>
          <p xml:id="i-CQcgsuCswwZE9pC2qa1NJN">
            10. Hemställan
          </p>
          <p xml:id="i-2eY2weYg4werq23FYevXZ7">
            Med hänsyn till vad ovan i korthet anförts hemställer jag att
            riksdagen hos regeringen begär att en förutsättningslös utred-
            ning tillsätts om den långsiktiga, principiella inriktningen av
            svensk transportpolitik.
          </p>
          <p xml:id="i-HMtRFMCaeYd8y2htxw8SSG" type="date">
            Stockholm den 26 mars 1979
          </p>
          <p xml:id="i-MPAaXkxwNzR7cb1XiyBkFU">
            NILS HÖRBERG (fp)
          </p>
          <pb facs="riksdagen-motions-pdf/data/197879/mot_197879__2260/mot_197879__2260-008.pdf"/>
          <pb facs="riksdagen-motions-pdf/data/197879/mot_197879__2260/mot_197879__2260-009.pdf"/>
          <pb facs="riksdagen-motions-pdf/data/197879/mot_197879__2260/mot_197879__2260-010.pdf"/>
          <p xml:id="i-K3yDzJRYDmfQssuMfLNcMy">
            'GOTAB 61839 Stockholm 1979
          </p>
        </div>
      </div>
    </body>
  </text>
</TEI>
