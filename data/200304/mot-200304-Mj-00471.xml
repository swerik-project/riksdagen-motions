<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0471/mot_200304_Mj_0471-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ471 pnr: s45165
          </p>
          <p>
            Motion till riksdagen 2003/04:MJ471
          </p>
          <p>
            av Lennart Klockare (s)
          </p>
          <p>
            Havsöringsbestånd i Norr- och Västerbotten
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om förslag till en åtgärdsplan som stärker havsöringsstammen
            i de två nordligaste länen.
          </p>
          <p>
            Motivering
          </p>
          <p>
            Enligt konventionen om biologisk mångfald skall vi arbeta för
            att det skall finnas livskraftiga stammar av olika arter. Den
            havsvandrande öringen i de två nordligaste länen är mycket starkt
            hotad, till och med i större utsträckning än laxen. Öringen har
            sina lekområden i älvar, åar och mindre vattendrag. Efter att
            ha fötts i något av dessa vattendrag stannar öringen något år
            i sitt födelseområde, för att sedan vandra ut i kustregionen.
            När den sedan ätit upp sig i kustområdena och nått rätt ålder
            vandrar den åter upp till vattendragen för lek. Före mitten av
            1960-talet fanns det gott om havsöring i länens älvar, och havsöringsstammarna
            var livskraftiga trots goda fångster av öring. Tyvärr har havsöringen
            sedan dess minskat mycket drastiskt så till den grad att den i
            dag kan sägas vara utrotningshotad. De regleringar som genomförts
            under den senaste tioårsperioden har i huvudsak varit inriktade
            på laxen, medan den havsvandrande öringen erhållit mycket begränsat
            skydd. Resultatet av detta är att havsöringsbestånden idag endast
            är spillror av vad de kunde vara. Älvarnas potential att producera
            havsöring nyttjas i mycket liten utsträckning. Tillståndet för
            flertalet havsöringsbestånd är akut, och kraftfulla insatser måste
            skyndsamt införas för att skydda och återuppbygga bestånden. Det
            är fråga om insatser av många slag, där i detta sammanhang särskilt
            skall nämnas behovet av att restaurera havsöringens lekområden
            i sidoflödena till storälvarna som mindre åar och bäckar samt
            åtgärder i kustområdet och i älvarna som säkrar möjligheterna
            till lekvandring.
          </p>
          <pb facs="riksdagen-motions-pdf/data/200304/mot_200304_Mj_0471/mot_200304_Mj_0471-0002.pdf"/>
          <p>
            2003/04:MJ471
          </p>
          <p>
            En stark och livskraftig havsöringsstam i älvarna är dessutom
            en viktig förutsättning för en växande fisketurism. Med en livskraftig
            öringstam och ett hållbart nyttjande av fisken som resurs kan
            fisketurismen få en positiv utveckling i länens glesbygdskommuner.
            En utveckling av en hållbar fisketurism skapar många nya arbetstillfällen
            inom flera branscher, arbetstillfällen som i dessa kommuner kan
            bidra till att stoppa den kraftiga utflyttningen och skapa framtidstro
            i glesbygden. Som sportfisk är havsöringen i princip lika intressant
            som laxen. Den har dessutom den fördelen att den är fiskbar under
            större delar av säsongen än laxen, och därmed av stor betydelse
            för sportfisketurismens möjligheter att erbjuda ett både varierat
            och uthålligt fiske under hela fiskesäsongen. Men innan havsöringen
            kan bli ett verkligt alternativ som sportfisk fordras att en långsiktig
            strategi för dess regenererande fastläggs med konkreta åtgärder
            och till detta kopplat ett uppföljningsprogram.
          </p>
          <p>
            Behov av stärkt skydd
          </p>
          <p>
            Det finns inte bara en orsak till att havsöringen i de två nordliga
            länen har minskat så kraftigt, utan det handlar om flera samverkande
            faktorer. Skogsbruket genom flottningsrensningar, stora kalhyggen,
            dikningar och anske framför allt avverkning längs vattendragen
            har påverkat reproduktionen och uppväxtområdet negativt. En oskadad
            havsöringsälv producerar smolt till ett värde av cirka 150 000
            kronor per hektar. Ytterligare en viktig faktor till nedgången
            är att det vid kusten finns stora områden där fritidsfisket efter
            havsöring är lättåtkomligt. Här kan det finnas behov av att begränsa
            det fria kustfisket eller införa en kvot på hur många iskar man
            får ta, en s.k. bag limit. Till dessa två negativt påverkande
            orsaker måste också yrkesfisket till havs efter öring läggas,
            och det kan finnas anledning att se över detta. Fiskeriverket
            bör få i uppdrag att på djupet analysera tillståndet för havsöringsstammarna
            samt orsakerna till den hotbild som finns. Utifrån dessa analyser
            måste sedan en handlingsplan utarbetas som tar sikte på att uppnå
            långsiktigt hållbara bestånd av havsöring på nivåer som motiveras
            av vattendragens reproduktionskapacitet.
          </p>
          <p>
            Stockholm den 7 oktober 2003
          </p>
          <p>
            Lennart Klockare (s)
          </p>
        </div>
      </div>
    </body>
  </text>
</TEI>
