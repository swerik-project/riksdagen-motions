<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1926--ak--00259">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__259/mot_1926__ak__259-001.pdf"/>
      <fw xml:id="i-UvjqRapBrBtfZUD3aD7fmN">
        Motioner i Andra kammaren, Nr 259. 19
      </fw>
      <div xml:id="i-7uAHhwkQjVJrCPV1AfqmXf" type="motHeader">
        <div xml:id="i-7PMVcUTxLi6FbpsCCaQh6i" type="motTitle"/>
        <div xml:id="i-M46KiJnUp2mAnczwpPGyPk" type="motSubmissionInfo"/>
      </div>
      <div xml:id="i-RwNaAzApynUxHLjhcNJLL8" type="motBody">
        <div xml:id="i-JNSdcMWFSqD3fsUoabha4T">
          <p xml:id="i-8dYkoHZGu9JX6niMKTrdss">
            Nr 259.
          </p>
          <p xml:id="i-CBNHEuVMFjHNNqT4m6kfuF">
            Av herr Lithander, om ersättning till handlanden Fr. Ekman för
            på grund av monopolisering av vin- och sprithandeln för- lorad
            näring.
          </p>
          <p xml:id="i-6tAyQiqzgNFb7QTkvJmNN9">
            Genom införande av den nya rusdryckslagstiftningen år 1919 samt
            den i samband därmed stående monopoliseringen av vin- och sprithandeln
            blevo be- tydande ingrepp genomförda i den enskildes rätt att
            idka näring. Det skall här icke beröras på vad sätt ovannämnda
            monopolisering i prak- tiken genomförts samt icke heller de åtgärder,
            som från statsmakternas sida blivit vidtagna för att upphäva och
            minska de förluster, som lidits av dem, som vid tiden för monopoliseringens
            införande haft sin verksamhet förlagd till områden, som berördes
            av monopoliseringen i fråga. Ett faktum torde dock kvarstå, nämligen
            att åtskilliga näringsidkare, som lidit på åtgärderna 1 fråga,
            icke blivit gottgjorda för de av dem lidna förlusterna. Handlanden
            Fr. Ekman i Göteborg var vid tidpunkten för den nya lag- stiftningens
            genomförande agent inom vin- och spirituosabranschen, och hade
            under åren 1911—1918 idkat egen dylik verksamhet. Ända sedan år
            1874 hade han emellertid haft sin verksamhet förlagd till vin-
            och spirituosabran- schen. Ekman hade, då den nya lagstiftningen
            genomfördes, uppnått en ålder överstigande 60 år, och kunde han
            därför icke, då hans gamla näring berövades honom, skaffa sig
            någon ny verksamhet, som kunde giva honom hans ut- komst. Ekman,
            som saknade tillgångar, erhöll år 1919 av Aktiebolaget Vin- och
            spritcentralen en årlig pension å kr. 1,000:—, vilken pension
            han emellertid icke mottog såsom full ersättning för den förlust
            han lidit i och med den nya lagstiftningens genomförande. Under
            en följd av år har Ekman här- efter sökt att hos vederbörliga
            myndigheter utbekomma förhöjd pension eller ersättning i annan
            form, men hava hans ansökningar icke vunnit beaktande. Beträffande
            Ekmans ansträngningar härutinnan hänvisa vi till innehållet i
            bi- lagda av Ekman själv undertecknade handling (Bil. 1). Undertecknad,
            som tagit del av Ekmans ställning, kan intyga, att han har att
            kämpa med de allra största ekonomiska svårigheter och att någon
            bätt- ring härutinnan på grund av hans höga ålder icke är tänkbar.
            Det är även uppenbart, att Ekman, genom införandet av den nya
            rusdryckslagstiftningen år 1919, tillfogats förluster, för vilka
            han icke blivit gottgjord genom den pen- sion, som han enligt
            vad ovan anförts blivit tillerkänd.
          </p>
          <pb facs="riksdagen-motions-pdf/data/1926/mot_1926__ak__259/mot_1926__ak__259-002.pdf"/>
          <fw xml:id="i-4sNkf1KMW7z87EtGtpqyq6">
            20 Motioner i Andra kammaren, Nr 259.
          </fw>
          <p xml:id="i-RNLd2mL82Sd6gpq4WGujWS">
            På anförda grunder hemställes:
          </p>
          <p xml:id="i-AaU1bfHz2dry17wXZWsFVm">
            att riksdagen ville besluta tilldela herr Fr. Ekman, Göte- borg,
            ersättning för på grund av monopoliseringen av vin- och sprithandeln
            förlorad näring, med ett belopp av kr. 3,000 per år räknat från
            den 1 januari 1919. Beloppet torde lämpligen böra utgå från av
            Aktiebolaget Vin- och spritcentralen till statsverket inlevererade
            medel.
          </p>
          <p xml:id="i-93wiaCAuBqEFhskLu5dKg1" type="date">
            Stockholm den 20 januari 1926. Edvard Lithander.
          </p>
          <p xml:id="i-Ln9ForWUBZU5FN5e3TYb8G">
            Avskrift.
          </p>
          <p xml:id="i-TyXQZNHEhEXjRvA4DiTnmf">
            Bilaga 1.
          </p>
          <p xml:id="i-QEtHbP8ngoVPviDK5JXYDb">
            Undertecknad har från år 1874 intill år 1919 haft min utkomst
            inom vin- och spritbranschen, och jag är nu sextionio år gammal.
            Vid monopolets in- förande hade jag uppnått den levnadsålder,
            då de mänskliga krafterna äro så försvagade, att jag icke kunde
            tänka på att bryta mig en ny levnadsbana. Under åratal hade jag
            arbetat och strävat, inom mitt fack, och jag hade nått så långt,
            att jag, genom den utveckling min verksamhet nått, kunde med lugn
            och trygghet se ålderdomen an. Då kommer det hårda slaget i form
            av in- förandet av spritmonopolet, varigenom min rörelse måste
            nedläggas, och jag såg, hurusom frukterna av mitt livs arbete
            med ens drogos utom räckhåll för mig. Min nettoinkomst av agentverksamheten
            åren 1911—1918 framgår av bilagda uppställning (Bil. A). Att märka
            är, att denna uppställnings siffror för åren 1915—1916 äro be-
            roende av den då rådande krigstidens onormala förhållanden, samt
            att värdet av min affärsverksamhet icke kan bedömas enbart härefter.
            En affärs värde beror även på dess förmåga till utveckling och
            beträffande denna förmåga hänvisar jag till följande intyg av
            fackmän inom branschen (Bil. B). För min förlust av varje utsikt
            till bedrivande av min näring tillerkändes jag av Aktiebolaget
            Vin- och spritcentralen ett belopp av 1,000 kronor per år, vartill
            detta bolag synbarligen taxerade min förlust av varje utsikt till
            försäljning. Bolaget ansåg sålunda, att jag vid mina år skulle,
            med hustru och en gammal trotjänarinna att försörja, kunna i dessa
            tider leva på denna summa. Ingen må förtänka mig, att jag på det
            högsta upprördes över bo- lagets sätt att behandla mig, och jag
            vägrade i det längsta att emottaga pen- sionen. Nödsakad därtill
            av nöd och verkliga umbäranden blev jag emeller- tid i september
            månad 1923 tvungen att emottaga av bolaget kr. 4,250:—, dock under
            uttryckligt framhävande av att jag icke godtoge beloppet såsom
            . full likvid. Jag bifogar dels det kvitto, bolaget tillställde
            mig för påskrift, och dels det av mig underskrivna kvittot (Bil.
            C—D). Redan före det jag emottog dessa pensionsbelopp hade jag
            i flera skrivelser till Kungl. Maj:t sökt erhålla rättelse, varvid
            jag anhöll om förhöjd pension
          </p>
          <pb facs="riksdagen-motions-pdf/data/1926/mot_1926__ak__259/mot_1926__ak__259-003.pdf"/>
          <fw xml:id="i-TdXYoEm3qNErwtXDY2APtZ">
            Motioner i Andra kammaren, Nr 259. 21
          </fw>
          <p xml:id="i-3jrxL9T8UE6bcoeDDS5J7a">
            eller upprättelse i form av en summa 1 ett för allt. Den pension,
            jag då be- gärde var kr. 5,500:— och i ett för allt begärde jag
            kr. 50,000:—. Med hänsyn till värdet av min affärsrörelse samt
            det dåvarande penningevärdet måste dessa krav hava varit att betrakta
            såsom synnerligen skäliga. Mina framställningar hjälpte mig emellertid
            ej och nöden har stått för min dörr ända sedan jag upphörde med
            min verksamhet. Utan andra tillgångar än ovannämnda otillräckliga
            pension samt vad barmhärtiga människor där- utöver givit mig,
            har jag sett mig nödsakad skuldsätta mig samt att skingra mitt
            bo för att kunna leva med min familj. Vad detta betyder för en
            man, som närmar sig sjuttio år och som icke kan se emot bättre
            tider, torde en var kunna förstå. Under denna sommar har min kära
            maka avlidit, och jag har i henne förlorat det enda stöd jag ägde,
            då det gällde att bära det svåra öde, som om- ständigheterna pålagt
            mig. Av den efter henne upprättade bouppteckningen, som i transumerad
            avskrift bifogas (Bil. E) framgår, att jag är en fattig man, ity
            att boets skulder med 4,155 kronor 69 öre överstiga tillgångarna.
            Min insolvens är en följd av att jag blivit berövad mina utkomstmöjligheter,
            och jag kan ej beskriva huru det känns för mig att leva i den
            förvissningen, att mina svårigheter skola växa för varje år som
            går. Till mina övriga olyckor har sjukdom sällat sig. Min sjukdom
            bidrager till att fördyra mina levnads- omkostnader, och min pension
            är under dessa förhållanden ännu mera otillräck- lig än vad densamma
            under normala förhållanden skulle hava varit. Aktiebolaget Vin-
            och spritcentralen har vid flera tillfällen poängterat sin vilja
            att städse i ersättningsfrågor sådana som denna tillgodose vad
            rätten och billigheten kräver. I bolagets berättelse år 1919 står
            skrivet: »Vid behand- ling av ersättningsärende inom denna kommitté
            har man i görligaste mån sökt taga hänsyn till vad rättvisa och
            billighet krävt, och i allmänhet behandlat de ersättningssökandes
            krav enligt de grunder, som en god arbetsgivare an- setts böra
            tillämpa gentemot sådana personer, vilka på grund av firmans upp-
            hörande eller överlåtande till annan blivit utan fortsatt anställning
            inom bran- schen.&gt; Vid remissdebatten år 1921 yttrade d:r Bratt
            bl. a. i denna fråga: »Jag vet ej något fall, där det gjorts hänvändelse
            till Vin- och spritcentralen eller dess ersättningssakkunniga,
            av vilka jag är en, där vi ej till och med gått långt utöver,
            vad man i själva verket skulle kunna tänka sig, att vi hade rätt
            att göra, — — — — — . Vi ha varit med om att bevilja pen- sioner
            till gamla vinhandlareänkor, vilkas män innehaft firmor, som slutat
            för tjugu år tillbaka, och till vilka det ej finns anledning att
            ge något, mer än att man kan säga, att där en gång, långt bort
            i tiden fanns en vinhandlare, som efterlämnar en änka, som nu
            är i nöd. Vi ha försökt med de mest krystade motiveringar, för
            att kunna lämna de understöd, som, mänskligt sett, varit i hög
            grad av behovet påkallade.» Vederbörande hava sålunda icke förnekat
            sin beredvillighet att hjälpa där hjälp är av nöden. Jag är en
            sextionio års man, utarmad och berövad min näring genom sprit-
            monopolets införande, nedbruten till själ och kropp genom sjukdom
            samt ur- ståndsatt att med egna medel uppnå ens nödtorftig bärgning.
            Ingen torde kunna ha hjärta att påstå, att jag icke skulle vara
            1 behov av hjälp. I skrivelse till styrelsen för Aktiebolaget
            Vin- och spritcentralen (Bil. F) har jag anhållit att bliva tillerkänd
            förhöjd pension, och jag har med hänsyn tagen till min hustrus
            frånfälle förklarat mig åtnöjas med en årlig pension på 4.000
            kronor från och med början av år 1919. vilket betyder en för-
            höjning av 3,000 kronor å den av mig förut innehavda pensionen.
            Jag vill härigenom hava visat, att jag icke eftersträvar annat
            än vad som till min och min trotjänarinnas bärgning är erforderligt
            och ingen må kunna påstå, att jag framkommer med för höga anspråk.
          </p>
          <pb facs="riksdagen-motions-pdf/data/1926/mot_1926__ak__259/mot_1926__ak__259-004.pdf"/>
          <fw xml:id="i-2PRy62fFxrY76VQyMQkpzk">
            22 Motioner i Andra kammaren, Nr 259.
          </fw>
          <p xml:id="i-3ApsdpE62pDP4MF1vJJya3">
            Å min framställning till styrelsen för Aktiebolaget Vin- och
            spritcentralen har jag erhållit följande svar (Bil. G), varav
            framgår, att styrelsen icke ansett sig kunna bifalla min framställning.
            Vid detta förhållande ser jag mig nödsakad att vända mig till
            riksdagen för att söka utverka den förhöjda pension, som Aktiebolaget
            Vin- och sprit- centralen förvägrat mig. Jag hänvisar till vad
            jag ovan anfört och jag tillägger, att den av mig be- gärda förhöjda
            pensionen mänskligt att döma icke synes komma att för någon längre
            tid utgå, ty jag är en gammal man, och sorger, bekymmer och en
            till- tagande sjukdom samverka till att förkorta min tid. Jag
            vädjar till riksdagen och anhåller, att densamma ville, genom
            att bifalla min ansökan om förhöjd pension, bidraga till att sprida
            en smula ljus över min ålderdoms dagar. Göteborg den 28 november
            19235.
          </p>
          <p xml:id="i-KeY4DzhwTrDEuiWfeXB4GX">
            Fr. Ekman.
          </p>
          <p xml:id="i-FwXAuLr6DAy4reYicm4AYi">
            Avskrift. Bil. A.
          </p>
          <p xml:id="i-Uwu4ai9pwTcDZ3yFzRL9QT">
            Uppgift på nettoinkomsten på av Handlanden Fr. Ekman, Göteborg,
            för- sålda varor inom vin- och spirituosabranschen under åren
            1911—1918.
          </p>
          <p xml:id="i-GKSwDKN92GHLZ9EZyZpExa">
            Ar 1911 nettoinkomst. . . .. ........ . . Kr. 443:04 &gt; 1912
            d:0o rer rs or or ov vev. I 314: 88 &gt; 1913 d:o RES RR ER AS
            RR 635: 70 &gt; 1914 d:0o rr rr rr rr sv vv 2? 2,288:12 &gt; 1915
            d:o rr rr rr rr oe os vv 2? 1427: 94 » 1916 d:o rr rr rr ov ov
            vv 2 837: 78 &gt;» 1917 d:o sr nRET:s”":s:ssn rs XX BAVN: 10 &gt;
            1918 d:o &gt; 40:
          </p>
          <p xml:id="i-3Pi9iyrp4hppydXc73QBZa">
            Att ovanstående uppgift är riktig och i full överensstämmelse
            med före- tedda, med noggrannhet förda räkenskaper, intyga: Göteborg
            den 19 juli 1919.
          </p>
          <p xml:id="i-5Lwt3Afs3N8Xscb9r6JKrT">
            J. Brodén. G. Aug. Thorén. (Firmastämpel). Avskrift. Bil. B.
          </p>
          <p xml:id="i-XAbGmTNnFhE7SkUnu3vKBo">
            På begäran av herr Fr. Ekman här, att avgiva vårt utlåtande rörande
            rätt- mätigheten av hans anspråk på ersättning för den förlust,
            som drabbat honom genom att han blivit berövad sin affär inom
            vin- och spirituosabranschen, ge- nom monopolisering av dessa
            handelsvaror, få vi undertecknade härmed fram- hålla, som vår
            åsikt, att det belopp av kr. 50,000: — han påyrkat, i intet av-
            seende kan anses orimligt, av följande skäl: Konjunkturförhållandena
            inom branschen hava, på grund av kriget, och därmed förenade omständigheter,
            blivit i högsta grad gynnsamma, till följd av oerhörd efterfrågan
            och köpkraft på dessa varor. De oerhört förhöjda pris- noteringarna
            i utlandet, efter vad vi erfarit nu c:a tre gången högre än år
            1918, har givetvis till följd, att herrar agenters inkomster stigit
            i enlighet här- med i högst avsevärd grad, och hade dessa förmåner
            i än ytterligare hög grad ökats, om den fria handeln med dessa
            varor fått fortfara. Att herr Ekmans utsikter till betydligt ökade
            inkomster således kunnat vara oberäkneligt stora, representant
            som han var för förstklassiga firmor i branschen, är ju tämligen
            påtagligt, i all synnerhet om han fått med fritt fält för sitt
            arbete bibehålla sin gamla kundkrets.
          </p>
          <pb facs="riksdagen-motions-pdf/data/1926/mot_1926__ak__259/mot_1926__ak__259-005.pdf"/>
          <fw xml:id="i-M1rBbsnjXJ8YYE8yT6bUxm">
            Motioner i Andra kammaren, Nr 259. 23
          </fw>
          <p xml:id="i-JNNSaDsBEqaeY4ey9AUvqt">
            Tager man härtill i betraktande, att vid 63 års ålder bliva berövad
            sin affär, cch de ofantliga svårigheter att vid den åldern, med
            utsikt till snabb fram- gång, bryta sig fram på nya områden, bör
            det påyrkade ersättningsbeloppet anses vara mycket blygsamt tilltaget.
            Vi anses, att herr Ekman bör dessutom vara berättigad erhålla
            lämplig sär- skild ersättning för den långa väntetid han varit
            nödsakad att underkasta sig i avvaktan på uppgörelse. För Aktiebolaget
            Barth. Dahlgren.
          </p>
          <p xml:id="i-W4VyTsqnWNH4MxJ2davnet">
            (Stämpel) 5 Svalander &amp; Nast. (Par Brusevite J. W. Bratt.
            A.-B. Fredr. Ingelman &amp; C:o
          </p>
          <p xml:id="i-PLxhBqr8kbgu2918vgyEn6">
            . i likvidation. rag Wilh. Hartman. Johan Larsson &amp; C:o Göteborg
            Josef Wedin.
          </p>
          <p xml:id="i-Ve57iNtm5v1X7M4cCJCPat">
            Att vi år 1918 voro i underhandlingar med herr Fr. Ekman om större
            affärs- uppgörelser, gällande betydande leveranser av Cognac och
            Portvin, vilka om- intetgjordes till följd av vår affärs överlåtelse
            till monopolet, förorsakande herr Ekman en provisionsförlust på
            c:a kr. 6,000:—, bekräftas härmed. Göteborg den 28 juni 1921.
            För Aktiebolaget Barth. Dahlgren. Carl Brusewitz.
          </p>
          <p xml:id="i-8Lq7fUWrsCpTCYqKh3N3a4">
            Som tillägg till vidstående uttalande vilja vi meddela, att vi,
            under tiden för vår rörelses försäljning fört underhandlingar
            med herr Ekman om större inköp från hans hus av Cognac och Portvin,
            på vilka herr Ekman sålunda kun- nat påräkna en god inkomst, därest
            icke, genom vår vin- &amp; spirituosarörelses nedläggande, dessa
            affärer omintetgjorts. Vidare vilja vi framhålla, att herr Ekmans
            ersättningsanspråk synas oss synnerligen billiga, särskilt i betraktande
            av att han ända sedan år 1874 ar- betat inom vin- och spirituosabranschen,
            därav tiden 1874—1904 som kontors- chef hos A.B. Barth. Dahlgren,
            vilken befattning han på grund av rekonstruk- tion inom bolaget
            sistnämnda år lämnade, och därefter oavbrutet som agent inom branschen.
          </p>
          <p xml:id="i-855hJ2mjkSSUbioxKnR2hb">
            För Aktiebolaget Barth. Dahlgren. Carl Brusewitz.
          </p>
          <p xml:id="i-BGeFbSeEoTVYeC1iv6QTMQ">
            Avskrift. Bil. C.
          </p>
          <p xml:id="i-6Qf8BuRtXsRUgs3nX1Z6qj">
            (Stämpel) Inlägg n:o 1677.
          </p>
          <p xml:id="i-FjDCwbfCKeMpfnLLuhciDH">
            Undertecknad, som varit verksam såsom agent inom vin- och spirituo-
            sabranschen, förklarar mig härmed godkänna den pension av kr.
            1,000:— per år, som A.B. Vin- och spritcentralen tillerkänt mig,
            såsom full ersättning för min. på grund av 1917 års rusdrycksförsäljningsförordning
            upphörda verk- samhet av förutnämnda art, och förbinder jag mig
            att icke vidare driva någon verksamhet inom nämnda bransch.
          </p>
          <p xml:id="i-DEtEm4VUTfp3otsxeyjBEg">
            den 1919.
          </p>
          <p xml:id="i-8ddcMA5ovn7nkuwYj39KFF">
            Bevittnas:
          </p>
          <pb facs="riksdagen-motions-pdf/data/1926/mot_1926__ak__259/mot_1926__ak__259-006.pdf"/>
          <fw xml:id="i-TQzUZXbugosnJruThUA6SX">
            24 Motioner i Andra kammaren, Nr 259.
          </fw>
          <p xml:id="i-Qan7yWj7k3SnuYcRjtXyqt">
            Avskrift. Bil. D.
          </p>
          <p xml:id="i-NCqnMNePNjSvPBi22V7S2z">
            Av Aktiebolaget Vin- &amp; spritcentralen har jag, till likvid
            för mig tillerkänd pension, räknat från den 1 januari 1919 till
            och med den 31 mars 1923, emot- tagit kronor fyratusentvåhundrafemtio,
            som härmed erkännes. Göteborg den 13 september 1923.
          </p>
          <p xml:id="i-4SGHQEK2ukqEq6TNV31URU">
            Fr. Ekman. Kronor 4,250: —. (Inlägg 74. Am.) a Sammandrag. Bil.
            E. Förteckning över
          </p>
          <p xml:id="i-GPiNRVXdMLJ2CCR34KhqYV">
            tillgångar och skulder i boet efter Laura Ekman, född Lowcock,
            som, född den !"/120 1857, avled här i staden den 9 maj 1925 och
            såsom sterbusdelägare efterlämnande maken, f. handlanden Fredrik
            Ekman. Enligt ett mellan makarne upprättat testamente skall all
            kvarlåtenskap tillfalla den efterlevande maken.
          </p>
          <p xml:id="i-3fJm5zptxCqHxgETft4DCQ">
            Tillgångar: Kontant . ......o.s.s.s.s.ss.o ss st or Kr. 338:95
            2 Sv. Statens Premieobligationer 1921, 1923 . . . . &gt; 100:
            — Å Sparkasseräkning i Göteborgs Sparbank innestående &gt; 312:
            24 Möbler" ss : nes: 58 förs RE RER &gt; 2,951: — Övrig lösegendom
            . . so soo sosse ss es &gt; 3,763: 05 Summa tillgångar Kr. 7,465:
            24 Skulder: Begravningskostnader . . co css cc cc c- Kr. — 248:15
            Fröken Axelina C. Johansson, försträckning . . . . &gt; 9,362:78
            Fröken Alfhild Sundberg, &gt; 000 &gt; -1,600:— Adj. J. W. Åkermark,
            &gt; ov 2 410: —
          </p>
          <p xml:id="i-7iouBe8HzuuC3eX2qWzEJM">
            Summa skulder Kr. 11,620:93
          </p>
          <p xml:id="i-NJTgeXVg2MQTBBBtcRu62J">
            Brist sålunda Kronor 4,155: 69.
          </p>
          <p xml:id="i-NNFwhMaYF6zdxUQ3WsVchc">
            Avskrift. Bil. F.
          </p>
          <p xml:id="i-KuBF9YG135ZMqfASYuQuVv">
            Till Styrelsen för Aktiebolaget Vin- &amp; spritcentralen. Stockholm.
          </p>
          <p xml:id="i-A1qihYjDaopo3Q2u1KYRLV">
            En av våra klienter, förre handlanden Fr. Ekman i Göteborg, har
            hos oss anhållit, att vi ville för hans räkning tillskriva eder
            med anhållan om upplys- ning om huruvida möjlighet finnes att
            den Ekman av Styrelsen tillerkända pensionen å kr. 1,000:— per
            år kunde komma att på anförda skäl höjas till ett belopp, som
            gjorde det möjligt för Ekman att under sina återstående dagar
            livnära sig utan att behöva falla det allmänna till last. Ekmans
            fall torde vara Styrelsen väl bekant på grund av de föregående
            stora ansträngningar, som Ekman gjort för att komma till sin rätt.
            Ekman har sålunda gjort framställningar angående ersättning samt
            förhöjd pension till såväl Kungl. Maj:t som till eder, men hava
            dessa Ekmans framställningar icke vunnit beaktande.
          </p>
          <pb facs="riksdagen-motions-pdf/data/1926/mot_1926__ak__259/mot_1926__ak__259-007.pdf"/>
          <fw xml:id="i-RCz5PgtVT3HKmkH782VRVx">
            Motioner i Andra kammaren, Nr 259. 25
          </fw>
          <p xml:id="i-GmzFhem3mAHiH2pudewYWd">
            Då Ekman är fullständigt utblottad och av ålder och sjukdom avskuren
            från förvärvsmöjligheter, har han av sina vänner blivit rådd att
            hos riksdagen ansöka om den förhöjda pension, som förut förvägrats
            honom. En motion kom- mer i detta syfte att framföras i riksdagens
            kamrar under nästkommande år, och vi närsluta ett transumt av
            motionen ifråga. Motionen kommer att fram- föras av mycket bärande
            namn ur skilda läger. Innan denna åtgärd företages, hava vi emellertid
            velat hos eder göra för- nyade ansträngningar för att söka åstadkomma
            att Ekman blir tillerkänd den av honom begärda förhöjda pensionen,
            varigenom han i någon mån skulle bli kompenserad för vad han förlorat
            genom spritmonopolets införande. Ekman är nu sextionio år gammal,
            och i sju år har han levat i den största nöd, och vi vilja, då
            vi göra denna framställning till eder, med bortseende från alla
            andra synpunkter, endast stanna vid vad billigheten och den högre
            rätten i ett fall som detta kräver. Det torde nämligen icke vara
            svårt för Styrelsen att för sig realisera vad det betyder för
            en gammal man att på sin ålderdom genom om- ständigheter, till
            vilka han icke är vållande, bliva berövad hela sin utsikt till
            bärgning. Ekman anhåller nu, att den honom av Eder tillerkända
            pensionen måtte för- höjas med kr. 3,000 per år, räknat retroaktivt
            från den 1 januari 1919. Efter den sålunda skedda förhöjningen
            skulle Ekmans pension komma att uppgå till kr. 4,000 per år, vilket
            med hänsyn till de höjda levnadsomkostnaderna samt förhållandena
            i övrigt torde vara det lägsta belopp, på vilket det är möjligt
            för Ekman att uppehålla sig. Vad Ekman sålunda begärt, betyder
            en nedsätt- ning i hans förutvarande krav med kr. 1,500 per år,
            vilken nedsättning moti- veras därmed, att Ekmans maka i maj månad
            detta år avlidit, i följd varav omkostnaderna för hans familjs
            underhåll möjligen något minskats. Genom denna sin nedsättning
            har Ekman velat visa, att han icke ställer sina krav högre än
            vad som av billigheten motiveras. Vi vilja tillägga utöver det
            sagda, att den förhöjda pension, som Ekman, därest denna hans
            anhållan bifalles, skulle komma att tillerkännas, mänskligt att
            döma på grund av Ekmans ålder och sjukdom endast kommer att utgå
            un- der ett fåtal år. På vår uppdragsgivares vägnar få vi anhålla,
            att Styrelsen ville, så snart ske kan, besvara denna skrivelse,
            och uttrycka vid den förhoppningen, att den i skrivelsen gjorda
            framställningen på grund av det ur alla synpunkter berät- tigade
            i densamma skall vinna Styrelsens bifall.
          </p>
          <p xml:id="i-T8U6cn1gCgvTsUa9YEpiQp">
            Göteborg den 13 november 1925.
          </p>
          <p xml:id="i-SMsZV8KyGf6wQdY4TgrNom">
            Gunnar Berghs advokatbyrå K. G. Lindberg.
          </p>
          <p xml:id="i-KPKbKQGwshar54puVT8rJZ">
            Avskrift. Bil. G.
          </p>
          <p xml:id="i-Dmx3HN2kJEfBQYxVjVstqH" type="date">
            Stockholm den 19 dec. 1925.
          </p>
          <p xml:id="i-R6vHZEsTVXWXVJcH1THGpr">
            Gunnar Berghs Advokatbyrå, Göteborg.
          </p>
          <p xml:id="i-BEMqTse5SjPprTUrbsMTRy">
            Eder framställning av den 13 f. m. till styrelsen för Aktiebolaget
            Vin- och spritcentralen, där ni på uppdrag av f. handlanden Fr.
            Ekman i Göteborg anhållit om upplysning, huruvida möjlighet förefunnes,
            att den Ekman av styrelsen tillerkända pensionen kunde komma att
            höjas till visst belopp, ger mig anledning meddela, att styrelsen
            behandlat ärendet vid gårdagens sam- manträde och därvid tyvärr
            icke funnit sig kunna ifrågasätta någon höjning
          </p>
          <pb facs="riksdagen-motions-pdf/data/1926/mot_1926__ak__259/mot_1926__ak__259-008.pdf"/>
          <fw xml:id="i-Bs6cgBDyX8HoTyuFgXF7h3">
            26 Motioner i Andra kammaren, Nr 259.
          </fw>
          <p xml:id="i-FqaCepbny6KZDvhG5D29iE">
            av den nu till Ekman från bolaget utgående pensionen, enär denna,
            såsom av bolaget vid upprepade tillfällen framhållits, bestämts
            till det högsta belopp, som med hänsyn till Ekmans uppgivna inkomster
            av dennes agenturverksam- het inom Vin- och spirituosabranschen
            varit möjligt. I själva verket uppgår pensionen nära nog till
            hela den summa, som motsvarade Ekmans genom- snittliga här ifrågavarande
            årsinkomst under de år före rörelsens upphörande, för vilka uppgifter
            lämnats. Styrelsen beklagar givetvis mycket, att ingen möjlighet
            för bolaget förelegat att bestämma denna ersättning högre, och
            har därvid tyvärr ej kunnat utmäta beloppet med hänsyn till möjligheten
            för Ekman att kunna livnära sig ensamt av denna pension. Som bekant
            har denna ersättningsfråga varit föremål bl. a. även för Kungl.
            Maj:ts och riksdagens prövning, utan att därvid någon ändring
            till Ekmans förmån kunnat åväga- bringas. Huruvida under sådana
            omständigheter den av eder omnämnda fram- ställningen till riksdagen
            motionsvägen skall giva ett gynnsammare resultat, tillåter sig
            styrelsen givetvis icke ha någon mening om. Då det emellertid
            av eder skrivelse framgår, att Ekman för närvarande befinner sig
            i synnerligen ömmande omständigheter, har bolagets verkställande
            direktör anmodat mig att genom eder hos Ekman efterhöra, huruvida
            denne skulle vilja av bolaget mot- taga ett mindre tillfälligt
            bidrag såsom understöd för att lätta de närmaste bekymren — ett
            understöd, som i så fall skulle utbetalas av de medel, som för
            dylika ändamål stå till verkställande direktörens förfogande.
            Med hänsyn till den känslighet i sina tidigare mellanhavanden
            med bolaget, Ekman visat i frågor av denna art, har det ansetts
            lämpligast, att denna förfrågan icke skedde direkt till honom
            utan förmedlades genom eder, därest ni finner lämp- ligt att föra
            den vidare. Jag tecknar Med utmärkt högaktning
          </p>
          <p xml:id="i-37KYKVjqnkJn4HP41ybAvA">
            M. Marcus.
          </p>
        </div>
      </div>
    </body>
  </text>
</TEI>
