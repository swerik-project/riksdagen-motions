<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00014">
  <teiHeader>
    <fileDesc>
      <titleStmt>
        <title>med anledning av skr. 2007/08:42 2007 års redogörelse för tillämpningen av lagen (1991:572) om särskild utlänningskontroll</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:42 2007 års redogörelse för tillämpningen av lagen (1991:572) om särskild utlänningskontroll</title>
          <idno type="rdwebb">GV02Ju14</idno>
          <rs type="number">Ju14</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju14/text</ref>
          <ref type="dokument_url_html">http://data.riksdagen.se/dokument/GV02Ju14</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju14</ref>
          <ref type="doc">http://data.riksdagen.se/fil/AD6EF0F0-242F-42AD-AA7D-ED820F42032B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WjtYkGUBJ1awHqKZ97gnh2" type="basedOn"/>
        <correspContext corresp="i-WjtYkGUBJ1awHqKZ97gnh2">
          <ref>Regeringsskrivelse 2007/08:42</ref>
        </correspContext>
        <correspAction xml:id="i-NjjdehtjpVTPkFH1agT6f3" type="signed"/>
        <correspContext corresp="i-NjjdehtjpVTPkFH1agT6f3">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-SCskpR4fjZUtCz68LZMfKD" type="referral">
          <date when="2008-01-23"/>
        </correspAction>
        <correspAction xml:id="i-2QBuHetzvg5yfrZk4adifB" type="dismissal">
          <date when="2008-01-22"/>
        </correspAction>
        <correspAction xml:id="i-FzLSxBh7aeRpCHczkKa7Ut" type="dismissal">
          <date when="2008-01-22"/>
        </correspAction>
        <correspAction xml:id="i-Xpxa28UCpi8kpENoim8FJq" type="transfer">
          <date when="2008-01-18"/>
        </correspAction>
        <correspAction xml:id="i-TM5UezXncHzkuCmkzdLfsS" type="submission">
          <date when="2008-01-18"/>
        </correspAction>
        <correspAction xml:id="i-WPUVSzYNMWrtd2xrvc7UvM" type="assigned"/>
        <correspContext corresp="i-WPUVSzYNMWrtd2xrvc7UvM">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ECcLL8BomV4bnEujFw2mtN" type="motBody">
        <div xml:id="i-2MszWcMgi5EnfzY7sXw2cz" type="motProposal" subtype="förslag">
          <head xml:id="i-5qVyr3ryxzW9KjPK2zirZW">
            Förslag till riksdagsbeslut
          </head>
          <list xml:id="i-VhMiaFun74QGEZkGxf8AZp" style="ol">
            <item xml:id="i-Vxnhm6v951XN1Ne7JN91ag">
              Riksdagen tillkännager för regeringen som sin mening vad som
              anförs i motionen om att regeringen i sitt internationella arbete
              bör verka för att personerna på FN:s och EU:s terrorlista får
              insyn i anklagelserna mot sig samt tillgång till domstols­prövning
              och andra adekvata rättsmedel.
            </item>
            <item xml:id="i-Mjv4bH5HJb4bg8R4JjGMQr">
              Riksdagen tillkännager för regeringen som sin mening vad som
              anförs i motionen om att vidta åtgärder för att säkerställa att
              Mohammed Moumou och, om det skulle hända, andra svenskar som sätts
              upp på listan får en rättssäker prövning och adekvata rättsmedel.
            </item>
            <item xml:id="i-4XRKvfeQy97dbE4qDh2kGM">
              Riksdagen tillkännager för regeringen som sin mening vad som
              anförs i motionen om att regeringen bör vidta åtgärder för att
              svenska medborgare som sätts upp eller som varit uppsatta på listan
              får tillgång till de rättsmedel som ger dem möjlighet att föra
              talan om kompensation för den skada de lidit.
            </item>
          </list>
        </div>
        <div xml:id="i-AgPyj1gTTyu3E2RGKaf2WK" type="motContent">
          <head xml:id="i-TpzLftKrZmBZqSWxHUBub3" type="h1">
            Miljöpartiet de grönas syn på tvångsmedel och terror­bekämpning
          </head>
          <p xml:id="i-J7h7CWKkBK1zSs32HxpJkS">
            Det är av största vikt att samhället kan skydda sig mot grupper
            och personer som vill uppnå politiska mål med hjälp av våld mot
            civila. De åtgärder som vidtas får dock kränka varken rättsstatens
            principer eller de mänskliga rättigheterna.
          </p>
          <p xml:id="i-G3LT885CqbVCxJwvvjWdin">
            Om staten väljer att bemöta terrorhot genom att urlaka medborgarnas
            rättssäkerhet riskerar det att öka alienationen från och misstänksamheten
            mot samhället. I stället för att motverka risken för politiskt
            våld kan sådana åtgärder få motsatt verkan.
          </p>
          <p xml:id="i-TkLFBHCnKjBkUYvS1YJa7k">
            Under hundratals år har vi i de demokratiska länderna utvecklat
            rättsprinciper och strikta regler för statens ingrepp i medborgarnas
            frihet. Det är ytterst vår förmåga att värna dessa principer och
            att upprätthålla dem även när vår säkerhet hotas som skiljer oss
            från totalitära regimer.
          </p>
          <p xml:id="i-97ZyVfY41cAXUY8vF2vtjB">
            Det är en grannlaga uppgift för lagstiftaren att balansera mellan
            det fullt legitima behovet att förebygga och bestraffa storskaligt
            politiskt våld och att värna rättsstatens principer. Företrädare
            för inhemsk och utländsk polis- och underrättelsetjänst kommer
            av naturliga skäl att ständigt pocka på för att kunna använda
            starkare och mer omfattande metoder. Genomförda, hotande och avvärjda
            attentat anförs effektivt som exempel på vad som hotar om inte
            deras önskemål tillmötesgås. Och med visst fog trots allt är rätten
            till liv och säkerhet den viktigaste mänskliga rättigheten.
          </p>
          <p xml:id="i-94mbd8rSMtjuDAN9TsxrT2">
            Samtidigt är rättsstatens principer och de mänskliga rättigheterna
            abstrakta, svårgreppbara och under ständig diskussion. Mardrömmen
            för varje beslutsfattande politiker är att ha underlåtit att fatta
            ett beslut som med facit i hand skulle kunna ha avvärjt ett attentat.
          </p>
          <p xml:id="i-ANgqigzVHxenHM9MT5TZXR">
            I en sådan situation är det av yttersta vikt att vi som lagstiftare
            står stabila i vilka principer som aldrig får överträdas. När
            de brottsbekämpande myndigheterna begär tillgång till ytterligare
            tvångsmedel måste vi kräva att de kan visa dels att dessa verkligen
            behövs, dels att de kommer att vara tillräckligt effektiva för
            att motivera den inskränkning i människors frihet och integritet
            som de innebär. I så stor utsträckning som möjligt måste kontrollfunktioner
            byggas in för att övervaka tillämpningen av tvångsmedlen. De som
            obefogat utsatts för tvångsmedlen ska ha rätt till kompensation.
          </p>
          <head xml:id="i-Y6Xw2aVZxYnWAFHQxFg9ta" type="h1">
            FN:s och EU:s terrorlistor
          </head>
          <p xml:id="i-LVZdMFT15QWK1Aj118rQ8o">
            I skrivelse 2007/08:42 nämner regeringen, som en del av Sveriges
            arbete mot terrorism, vår tillämpning av rådets förordning (EG)
            nr 881/2002 av den 27 maj 2002. Förordningen, som är bindande
            rätt i Sverige, implementerar FN:s säkerhetsråds resolution 1267
            (1999) och efterföljande resolutioner och innebär att de personer
            och grupper som är uppsatta på den lista som säkerhets­rådet,
            eller dess sanktionskommitté mot talibanerna, al-Qaida och Usama
            bin Ladin, upprättat omfattas av ett antal sanktioner. Sanktionerna
            innefattar bland annat reseförbud och frysning av deras tillgångar.
          </p>
          <p xml:id="i-VgxzjnboZ9Vt4zqMi5Uqa9">
            Efter den 11 september 2001 sattes bankrörelsen Al Barakat och
            tre svenskar, Ahmed Yusuf, Abdirisak Aden och Abdulaziz Ali, upp
            på listan, vilket fick omfattande konsekvenser för dem och för
            de personer som använt banken för att skicka pengar hem till familjer
            och anhöriga i Somalia. Utan möjlighet att få sanktionerna prövade
            av domstol eller insyn i anklagelserna mot dem stod männen utan
            möjlighet till försörjning. Den siste av de tre, Ahmed Yusuf,
            avfördes först år 2006 från listan efter förhandlingar mellan
            Sverige och USA.
          </p>
          <p xml:id="i-W8YTn9wt6fg8hNfZ3kc8JW">
            Även om dessa tre svenskar har strukits så finns listan kvar
            och omfattar i dag 361 personer som sitter i samma rättsliga sits,
            bland andra den svenske medborgaren Mohammed Moumou som sattes
            upp på listan i december 2006. En procedur för strykning från
            listan infördes 2006, men denna svarar inte på långa vägar mot
            de rättssäkerhetskrav som måste kunna ställas för att åtgärderna
            ska vara acceptabla i rättsstater. Personerna på listan måste
            själva anföra bevis för att de inte är skyldiga. De har ingen
            rätt att ta del av informationen som föranlett att de tagits upp
            på listan. För att kommittén ska pröva deras talan krävs att deras
            hemland eller något av länderna i kommittén tar upp deras fall
            och rekommenderar att de avförs från listan, alternativt godkänner
            att de kan vända sig direkt till kommittén. Alla länder i kommittén,
            vilka är desamma som i säkerhetsrådet, har vetorätt mot förändringar
            av listan.
          </p>
          <p xml:id="i-866xo6TDVhjVyM1EiMEcts">
            EG:s förstainstansrätt har i fallen Yusuf och Kadi prövat om
            sanktionerna strider mot EG-rätten och grundläggande mänskliga
            rättigheter, men inte ansett sig ha rätt att åsidosätta säkerhetsrådets
            beslut trots att det i princip strider mot Europakonventionen.
            Nationella domstolar anser sig bundna av EG-rätten. Ingen domstol
            anser sig alltså kompetent att pröva sanktionerna mot personerna
            på listan i sak.
          </p>
          <head xml:id="i-VtQeb96beV4JNsgqwndXNX" type="h1">
            Vilka rättssäkerhetskrav kan ställas?
          </head>
          <p xml:id="i-5sXPY1DJhXH9FrCJahvuRW">
            Europarådets särskilda rapportör Dick Marty avlämnade i november
            2007 en rapport om FN:s och EU:s terrorlistor (blacklists). Marty
            skriver att EU:s och FN:s procedurer för hantering av listorna
            kränker de grundläggande principerna om mänskliga rättigheter
            och lagbunden rättstillämpning.
          </p>
          <p xml:id="i-7KnLHr2QMGjRZrFSWxbCXT">
            Miljöpartiet de gröna stämmer in i Martys kritik. Sveriges engagemang
            får inte avstanna för att tre av fyra medborgare avförts från
            listan. Det är av yttersta vikt att regeringen i sitt arbete i
            EU:s ministerråd arbetar för att säkerställa att de personer som
            är uppsatta på listan får tillgång till effektiva rättsmedel.
          </p>
          <p xml:id="i-YDxT94UP7XxW4PTci159u2">
            Marty lägger fast följande principer som så grundläggande att
            de bör gälla vid all rättstillämpning i en rättsstat, även vid
            hantering av terrorlistan. Miljöpartiet delar denna uppfattning.
          </p>
          <list xml:id="i-6xURiHFTfYy3t8skQpvNaR" style="ul">
            <item xml:id="i-6EJ2BtSxQagrq6XZoYr1ca">
              Att bli underrättad om anklagelserna mot sig och grunderna för
              dessa.
            </item>
            <item xml:id="i-3w4ER72H4RqQkd8QKKMP6x">
              Att ha rätt att bli hörd och att försvara sig mot anklagelserna.
            </item>
            <item xml:id="i-Gdqf5thbUkiWBmjBMB69dR">
              Att ha rätt att få beslut som inverkar på ens rättigheter granskade
              av ett opartiskt och fristående organ.
            </item>
            <item xml:id="i-62HawPrLSFdCMZDMmruueY">
              Att ha rätt till kompensation för att felaktigt ha drabbats av
              sanktioner.
            </item>
          </list>
          <head xml:id="i-6oWzNUJ6JpMScPoeqz1Ctf" type="h1">
            Svensk rätt
          </head>
          <p xml:id="i-9J8tDuKn4rxYAmTEV4oWDi">
            Varje medlemsstats ovillkorliga bundenhet av FN:s säkerhetsråds
            beslut under kapitel VII i FN-stadgan var, vid dess tillkomst,
            inte tänkt att användas för att införa sanktioner mot enskilda
            personer. Blotta tanken på att FN:s regelverk skulle användas
            för att kränka de mänskliga rättigheterna skulle ha varit verklighetsfrämmande
            för FN-stadgans konstruktörer. Bundenheten vid de mänskliga rättigheterna
            är trots allt fastställd i flera av stadgans artiklar.
          </p>
          <p xml:id="i-DKZdqk6PGvtVAagC5LRdiw">
            Vi kan i dag se att de tre svenskarna inte har kompenserats för
            den skada de lidit genom att ha varit uppsatta på terrorlistorna
            utan möjlighet att få sanktionerna prövade i ett domstolsliknande
            förfarande. Vi kan också konstatera att regeringen inte protesterade
            mot att ytterligare en svensk sattes upp på listan för drygt ett
            år sedan, trots vetskapen om de rättssäkerhetsbrister som listningen
            medför.
          </p>
          <p xml:id="i-8PCpFYfXrtUE5vfou7c55C">
            Att den nationella rätten utan prövning underordnar sig säkerhetsrådets
            beslut, även när det uppenbarligen kränker såväl nationella rättighetsstadganden
            som kraven i Europa­konventionens artikel 6 på rätt till domstolsprövning,
            är inte självklart. Kanada krävde bevis från FN och USA för att
            upprätthålla sanktionerna mot deras medborgare Liban Hussein.
            I brist på sådana hävde de sanktionerna och utgav skadestånd till
            Hussein. I Sverige har professor Iain Cameron, en av de ledande
            folkrättsliga experterna, menat att medlemsstaterna inte bara
            kan utan måste åsidosätta säkerhets­rådets beslut om det betyder
            att det kränker mänskliga rättigheter. Regeringen bör tillse att
            Moumou och, om det skulle hända, andra svenskar som sätts upp
            på listan tillförsäkras en rättssäker prövning.
          </p>
          <p xml:id="i-Wo72LmzKjxt5hEc8RUa47g">
            Regeringen bör också säkerställa att Ahmed Yusuf, Abdirisak Aden
            och Abdulaziz Ali som varit uppsatta på listan får kompensation
            för den skada de lidit.
          </p>
          <head xml:id="i-PYQu7PbFwVBaoyJ7YBoCz9" type="h1">
            Avslutning
          </head>
          <p xml:id="i-4xiYuAaPTu1yEXiLi8ER9v">
            Utöver översiktliga redogörelser i EU-nämnden för de listade
            svenskarnas bakgrund har Miljöpartiet ingen insyn i de anklagelser
            som riktas mot personerna på FN:s och EU:s terrorlista. Inte heller
            ser vi sanktionerna som sådana som orimliga att tillämpa mot enskilda
            ledande terrorister. Det är möjligt att det är både riktigt och
            lämpligt att rikta sådana sanktioner mot många på listan. Men
            att göra det utan att grundläggande rättsprinciper upprätthålls
            är inte bara ovärdigt våra rättsstater och FN-systemet. Det är
            också direkt kont raproduktivt för samhällets säkerhet.
          </p>
        </div>
        <div xml:id="i-XJefjGm7JXSU64JK4AAYQY" type="motSignatures">
          <list xml:id="i-TtJDgGazmeg544hpT31pZg">
            <item xml:id="i-4QSBLP2GEurEu6JoYZarMk" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-FC4bd6kjqYmW9SZqfvau98" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-YCcmQNRYzBy9mCgMizmKkR" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-6LawmodhKnmwLEzBA4G9cS" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
