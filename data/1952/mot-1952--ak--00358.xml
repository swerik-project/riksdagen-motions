<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__358/mot_1952__ak__358-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 358. 13
          </p>
          <p>
            Nr 358.
          </p>
          <p>
            Av herr Andersson i Dunker, angående utredning om lämpligheten
            att förlägga en eller flera ungdomsvårdsskolor och UVik- nande
            anstalter till städerna i stället för till landsbygden.
          </p>
          <p>
            I samband med det så kallade taximordet vid Eksjö förekommo i
            tidnings- pressen rafflande artiklar med beskrivningar över den
            upprördhet och den ovilja, som befolkningen i orten kände mot
            en närbelägen ungdomsvårdsskolas klientel på grund av misstanken
            att en f. d. elev vid skolan utfört det hemska mordet. En av Stockholms
            kvällstidningar behandlade i en andreledare närmare detta problem:
            — — — ”oron är ett utslag av den ovilja som ungdomsvårdsskolorna
            och därmed jämförliga anläggningar är föremål för i den omgivande
            bygden — inte bara i Eksjö. Oviljan kan vara begriplig, men den
            skjuter över målet. Någonstans måste sådana skolor ligga, och
            i rena ödemarken passar det inte att lägga dem”, säger tidningen.
            Ja, det är klart, att ungdomsvårdsskolorna liksom de öppna fångkolonierna
            måste någonstans ligga, men är det därför alldeles klart, att
            de måste ligga på landsbygden? Är det så självklart, att det är
            lands- bygdens befolkning som utan protest skall finna sig i allt
            det obehag, den stän- diga oro, den skadegörelse och den otrygghet
            till liv och egendom, det ofta inne- bär att vara granne till
            en anstalt med ett klientel sådant som det vid många av våra ungdomsvårdsskolor
            och andra liknande anstalter? En undersökning skulle säkert visa,
            att antalet brott begångna i en sådan bygd är väsentligt större
            än vad fallet är i en i övrigt liknande bygd, men utan en skola
            eller anstalt av detta slag. Detta är ingen som helst anmärkning
            mot den personal, som arbetar vid dessa skolor, eller mot de styrelser,
            som ha ansvaret för deras verksamhet. De ha ingen lätt uppgift.
            Detta vet jag av egen erfarenhet, då jag i tolv år tillhört styrelsen
            på en ungdomsvårdsskola. Felet ligger säker- ligen på annat håll.
            Enligt min mening är det fel att förlägga dessa skolor och anstalter
            ute på landsbygden. Det ojämförligt största antalet elever, kanske
            90 Jo, kommer från städerna, framför allt från storstäderna. Det
            är också till städerna de försöka rymma, och det är i allra största
            utsträckning i städerna de hamna ganska snart efter ut- skrivningen
            från skolan. Vore det inte då naturligare, att dessa skolor förlades
            i storstäderna, i internat där eleverna hade skyldighet att bo,
            men naturligtvis under noggrann tillsyn och uppsikt. Där skulle
            de beredas en god yrkesutbild- ning och hållas i ett ordentligt
            ordnat arbete. Här funnes oändligt mycket större möjligheter till
            utbildning i en mångfald olika yrken allt efter vars och ens anlag
            och lämplighet, ett förhållande som säkerligen är en av de viktigaste
            förut- sättningarna för ett gott och hållbart resultat av vistelsen
            på en sådan skola. Hur är det i det avseendet vid våra ungdomsvårdsskolor
            ute på landsbygden?
          </p>
          <pb facs="riksdagen-motions-pdf/data/1952/mot_1952__ak__358/mot_1952__ak__358-002.pdf"/>
          <p>
            14 Motioner i Andra kammaren, nr 358.
          </p>
          <p>
            Jo, där har man ibland ett jordbruk och en ladugård där några
            pojkar i tur och ordning få deltaga i arbetet, men att kalla detta
            yrkesutbildning är ju all- deles fel. Det är ju även så, att dessa
            stadspojkar ha ytterst ringa intresse för sådant arbete. Så finns
            det ibland en verkstad, som dock närmast kan betecknas som en
            hobbyverkstad med tillgång till en del maskiner, men möjlighet
            till en verklig yrkesutbildning saknas vanligen helt. Även om
            det skulle vara möjligt att ordna bättre verkstäder med bättre
            tillgång till maskinutrustning så återstår lärarfrågan. Ute på
            landet finnes ej tillgång till lämpliga lärare i olika yrken,
            och att anställa sådana i behövlig utsträckning skulle säkerligen
            där bli ett myc- ket kostsamt och svårbemästrat problem. I storstäderna
            är det med säkerhet mycket lättare att lösa denna fråga med deltids-
            eller timanställda yrkesmän eller lärare. Det kan bli fråga om
            utbildning i metallarbete av olika slag, bygg- nadsarbete, möbelsnickeri,
            målning, rörmokeri, radioreparatörer, elektriker, foto- grafer,
            maskinskrivning och mycket annat. Det är uppenbart att möjligheterna
            för en elev på en ungdomsvårdsskola att få en för honom lämpad
            yrkesutbild- ning är ojämförligt mycket större i en storstad än
            vad den är i en skola förlagd på landsbygden. Därjämte är det
            mycket lättare att för honom bereda ett lämp- ligt arbete ute
            i det fria näringslivet medan han ännu bor kvar på skolan och
            har det stöd och den tillsyn, som han kanske ännu kan behöva.
            Det kan kanske anmärkas, att i storstäderna vore det svårare att
            hålla dessa elever under nödvändig kontroll än vad det är på landsbygden.
            Jag tror det knappast. Tillgången på tränad polis, som känner
            sina gossar, är ju mycket större i städerna än på landsbygden,
            och möjligheten till ett snabbt ingripande är ju t. ex. genom
            radiopolisen mycket större än på landsbygden. Här skulle även
            rymningar och andra snedsprång märkas mycket mindre än vad de
            göra på lands- bygden, det skulle kanske inte heller bli så mycket
            tidningsskriverier om dessa skolor och deras elever, om skolorna
            lågo i städerna, och det skulle säkerligen bli lugnare för allmänheten
            och inte skapa så mycken oro och ovilja mot skolorna och deras
            elever som nu ofta är fallet. Eleverna skulle inte heller som
            nu place- ras ut i en miljö, som för dem är helt främmande, som
            de ständigt önska att få komma bort ifrån och som mer än något
            annat torde åstadkomma de ständiga rymningarna och allt vad det
            medför i form av skadegörelse och andra olyckliga konsekvenser
            och kostnader. Jag tror därför, att det finnes stor anledning
            att göra försök med förläggning av ungdomsvårdsskolor även till
            någon eller några av våra storstäder. Med stöd av vad jag sålunda
            anfört hemställer jag, att riksdagen måtte besluta att i skrivelse
            till Kungl. Maj:t begära utredning om lämpligheten att förlägga
            en eller flera ungdomsvårdsskolor och liknande anstalter till
            städerna i stäl- let för till landsbygden.
          </p>
          <p>
            Stockholm den 26 januari 1952. Harald Andersson i Dunker.
          </p>
        </div>
      </div>
    </body>
  </text>
</TEI>
