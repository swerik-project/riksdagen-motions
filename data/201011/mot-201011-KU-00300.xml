<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00300">
  <teiHeader>
    <fileDesc>
      <titleStmt>
        <title>Personval</title>
        <author corresp="i-Ev6Dx3pWj2WT32VGQpabaz i-7qtyyA5WSVNZbRempBFxoE">av Finn Bengtsson och Gustaf Hoffstedt (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personval</title>
          <idno type="rdwebb">GY02K300</idno>
          <rs type="number">K300</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K300/text</ref>
          <ref type="dokument_url_html">http://data.riksdagen.se/dokument/GY02K300</ref>
          <ref type="dokumentstatus_url_xml">http://data.riksdagen.se/dokumentstatus/GY02K300</ref>
          <ref type="doc">http://data.riksdagen.se/fil/C70353FB-AA55-42C1-97F2-1F26AE4528B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7qtyyA5WSVNZbRempBFxoE</idno>
            <name>Gustaf Hoffstedt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AEw1LsuRyMFgDFfHFT5gBe" type="signed"/>
        <correspContext corresp="i-AEw1LsuRyMFgDFfHFT5gBe">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-7qtyyA5WSVNZbRempBFxoE"/>
        </correspContext>
        <correspAction xml:id="i-P6QWspxp97wjGPJwEtmAUK" type="numbering">
          <date when="2010-10-28"/>
        </correspAction>
        <correspAction xml:id="i-PVhFH3eqSYPLrNryhwLY2x" type="submission">
          <date when="2010-10-26"/>
        </correspAction>
        <correspAction xml:id="i-JSs7yKWGs1SUrAR7ta2V4A" type="transfer">
          <date when="2010-10-26"/>
        </correspAction>
        <correspAction xml:id="i-3W9gM5464U2h6zw1TRZjEj" type="assigned"/>
        <correspContext corresp="i-3W9gM5464U2h6zw1TRZjEj">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KfUx6b4GSPaei6MrjNdkQz" type="motBody">
        <div xml:id="i-LbG1hV8KBTHEhidwZXhGzS" type="motProposal" subtype="förslag">
          <head xml:id="i-WZsEdJ58QXcJMP4dBHVVxc">
            Förslag till riksdagsbeslut
          </head>
          <p xml:id="i-Tt1CPqjHayrqLgBuavkPLv">
            Riksdagen tillkännager för regeringen som sin mening vad som
            anförs i motionen om en översyn av vallagen i syfte att kunna
            föreslå ett ökat inslag av personval.
          </p>
        </div>
        <div xml:id="i-7anP2us59Qq46DufrkeiGa" type="motContent">
          <head xml:id="i-A3u4csHT946EBs9eLwxWje" type="h1">
            Motivering
          </head>
          <p xml:id="i-VV4onCcBwyYZqF64wDq7YP">
            Stödet för det politiska partiväsendet i Sverige är starkt förankrat
            i vallagen (SFS 2005:837). Starka partier har naturligtvis vissa
            fördelar, men starka politiker är ännu viktigare för demokratin.
          </p>
          <p xml:id="i-UZ7yCUPXKGC6cfR5nY5j8t">
            Ytterst byggs partierna upp av engagerade medlemmar av vilka
            några anförtros att representera partiet i allmänna val. Den urvalsprocess
            som plockar ut vilka medlemmar som får representera ett parti
            på dess valsedlar, och hur dessa inbördes rangordnas på valsedeln,
            skiftar betydligt mellan olika partier och inom partier mellan
            olika valdistrikt. Eftersom det är de enskilda kandidaterna som
            i grunden utgör de politiker som vi väljer vid allmänna val, föreligger
            här ett visst rättviseproblem för hur enskilda kandidater kan
            selekteras fram mellan och inom partier beroende på för vilket
            parti och i vilket partidistrikt som kandidaten är verksam. I
            synnerhet om önskemålet att inte bara partierna utan väljarna
            direkt ska få utse sina folkvalda, hämmas den direkta demokratin
            av de skiftande möjligheter som idag föreligger för att väljarna
            ska kunna utse de mest föredragna kandidaterna på ett likartat
            sätt, oberoende av vilket parti de önskar rösta på eller vilken
            valkrets de råkar tillhöra. Därtill bör påpekas att många väljare
            föredrar att välja en individ framför ett parti, en möjlighet
            som idag i praktiken är ytterst begränsad i de flesta fall efter
            det att de för val registrerade partierna först har nominerat
            sina respektive kandidater på valsedlarna i varje valdistrikt.
            Att detta inte fungerar idag påvisas exempelvis av att endast
            någon handfull riksdagsledamöter av 349 blivit invalda i riksdagen
            efter att väljare aktivt har kryssat dem på valsedlarna. Med ett
            ökat antal personvalda till exempelvis riksdagen jämfört med idag,
            ökar det personliga ansvaret för varje sådan kandidat som blivit
            invald gentemot sina väljare. För stora partier kommer en positiv
            förändring med krav på minst 5 % av rösterna mot nu gällande minst
            8 % för personvalet, som kommande förslag till ändring i grundlagen
            innebär, sannolikt endast att marginellt att öka antalet personvalda
            i dessa partier efter grundlagsändringen är genomförd. Kompletterande
            förändringar är därför välkomna enligt oss som vill öka inslaget
            av personval ytterligare genom ändringar i vallagen.
          </p>
          <p xml:id="i-R1LwqcwCcHiFGD8izGk7xi">
            Vid ett allmänt val utgör nämligen väljarna, som är bärarna av
            demokratin, en betydligt större andel av dem i befolkningen som
            förväntas lägga sin röst på ett visst parti jämfört med dem som
            har möjlighet att påverka partiets rangordning av kandidater.
            En förskjutning mot ökade möjligheter att framgångsrikt kunna
            erbjuda väljarna att lättare välja sina föredragna kandidater
            direkt vid allmänna val, det vill säga förslag för ytterligare
            stöd för personval, är sammantaget därför mycket välkommet ur
            demokratisk synvinkel.
          </p>
          <head xml:id="i-8LXKjbToXjuztg7MphYFKg" type="h2">
            Förslag
          </head>
          <p xml:id="i-PY5x6ZRZCCDMmo4x7oh4e7">
            Vi föreslår i denna motion en översyn av vallagen i syfte att
            göra en ytterligare förändring som enligt oss sannolikt ger ett
            påtagligt ökat inslag av möjligheten till personval framför enbart
            partival till riksdagen. Det aktuella förslaget ska alltså ses
            som ett möjligt komplement till den ordning som gäller för personval
            idag. Vårt kompletterande förslag går ut på följande:
          </p>
          <list xml:id="i-6gD8KjNcVU1SuBDCPxVx6R" style="ol">
            <item xml:id="i-DuPa9s8XakR1S9gd3ZJM1f">
              Kandidaterna är fortfarande medlemmar i och därmed representerar
              olika partier som fyller kraven för att vara registrerade för
              deltagande i allmänna val.
            </item>
            <item xml:id="i-H48QTuRbhkjWZfqJronfMc">
              Kandidaten ska dock kunna välja att representera sitt parti på
              en valsedel uteslutande tillskapad till stöd för personval. Detta
              innebär att man samlar kandidater från alla registrerade partier
              till valsedlar där kandidatens namn och partitillhörighet framgår,
              men där namnen antingen växlande slumpvis eller i annan randomiserad
              ordning förs upp på valsedeln.
            </item>
            <item xml:id="i-MHsnYzNBCAP1CHRniSLXgz">
              Det ska göras allmänt känt för väljarna att denna särskilda personvalssedel
              kräver ett aktivt val av person med ett kryss för att den överhuvudtaget
              ska vara giltig.
            </item>
            <item xml:id="i-LztycHtcTWom4GDPibSaWB">
              Valdistriktet ska utgöras av hela Sverige.
            </item>
            <item xml:id="i-xASgco2pnbhJ96ugsPABx">
              För varje giltig valsedel (med en förkryssad person) ska rösten
              räknas det parti tillgodo som kandidaten representerar oavsett
              om hon eller han blir vald eller ej.
            </item>
            <item xml:id="i-JHn2niM45ik35EH3wGhbCT">
              Principen bör vara att lika många personröster, oavsett partiets
              storlek, bör kunna ge upphov till ett personvalt mandat från denna
              personvalssedel. En översyn över nuvarande procentregler som gäller
              för olikstora partier på övriga valsedlar idag med en anpassning
              som är lämplig för den nya typen av personvalssedel är därför
              nödvändig.
            </item>
          </list>
        </div>
        <div xml:id="i-3kMdY49XMrq1mwAK6wvgh8" type="signatureBlock">
          <list xml:id="i-8SetqpuYvMk2ydkV68iN29">
            <item xml:id="i-9YKN1wYLTs7YYvbMsiN7Y8" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-5rQnNEUeS1NuifqaRABo6w" who="i-7qtyyA5WSVNZbRempBFxoE" type="signature">
              Gustaf Hoffstedt (M)
            </item>
          </list>
        </div>
      </div>
    </body>
  </text>
</TEI>
