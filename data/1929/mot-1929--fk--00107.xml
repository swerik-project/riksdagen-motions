<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00107">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__107/mot_1929__fk__107-001.pdf"/>
      <fw xml:id="i-SQMJZN6NT3E7gPr186g2X7">
        Motioner i Första kammaren, Nr 107. 1
      </fw>
      <div xml:id="i-2pwjg9BW5SdjSPP4Y1NHZ3" type="motHeader">
        <div xml:id="i-RLEWdpNsEV9TmnxBWWK2uv" type="motTitle"/>
        <div xml:id="i-3yqRCZ76KZF8bkcmnQeKTk" type="motSubmissionInfo"/>
      </div>
      <div xml:id="i-AyJdLDL95KB1Th9eWPMc5x" type="motBody">
        <div xml:id="i-3QLZzNWXTrBJwhm2nrUxu3">
          <p xml:id="i-XET1yDBcP4DVddMSsfFeZD">
            Nr 107.
          </p>
          <p xml:id="i-EkbUqTwrAf2vcpeq6FwUr3">
            Av herr Möller, angående lagstiftning rörande vanhävd å jordbruk.
          </p>
          <p xml:id="i-MRdxG8a3z1Lm64cLbdEiHP">
            Frågan om vanhävdslag har många gånger varit föremål för riksdagens
            behandling. Redan Norrlandskommittén avgav på sin tid förslag
            till en uppsiktslag. Kommitténs majoritet föreslog, att lagen
            skulle gälla endast för jord, tillhörig bolag, förening för ekonomisk
            verksamhet eller enskild person, som ej å fastigheten hade sitt
            bo och hemvist samt uppenbarligen besutte fastigheten för att
            tillgodogöra sig skogsavkastningen. Kommitté- betänkandet åtföljdes
            av en reservation, undertecknad av herrar Arvid Lind- man, Claeson,
            Kempe, vilka reservanter ålade i motsats till majoriteten alla
            klasser av jordägare att hålla odlad jord vid makt. Skadan för
            det all- männa, framhölls det i reservationen, bleve lika stor,
            om vanhävd av jord förekom på det ena eller andra hemmanet. Det
            komme vidare att väcka rättmätig harm, att lagen ej gällde mot
            en jordägare, som gjorde sig skyldig till uppenbar vanhävd, lika
            väl som mot hans granne, vilken senare endast i lika eller kanske
            i mindre grad gjort sig skyldig till samma fel. Den proposition,
            som avlämnades vid 1907 års riksdag, var byggd på den av reservanterna
            förordade principen. På grund av kamrarnas olika beslut föll frågan
            vid 1907 års riksdag. Vid 1909 års riksdag framlades ånyo en proposition
            men med kommitté- majoritetens förslag som grund. Sedan kamrarna
            denna gång genom sam- manjämkning kommit till ett beslut i frågan,
            kom lagen av den 25 juni 1909 till stånd. Under de följande riksdagarna
            förelåg, motionsvis framförda yrkanden dels om en revision av
            lagen, dels om en undersökning av lagens verkningar. En dylik
            undersökning kom även till stånd och utfördes av herrar Wihlborg
            och Nilsson, vilka avgåvo ett betänkande angående lagens verkningar.
            Av detta framgick, att lagen var otillfredsställande. Sedan togs
            frågan upp av jordkommissionen, som den 28 febr. 1923 i sitt avgivna
            betänkande framlade ett förslag till lag om förekommande av vanhävd
            av jordbruk, byggd på den princip, som uttalats inom Norrlands-
            kommittén av reservanterna herrar Lindman m. fl., nämligen att
            lagen borde omfatta alla jordbruk, oavsett vem som är ägare. Kommissionen
            yttrade: »Det kan emellertid icke förbises, att lagen grundar
            sitt berättigande på den skada för det allmänna, som vanhävd av
            Jordbruk medför, samt att denna skada är lika stor i vilkens hand
            den vanhävdade fastigheten än Bihang till riksdagens protokoll
            1929. 3 saml. 28 häft. (Nr 107—109.) 1
          </p>
          <pb facs="riksdagen-motions-pdf/data/1929/mot_1929__fk__107/mot_1929__fk__107-002.pdf"/>
          <fw xml:id="i-PomHq9tp5rZ1xXHGGXKSX7">
            2 Motioner i Första kammaren, Nr 107.
          </fw>
          <p xml:id="i-8RtC8D8HFT8hjKHu7FcvRz">
            befinner sig. Följdriktigheten torde sålunda kräva, att lagen
            gives den omfattningen, att den kommer att avse vanhävd av all
            i enskild ägo va- rande jord.&gt; Frågan om en hela landet omfattande
            vanhävdslag bragtes vid 1924 års riksdag under riksdagens prövning
            genom motioner, väckta i båda kamrarna. I dessa motioner yrkades,
            att riksdagen måtte i skrivelse hemställa, att Kungl. Maj:t ville
            låta utarbeta och för riksdagen framlägga förslag till vanhävdslag
            i enlighet med vissa i motionerna angivna huvud- grunder, vilka
            i det väsentliga överensstämde med jordkommissionens förslag.
            I sitt utlåtande (nr 40) upptog andra lagutskottet till behandling
            motio- nerna. Utskottet framhöll, att av utredningen framginge,
            att även i södra och mellersta delarna av landet vanhävd av jordbruk
            förekom i sådan omfattning, att den kunde uppfordra statsmakterna
            till ingripande. Prin- cipiella skäl syntes tala för, att lagstiftningen
            gåves tillämplighet å all i enskild ägo varande jord och att praktiska
            skäl kunde föranleda, att man nödgades stanna vid att ansvaret
            för jordbrukets iståndsättande åvilade jordägarna, någon åtskillnad
            syntes ej böra göras mellan vanvård av bygg- nader och vanvård
            av jord. Utskottet hemställde om skrivelse med begäran, att Kungl.
            Maj:t ville skyndsamt låta utarbeta och för riksdagen framlägga
            förslag till lag rörande vanhävd av jordbruk. Denna hemställan
            bifölls av riksdagens båda kamrar. Frågan överlämnades sedan till
            de av Kungl. Maj:t den 20 juni 1924 tillkallade jordsakkunniga,
            vilka som sin grundsats fastslogo, att en van- hävdslag skulle
            endast utgöra komplement till den speciella arrendelagstift- ningen.
            Därmed voro, enligt de sakkunnigas mening, omfattningen av lagen
            given, och beträffande utarrenderad jord endast såvitt det anginge
            nödiga åbyggnader. Av de över de sakkunnigas förslag avgivna yttrande
            framgår, att me- ningarna bland de hörda myndigheterna voro delade,
            en del tillstyrkte för- slaget, andra åter uttalade sig för att
            lagen borde avse all i enskild ägo varande jord. Emellertid togs
            i 1927 års proposition ingen hänsyn till vare sig jord- kommissionens
            förslag eller till andra lagutskottets och riksdagens 1924 uttalade
            mening. Propositionen upptog i allt de sakkunnigas förslag, och
            varje försök att motionsvis få lagen utsträckt avvisades. Propositionen
            bifölls av riksdagen. Man torde redan nu efter ett år, som lagen
            varit i kraft, kunna konsta- tera, att lagen ej motsvarar de förväntningar,
            man borde ha rätt att ställa på en vanhävdslag, nämligen lagens
            förmåga att skydda mot nedläggande av jordbruk eller skydda mot
            att odlad jord ej lämnas att förfalla. Den nuvarande lagstiftningen
            kan ej förr än den kommer att gälla alla jordägare befrias från
            att vara en slags klasslag, tillkommen i syfte att hålla efter
            vissa grupper av jordägare. Det kan ej anses vara en tillfredsställande
            lagstiftning, som under det den beivrar en försummelse hos ett
            bolag, att
          </p>
          <pb facs="riksdagen-motions-pdf/data/1929/mot_1929__fk__107/mot_1929__fk__107-003.pdf"/>
          <fw xml:id="i-Fe2VYkw1scY3WkrRDEkhov">
            Motioner + Första kammaren, Nr 107.
          </fw>
          <p xml:id="i-PbZapFSjzbA3m68BF4aazi">
            det ej underhåller åbyggnaderna å en fastighet, den tillåter,
            att en enskild jordägare får både nedriva och bortföra åbyggnaderna
            och låta 100-tals tunnland odlad jord i de bördigaste trakter
            av vårt land ligga öde och obrukade. Det kan ej vara någon mening
            uti, att organ finnas, vilkas uppgift är att hålla uppsikt över
            vanhävd, när lagen ej gör det möjligt att ingripa, där vanhävd
            uppenbarligt föreligger. 1924 års andra lagutskott förutsåg detta.
            Utskottet yttrade: »Skall lag- stiftningen begränsas att avse
            endast vissa kategorier av jordägare, möta givetvis också stora
            vanskligheter vid uppdragande av gränserna. Huru dessa än fastställas,
            komma med all sannolikhet fall att inträffa, vilka, såsom Jjordkommissionen
            framhållit, skulle för den allmänna rättskänslan vara i hög grad
            kränkande. För folkuppfattningen skulle det nämligen säkerligen
            verka såsom en oegentlighet och orättvisa, att exempelvis av två
            närbelägna fastigheter, vilka båda av samma ägare vanhävdas, ingripande
            blott kunde ske beträffande den ena, medan till följd av lagens
            begränsning vanhävden å den andra finge opåtalat fortgå. Desto
            betänkligare skulle detta te sig, om det, såsom anledning finnes
            att antaga, bleve de fall, där vanhävden är störst, vilka komme
            att falla utom lagens räckvidd.&gt; Denna utskottets uttalade
            farhåga har till fullo besannats. Som exempel därpå må anföras,
            att under år 1928 inkom till jordbrukskommissionen i Söder- manlands
            län två anmärkningar om vanhävd, båda inlämnade av länssty- relsen
            i länet. Det ena gällde en jordägare, som lagt ner 13 brukningsdelar,
            försålt och bortfört åbyggnaderna, och där cirka 70 hektar odlad
            jord får återgå till skogsmark, det andra gällde en egendom om
            ett mantal med cirka 80 hektar åker, som ej varit brukad på många
            år. Ingen bor på fastigheten, inga djur finnas, och allt ligger
            öde. Konungens befallnings- havande hade genom landsfiskalen låtit
            verkställa en utredning, varav fram- gick, att den grövsta vanhävd
            förelåg. Men jordbrukskommissionen i länet kunde ej ingripa, därför
            att ägarna ej falla under den nuvarande lagstift- ningen. Vi anse,
            att ett dylikt missförhållande bör genom en lagstiftning avhjälpas,
            vanhävdslagen bör omfatta all i enskild ägo befintlig odlad jord
            jämte nödiga åbyggnader, och att liksom skogsvårdslagen ansvaret
            för van- hävdens avhjälpande bör påvila fastighetens ägare, samt
            att brukningsdelar, som äro bebyggda, böra bibehållas, en synpunkt
            som har framhållits i ett yttrande över de jordsakkunnigas förslag
            av länsstyrelsen och hushållnings- sällskapets förvaltningsutskott
            i Södermanlands län, som yttrade följande: »I tider då från det
            allmännas sida mycket göres för skapande av nya jordbruk bör det
            ej tolereras att andra jordbruk — stora eller små — lämnas att
            förfalla». Vi anse att denna synpunkt är värd ett beaktande. Det
            kan ej vara en riktig och sund politik allraminst ur nationalekonomisk
            synpunkt, att samtidigt som staten med stora belopp bidrager till
            skapande av nya jordbruk gamla av ålder bebyggda jordbruk nedläggas,
            och när staten genom bidrag understödjer nyodlingar, synes det
            oss som en statens.
          </p>
          <pb facs="riksdagen-motions-pdf/data/1929/mot_1929__fk__107/mot_1929__fk__107-004.pdf"/>
          <fw xml:id="i-96byy17577gEnHqivRaqCp">
            4 Motioner i Första kammaren, Nr 107.
          </fw>
          <p xml:id="i-H6uaoWnhVEsFCEiP5nhRYK">
            uppgift att tillse, att odlingen å redan odlad jord, som är av
            den beskaffen- heten att den är värd att odla, ej nedlägges. Statsmakternas
            uppgift synes oss böra vara, att i första hand bevara de jordbruk
            och den odlade jord som finnes och i andra hand bör staten genom
            så kraftiga bidrag som möjligt bidraga till skapande av nya jordbruk
            och till utökning av landets åkerareal. På grund. av vad här ovan
            anförts får jag vördsamt hemställa,
          </p>
          <p xml:id="i-GdaSp4f4QwwWzz4ZKPkAi7">
            att riksdagen måtte i skrivelse till Kungl. Maj:t anhålla, att
            Kungl. Maj:t måtte skyndsamt låta utarbeta och för riksdagen framlägga
            förslag till lag rörande vanhävd å jordbruk.
          </p>
          <p xml:id="i-Fp6NR2taLEzEbp1BZpf5jr" type="date">
            Stockholm den 15 januari 1929.
          </p>
          <div xml:id="i-FXRYGV2r4vy4dLGf9DGEDB" type="signatureBlock">
            <p xml:id="i-EQzJ81ZP2mE6pNgzMrUSdx" who="i-4Mr7D9BCozgkT5mSiFk6Gv" type="signature">
              Gustav Möller
            </p>
          </div>
        </div>
      </div>
    </body>
  </text>
</TEI>
