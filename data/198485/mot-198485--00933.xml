<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00933">
  <teiHeader>
    <fileDesc>
      <titleStmt>
        <title>Behandlingen av motioner i riksdagen</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behandlingen av motioner i riksdagen</title>
          <idno type="rdwebb">G802933</idno>
          <rs type="number">933</rs>
          <ref type="dokument_url_text">http://data.riksdagen.se/dokument/G802933/text</ref>
          <ref type="dokument_url_html">http://data.riksdagen.se/dokument/G802933</ref>
          <ref type="dokumentstatus_url_xml">http://data.riksdagen.se/dokumentstatus/G802933</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vf9JqMrN6MXsq4cHN6NAEM" type="signed"/>
        <correspContext corresp="i-Vf9JqMrN6MXsq4cHN6NAEM">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__933/mot_198485__933-001.pdf"/>
      <fw xml:id="i-HsHvnigbToJbHf5sPSvvWW">
        Motion 1984/85:933
      </fw>
      <div xml:id="i-GZ6eR2rFhjENWcDii4JYCg" type="motHeader">
        <div xml:id="i-PKu3xQjfzSVRNL8r31FKpL" type="motTitle"/>
        <div xml:id="i-U2DQi4b7giUEcmMs1sc7LL" type="motSubmissionInfo"/>
      </div>
      <div xml:id="i-JPXp9VXNNxUTF7GvQdQQpM" type="motBody">
        <div xml:id="i-SK26kmA4uSd6mA6ESa7KmQ">
          <p xml:id="i-XDfs2eQAbfxdHMm3YXXH4c">
            Gunnar Biörck i Värmdö Behandlingen av motioner i riksdagen
          </p>
          <p xml:id="i-R98ereRhaKKo1CCb5rYp3N">
            I den allmänpolitiska debatten i januari 1980 (riksdagens protokoll
            1979/80:75) hade jag anledning att ställa fråga om riksdagens
            ledamöter i längden är till freds med det sätt på vilket motioner
            behandlas i riksdagen. En stående rubrik i tidskriften Från Riksdag
            och Departement heter, skadeglatt och en smula triumfatoriskt,
            Avslagna motioner, och förvisso är avslag det öde som drabbar
            de allra flesta motioner. Material som överlämnats från riksdagens
            utredningstjänst för tre år sedan visade att av totalt 1477 motioner
            vid 1977/78 års riksdag avslogs 1 323 (90 90), bifölls 5 och blev
            149 ”i någon form tillgodosedda”. 1964 hade (enligt N. Stjernquist)
            12 motioner av 748 tillstyrkts, 5 i någon mån tillgodosetts och
            731 avstyrkts. Som riksdagens praxis f.n. ter sig — troligen skiljer
            sig utskottet därvid liksom i många andra formella hänseenden
            från varandra — kommer även motioner, som i en eller annan form
            bestås en ”välvillig” skrivning eller t. o. m. ”anses besvarade”,
            att i utskottets hemställan föras till kategorin ”avslag”. Av
            ytterligare en begränsad studie inom utredningstjänsten har framgått
            att ca 6 Jo av i 24 utskottsbetänkanden behandlade motioner blev
            ”något tillgodo- sedda”, ehuru intet yrkande blev helt bifallet.
            Själv har jag, såvitt jag kunnat utröna, endast i ett fall av
            ca 140 personliga motioner uppnått ett ”tillkännagi- vande” i
            motionens anda. Efter en viss tid kan både man själv och andra
            börja fråga sig vad det egentligen är vi håller på med. Det förefaller
            mig egentligen rätt osannolikt att resultatet av 349 folkliga
            företrädares — och de är i allmänhet inga dumskallar — mödor skulle
            vara så värdelösa som utfallet av deras motionsyrkanden antyder.
            Mitt personliga intryck är att motioner under den allmänna motionstiden
            far mest illa, medan motioner knutna till en bestämd proposition
            möjligen behandlas något bättre. Dessutom är det notoriskt att
            utskottsledamöter sällan läser själva motionerna utan nöjer sig
            med kansliets summariska redogörelse i reciten samt den där citerade
            ”klämmen”. Att skriva utförliga och väl underbyggda motioner är
            därför sällan meningsfullt. Ett mycket stort antal motioner under
            allmänna motionstiden kommer dessutom ej till behandling förrän
            påföljande höst och drabbas då ofta av en okvalificerad ”motionsslakt”,
            varför många riskerar att i något omstuvat skick återkomma i januari
            året därpå, i fåfäng förhoppning att ”trägen vinner”. Det är begripligt
            att riksdagspartier i opposition vill framlägga motförslag till
            regeringspolitiken, både i de fall denna politik manifesteras
            i propositio- ner och i de fall den yttrar sig i regeringsbeslut
            eller politiska uttalanden. Det är också förståeligt om ”folkets
            företrädare” i riksdagen vill ge uttryck för
          </p>
          <pb facs="riksdagen-motions-pdf/data/198485/mot_198485__933/mot_198485__933-002.pdf"/>
          <fw xml:id="i-Ks6XyaKhvaf3PB49ugdcj1">
            Mot. 1984/85:933 4
          </fw>
          <p xml:id="i-DgkxgKnzVffPJx6kLWVqNX">
            jordnära önskemål från sin valkrets eller landsända. Min personliga
            uppfatt- ning har med åren dock blivit att interpellations- och
            frågeinstituten därvid torde vara effektivare än motionsinstitutet.
            Interpellationer och frågor hänförs till området för ”riksdagens
            kontrollmakt”, men i många stycken har de kommit att bli ett forum
            för en aktuell politisk debatt, medan motioner kan ligga begravda
            månads- eller årsvis till dess de saknar intresse. Interpellationer
            och frågor torde också utgöra en betydligt större belastning på
            statsråden — till glädje för oppositionen — än vad motioner och
            utskottsbe- tänkanden gör. De förefaller också att i högre grad
            tilldra sig massmediernas intresse, förmodligen därför att de
            representerar en ”match” mellan två kombattanter och därmed får
            underhållningsvärde. Därigenom kan de också tilldra sig de bakomliggande
            ”intressenternas” uppmärksamhet i högre grad än omnämnandet av
            motioner i utskottsbetänkandena. Eftersom mycket av det som diskuteras
            i motioner och utskottsbetänkanden gäller frågor som är föremål
            för ”myndighetsutövning”, är det skäl att erinra om att myndigheter
            inte har någon skyldighet att läsa riksdagstryck och sannolikt
            inte gör det eller förstår dess subtiliteter. Mycket av vad som
            blivit sagt och skrivet når därför aldrig fram. En annan avigsida
            med motionerandet är att ett avslag på det förslag, som framställs
            i motionen, kan innebära att ett i och för sig berättigat och
            förnuftigt förslag därigenom formellt stämplas som felaktigt,
            varvid motionären snarast för framtiden gjort sin sak en otjänst.
            Riksdagen skall i år fira sitt 550-årsjubileum. I detta sammanhang
            har historisk och statsvetenskaplig forskning initierats, som
            sannolikt kommer att sträcka sig, tidsmässigt och innehållsmässigt,
            utöver den tidpunkt då själva jubileet firas. Samtidigt ägnar
            sig dens. k. folkstyrelsekommittén åt att begrunda den svenska
            parlamentarismens utveckling under den nya grundla- gen. Måhända
            vore det mot denna bakgrund också av intresse att analysera motionsinstitutets
            plats i ”folkstyrelsen”: om ”avslagna motioner” även i framtiden
            skall utgöra en allt omfångsrikare parlamentarisk skräphög, eller
            om det skall kunna finnas tid, intresse och lyhördhet nog att
            ge — ett måhända mera begränsat totalantal — motioner en seriös
            behandling i avsikt att med större omsorg ta till vara — och förmedla
            — positiva och konstruktiva förslag däri. Med hänvisning till
            det här anförda hemställs att riksdagen uppdrar åt talmanskonferensen
            att överväga på vad sätt riksdagens behandling av motioner skulle
            kunna göras mera seriös och konstruktiv.
          </p>
          <p xml:id="i-6XMzUczLXhVUnoVWK1x2Yq" type="date">
            Stockholm den 22 januari 1985
          </p>
          <div xml:id="i-HfULCQSXHNtr2i5EwsXd9f" type="signatureBlock">
            <p who="i-5WchbRYCVdXodSthFK381D" type="signature">
              GUNNAR BIÖRCK (m)
            </p>
            <p who="unknown" type="signature">
              i Värmdö)
            </p>
          </div>
        </div>
      </div>
    </body>
  </text>
</TEI>
