<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-03367">
  <teiHeader>
    <fileDesc>
      <titleStmt>
        <title>Snabbare tåg Oslo-Karlstad-Örebro-Stockholm</title>
        <author corresp="i-XSuWURvcJRjSbVSYUBBuD2 i-Atz7ai4RJKnyNCwfSAJEeC">av Stina Bergström och Jonas Eriksson (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3367 av Stina Bergström och Jonas Eriksson (båda MP)</title>
          <idno type="rdwebb">H5023367</idno>
          <rs type="number">3367</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5023367/text</ref>
          <ref type="dokument_url_html">http://data.riksdagen.se/dokument/H5023367</ref>
          <ref type="dokumentstatus_url_xml">http://data.riksdagen.se/dokumentstatus/H5023367</ref>
          <ref type="docx">http://data.riksdagen.se/fil/9DB6CFAD-CDC2-43E2-88B6-5BEFD88E4B8B</ref>
          <ref type="pdf">http://data.riksdagen.se/fil/75F29238-4343-4F20-A48B-8E003F83A1DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-AWud2aR4sYzkFPLhN6BgTB" type="signed"/>
        <correspContext corresp="i-AWud2aR4sYzkFPLhN6BgTB">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction type="submitted" xml:id="i-HrPv5G7Uz7vBEt7bpt2WRZ">
          <date when="2017-10-05"/>
          <time when="13:01:59"/>
        </correspAction>
        <correspAction type="reviewed" xml:id="i-UXfwqF7DR9z366qLmuK2Lg">
          <date when="2017-10-05"/>
          <time when="13:10:27"/>
        </correspAction>
        <correspAction type="referred" xml:id="i-71VzNWuwb84GgVdovtKmFL">
          <date when="2017-10-13"/>
        </correspAction>
        <correspAction type="assigned" xml:id="i-DrkMk8m6XzUxR4Van5rjvZ">
          <date when="2019-01-15"/>
          <time when="16:42:51"/>
        </correspAction>
        <correspContext corresp="i-DrkMk8m6XzUxR4Van5rjvZ">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-VwjQ9gfbKDyJ5wWfovU7ry"/>
        <correspContext corresp="i-VwjQ9gfbKDyJ5wWfovU7ry">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3367 av Stina Bergström och Jonas Eriksson (båda MP) Snabbare tåg Oslo–Karlstad–Örebro–Stockholm</div>
      </div>
      <div type="motBody">
        <div type="motProposal" subtype="förslag">
          <head xml:id="i-FJi1Nqqh8PFCSdxxC4Fo1W">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TgLi7bhgM4jrVHCotJnygV">
              Riksdagen ställer sig bakom det som anförs i motionen om betydelsen
              av att investeringar på järnvägssträckan Oslo–Karlstad–Örebro–Stockholm
              finns med i kommande nationella transportplan och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-RaF4jjpSCK2p3LmDEBm6Tq">
            Motivering
          </head>
          <p xml:id="i-B1bGxgXqMuaEw4mZBDLtPj">
            Norge är tillsammans med Tyskland Sveriges största exportland.
            Vi exporterar mer till Norge än till Kina, Ryssland, Brasilien
            och Indien tillsammans. Exporten av varor och tjänster till Norge
            är, enligt uppgifter från Region Värmland, 214 miljarder medan
            Tyskland landar på 167 och USA 114 miljarder.
          </p>
          <p xml:id="i-86TiFJuPznTSLdgcFZjmPX">
            Norge är också en viktig arbetsmarknad för många svenskar, inte
            minst för många unga. Många arbetslösa ungdomar från Värmland
            och Närke har hittat jobb i Osloregionen. Arbetspendlingen mellan
            Sverige och Norge är större än den över Öresund. 27 000 svenskar
            arbetar i Norge, 16 000 i Danmark.
          </p>
          <p xml:id="i-AJQZFkhN5629iTFr2fy7m3">
            Mer än 1,4 miljoner flygresor och ett stigande antal flygresenärer
            mellan Stockholm och Oslo visar på ett stort behov av kommunikationer
            mellan Sveriges och Norges huvudstäder. Längs stråket finns också
            fyra mellanstora städer – Eskilstuna, Västerås, Örebro och Karlstad
            – med ett invånarantal på cirka 85 000–150 000. Dessa städer har
            ett växande behov av goda kommunikationer för att säkerställa
            fortsatt god utveckling. Det är kommunikationer som vi alla vill
            ska vara så miljövänliga och attraktiva som möjligt. Det är också
            kommunikationer som kan ge nationella och regionala nyttor när
            det gäller bostäder, arbetsmarknad, högre studier, näringsliv,
            godstransporter, miljö, människors sociala liv och integration
            av nyanlända.
          </p>
          <p xml:id="i-9zPe9XnGuy3UeojfNpoiXG">
            Regering och riksdag är överens om att Sverige ska minska sina
            utsläpp av klimatpåverkande gaser. När det gäller flygets klimatpåverkan
            går utvecklingen åt helt fel håll. Flyget är inte ett klimatsmart
            transportmedel. För längre resor finns det inget som kan slå tåget
            när det gäller klimatpåverkan, och snabba tågförbindelser har
            visat sig ha en stark förmåga att ersätta flyget.
          </p>
          <head type="h2" xml:id="i-QzgE7DTXK68Nu3R1qyMqpr">
            Tåg istället för flyg
          </head>
          <p xml:id="i-8RUyEQWU3cfBPU5gu358n9">
            En rapport från analysföretaget Urbanet som togs fram 2010 visar
            att snabbtåg som sänker restiden mellan de nordiska huvudstäderna
            till lite drygt tre timmar har potential att slå ut flygtrafiken
            helt. En KTH-rapport från 2011 slår fast att restiden mellan städer
            är den i särklass viktigaste faktorn i resenärens val mellan tåg
            och flyg.
          </p>
          <p xml:id="i-Ef9agys76tCgvSeph68Sbm">
            Idag tar den snabbaste resan med nyinsatta X 2000-tåg mellan
            Stockholm och Oslo cirka 4,5 timmar med få avgångar och endast
            ett fåtal stopp för att ta upp resenärer. I princip fungerar de
            snabbare tågen endast för resenärer på ändmarknad. Normalt tar
            resan ca 6 timmar när resor i mellanmarknaden ska täckas in. Flertalet
            avgångar Stockholm–Oslo har ännu längre restid.
          </p>
          <p xml:id="i-HHcxCUzRHnTJTj4tYicojN">
            Med en modern järnvägsförbindelse skulle dagens restider kunna
            mer än halveras. Med restider under tre timmar, vilket är fullt
            möjligt, utgör en tågförbindelse mellan Stockholm och Oslo ett
            konkurrenskraftigt och klimatsmart alternativ till flyg mellan
            huvudstäderna.
          </p>
          <head type="h2" xml:id="i-2Z4Xg6FnPUYcjrtdRJ4pJf">
            Tåg istället för bil
          </head>
          <p xml:id="i-QrrZbEna6CL3G8YTaTL6y4">
            Om vi enbart beaktar det förväntade antalet resande på ett snabbtåg
            mellan Stockholm och Oslo kan det med nuvarande kalkylmodeller
            vara svårt att räkna hem de investeringar som krävs. Så var det
            antagligen också när man under järnvägens framväxt räknade på
            och byggde det svenska stambanenätet.
          </p>
          <p xml:id="i-2KBVoe62ofSaR6ptEUPwuk">
            Det är dock viktigt att också väga in andra aspekter såsom framtida
            utvecklingsmöjligheter och kostnader för att inte investera i
            klimatsmart infrastruktur. En väl fungerande, snabb och attraktiv
            järnväg mellan Stockholm, Västerås/Eskilstuna, Örebro, Karlstad
            och Oslo skulle inte bara användas av pendlare som reser mellan
            våra respektive huvudstäder. Längs vägen skulle många andra resenärer
            längs sträckan använda sig av tåget istället för andra färdmedel
            då det bor mer än 4,5 miljoner människor i stråket Stockholm–Oslo.
          </p>
          <p xml:id="i-UXrZFu529PdtTU5hPnBu3k">
            Längs stråket på den norska sidan finns även 45 procent av Norges
            företag med fler än 100 anställda. Större arbetsmarknadsregioner
            och marknader för näringslivet skulle skapa en positiv utveckling.
            Det är inte minst viktigt för Värmlands och Örebro län.
          </p>
          <p xml:id="i-N361kwwdRayw41tDwhHBA7">
            Trafikverkets åtgärdsvalsstudie för sträckan Stockholm–Oslo visar
            att det finns en stor potential för ökat tågresande på sträckan
            förutsatt att järnvägen kan utvecklas mot kortare restider och
            fler avgångar.
          </p>
          <p xml:id="i-2pfMQn56mwjDk3DeDAVFPF">
            Det finns flera exempel på hur initiala beräkningar av reseutvecklingen
            längs nya tågförbindelser vida överträffats. Ett sådant är Tåg
            i Bergslagen som tiofaldigat antalet resenärer längs delar av
            de sträckor de trafikerar. Även resandeutvecklingen på sträckan
            Göteborg–Stockholm när man införde X 2000 är ett lysande exempel.
          </p>
          <head type="h2" xml:id="i-UnpBPYB3oHJd7Jm784831e">
            Tåg istället för lastbil
          </head>
          <p xml:id="i-FyBvCu5bgyph9BcgDtxP7a">
            Ett ytterligare argument för behovet av investeringar på sträckan
            är behovet av ökade transporter av gods på järnväg. Det är viktigt
            både för klimatet och för företagen. Godstransporterna på Värmlandsbanan
            har ökat kraftigt de senaste åren, något som bidragit till att
            den nu klassas som överbelastad av Trafikverket. Dubbelspår och
            helt ny bana på två delsträckor skulle, enligt Sweco, leda till
            ”ett antal nyttor som kortare transportvägar, ökad lastförmåga,
            kortare omloppstider, möjlighet till ökad frekvens samt ökad flexibilitet
            och robusthet. Sammantaget bedöms dessa effekter ge en multiplikatoreffekt
            för järnvägen och därmed en stor potential att flytta över gods
            från lastbil till tåg med mycket stora klimatvinster som följd”.
          </p>
          <p xml:id="i-TNTLhMWxpQcB7gBnL81D25">
            Det handlar om export och import i båda riktningarna på en idag
            överfull bana som inte kan svälja mer.
          </p>
          <head type="h2" xml:id="i-7q5TT69Ye4zVGoTxEyQrjT">
            Del i den nordiska triangeln
          </head>
          <p xml:id="i-NyhNDAVGrojb6qvwsnky9L">
            En ny tågförbindelse mellan Stockholm och Oslo skulle utgöra
            en del av den så kallade nordiska triangeln med snabba förbindelser
            mellan de tre huvudstäderna Stockholm, Oslo och Köpenhamn.
          </p>
          <head type="h2" xml:id="i-D6jhdX3bvJdCfRmNCmfNwo">
            Interkommunalt samarbete i järnvägsfrågan
          </head>
          <p xml:id="i-3NauguDgPt3BwFeSNh1yhU">
            De båda kommunerna Karlstad och Örebro har tillsammans med Region
            Värmland och Regionförbundet Örebro bildat ett bolag som i första
            hand arbetar med att bereda förutsättningarna lokalt för en åtgärdsvalsstudie
            Stockholm–Oslo. Rejäla ekonomiska resurser är avsatta för ändamålet
            och man har en arbetande vd. Region Västmanland och Västerås kommun
            har beslutat att gå med i det samarbetet från 2018.
          </p>
          <p xml:id="i-JqrLV9vBdr1odXQJBuaV76">
            Snabbare tåg Stockholm–Örebro–Karlstad–Oslo är av flera skäl
            viktigt. Det är därför angeläget att sträckan finns med i regeringens
            kommande nationella transportplan. Detta bör riksdagen ge regeringen
            tillkänna som sin mening.
          </p>
        </div>
        <div type="motSignatures">
          <list>
            <item xml:id="i-HcjuQhpDj1stSQG7Fq6BbZ">
              Stina Bergström (MP)
            </item>
            <item xml:id="i-HmBemYoWuhyVMPkxccCrHd">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
