<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-sku-00122">
  <teiHeader>
    <fileDesc>
      <titleStmt>
        <title>Beskattningen av traktorer (prop. 1986/87:50)</title>
        <author corresp="i-UVAgeLYUkfmr8A9VVChgiV i-PEJ1DBMnG7sGMU8qh8QjnF">Kurt Ove Johansson och John Johnsson (s) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattningen av traktorer (prop. 1986/87:50)</title>
          <idno type="rdwebb">GA02sk122</idno>
          <rs type="number">sk122</rs>
          <orgName type="comitteeAbbreviation">sku</orgName>
          <ref type="dokument_url_text">http://data.riksdagen.se/dokument/GA02sk122/text</ref>
          <ref type="dokument_url_html">http://data.riksdagen.se/dokument/GA02sk122</ref>
          <ref type="dokumentstatus_url_xml">http://data.riksdagen.se/dokumentstatus/GA02sk122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UVAgeLYUkfmr8A9VVChgiV</idno>
            <name>Kurt Ove Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PEJ1DBMnG7sGMU8qh8QjnF</idno>
            <name>John Johnsson</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V81pwkwE229rLAPgoF1E1a" type="signed"/>
        <correspContext corresp="i-V81pwkwE229rLAPgoF1E1a">
          <note type="signatory" corresp="i-UVAgeLYUkfmr8A9VVChgiV"/>
          <note type="signatory" corresp="i-PEJ1DBMnG7sGMU8qh8QjnF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_sk_122/mot_198687_sk_122-001.pdf"/>
      <div type="motHeader" xml:id="i-2qdax7G13JHbhCp86ZifnJ">
        <div type="motTitle" xml:id="i-VCVHKQdQdzNyjThGmWTXng"/>
        <div type="motSubmissionInfo" xml:id="i-XiDimKh9RpMMzxz4uSKt2s"/>
      </div>
      <div type="motBody" xml:id="i-AWMgbntMBCXSnKvRrRXXTw">
        <div xml:id="i-5MeufndmcoxUEgSLZNnGUA">
          <p xml:id="i-BwhH3q1XdC7QHNbhMerw5x">
            Motion till riksdagen 1986/87:Sk122
          </p>
          <p xml:id="i-FhUmRKaAzMyjsyi8ofJAdn">
            Kurt Ove Johansson och John Johnsson (s) Beskattningen av traktorer
            (prop. 1986/87:50)
          </p>
          <p xml:id="i-7bhBrno2RyFeiWi3QWCwJx">
            Beskattning av traktorer i Sverige infördes 1970. Erfarenheterna
            från de femton år som gått visar att reglerna varit svåra att
            tillämpa. Det är därför angeläget, som framhålls i propositionen,
            att gränsdragningen mellan traktorskatteklasserna utformas så
            att en enhetlig och korrekt tillämpning av bestämmelserna möjliggörs.
            Propositionens förslag är otvetydigt ett steg i rätt riktning.
            Kanske borde man ha kunnat gå ännu längre i klarhet. Från övervakningssynpunkt,
            inte minst, är det viktigt att gränsdragningen mellan traktorskatteklasserna
            är entydiga. Det är dock, enligt vår mening, tveksamt om de föreslagna
            ändringarna i 11 $ vägtrafikskattelagen löser problemen med gränsdragning
            och kontroll. De s.k. traktortågen med lastvikter på bortåt 35-40
            ton är med propositionens förslag också ett kvarstående problem.
            Malmöhus län hör till de områden i Sverige där traktortåg är vanligast.
            I samband med skörden av spannmål och inte minst betkampanjen,
            som varar en bit in på hösten till framåt jul, är det stora volymer
            jordbruksprodukter som skall köras in till olika anläggningar.
            20 76 av transporterna går på lastbil och ca 70 20 sköts av odlarna
            själva med traktor och vagn. 10 96 ungefär går med andra typer
            av fordon, främst traktortåg, stora traktorer som drar upp till
            tre vagnar. Dessa transportredskap ägs i regel av maskinstationer.
            Ett fåtal stora gods har egna ekipage, men majoriteten är kommersiella
            transporter. Traktortågen är, som redan framhållits, transportekipage
            med lastvikter på bortåt 35-40 ton. De är inte heller underkastade
            överlastlagens bestäm- melser. För traktortågen är det fritt fram
            även när de är lastade så att man för en lastbil skulle tvingas
            betala avsevärda överlastavgifter, avgifter som motiveras med
            att man vill beivra skadligt slitage. Sett från dessa utgångs-
            punkter är det inte helt orimligt att på ett mera adekvat sätt
            beskatta det slitage som traktortågen åstadkommer. De höga lastvikterna
            och ekipagens längd gör att man också kan och bör lägga trafiksäkerhetspolitiska
            aspekter på de alltmer frekventa traktortågen. Vägtrafikskatteutredningen,
            som propositionen bygger på, har inte särs- kilt ingående prövat
            motiveringen vid traktorskattens införande att man för de traktorer
            som i större omfattning utför ett med lastbilarna jämförbart transportarbete
            måste kunna utkräva ett ekonomiskt ansvar för deras användning
            av allmänna vägar och gator. Det borde man ha gjort. Inte minst
            med anledning av att lastvikterna ökat sedan 1970 och att de s.
            k. traktortå- gen knappast förekom eller var ganska sällsynta
            vid denna tidpunkt.
          </p>
          <pb facs="riksdagen-motions-pdf/data/198687/mot_198687_sk_122/mot_198687_sk_122-002.pdf"/>
          <p xml:id="i-2mpfXqW7eECwFp3VNzXmuZ">
            Svenska åkeriförbundet har i sitt remissvar anfört att traktorer
            som används för transporter för egen räkning skall vara trafiktraktorer
            om lasten är högre än 15 ton. Vägtrafikskatteutredningen har i
            sitt betänkande, Ds Fi 1985:8, inte gjort någon mera djupgående
            analys av detta förslag utan konstaterar i stort sett bara att
            en bestämmelse om en lastbegränsning på 15 ton inte skulle få
            den effekt på sysselsättningen som Svenska åkeriförbundet vill
            uppnå. I proposition 1986/87:50 sägs att det saknas skäl att för
            traktorer som används i jordbruket införa en regel om viktbegränsning
            till 15 ton och som tillämpas för traktorer i skogsbruket. Den
            ståndpunkten är i vart fall utan närmare motivering svår att förstå.
            En begränsning till högst 15 ton för jordbrukstraktorer som går
            i trafik för egen räkning skulle ge trafiksäkerhets- mässiga fördelar
            och skulle till viss del också utjämna de skattemässiga olikheterna
            mellan lastbils- och traktortågstrafiken. Det var bilskatteutredningen
            som i sitt betänkande, Traktorbeskattning (SOU 1968:50), föreslog
            att en traktorskatt skulle införas. Utredningen hade en del tänkvärda
            förslag som inte fullt ut genomfördes, bl. a. att traktorerna
            i skattehänseende skulle delas in i tre klasser. Till klass I
            skulle hänföras traktorer som i princip inte användes för transport
            på allmän väg. Traktorer som i viss omfattning användes för transport
            på allmän väg av produkter från eller förnödelser för lantbruk
            och skogsbruk skulle hänföras till klass II. Övriga traktorer
            skulle hänföras till en klass III. För dessa övriga traktorer
            skulle man få betala en årlig skatt med belopp som utgjorde hälften
            av den dåvarande fordonsskatten för en lastbil med motsvarande
            tjänstevikt. Släpvagnar som drogs av klass III-traktorer skulle
            i skattehänseende behandlas som lastbilsdragna. Utan att ta ställning
            till förslagen i sak så låg det bakom dessa tankar, enligt vår
            mening, mycken klokskap som borde utnyttjas i ett fortsatt utredningsarbete.
            Som framgår av propositionen skall frågan om särregler för beskattning
            av traktordumprarna och frågan om registrering av olika typer
            av motorredskap ytterligare övervägas inom regeringskansliet.
            Enligt vår mening vore det lämpligt att i detta sammanhang också
            ytterligare utreda formerna för en mera adekvat beskattning av
            traktortågen.
          </p>
          <p xml:id="i-TV2MxgtYDiWcKrqEBvZVUp">
            Hemställan
          </p>
          <p xml:id="i-8RboHagM7rRKYi5iSkrtS6">
            Med hänvisning till det anförda föreslås att riksdagen som sin
            mening ger regeringen till känna vad som i motionen anförts beträffande
            beskattning av de s.k. traktortågen och de därmed sammanhängande
            trafiksäkerhetspolitiska aspakterna.
          </p>
          <p xml:id="i-EpTJgEyMh1NGBmXpn8Zodk">
            Stockholm den 18 november 1986
          </p>
          <p xml:id="i-LB4jiRb7PoA63MuS93VeE8">
            Kurt Ove Johansson (s) John Johnsson (s)
          </p>
          <p xml:id="i-QBk8Fk3YC8MhSNw35LjGBk">
            Mot. 1986/87 Sk122
          </p>
          <pb facs="riksdagen-motions-pdf/data/198687/mot_198687_sk_122/mot_198687_sk_122-003.pdf"/>
          <p xml:id="i-SzEG86UM1ZHN5V1zUkKwrb">
            gotab Stockholm 1986 11803
          </p>
        </div>
      </div>
    </body>
  </text>
</TEI>
