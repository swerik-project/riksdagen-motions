<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0789/mot_199899_MJ_0789-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ789 MJ789
          </p>
          <p>
            Motion till riksdagen
          </p>
          <p>
            1998/99:MJ789
          </p>
          <p>
            av Rosita Runegrund och Åke Carnerö (kd) Avvecklingen av ftalater
          </p>
          <p>
            Regeringen har i sin miljöproposition tagit upp frågan om frivillig
            avveckling av ftalater och andra mjukgörare i PVC. Här bortser
            man dock från policyn att riskbedömningen givetvis bör vara grunden
            för denna typ av miljöpolitiska beslut. Att fatta beslut mer på
            känsla än på vetenskaplig bas kan resultera i att man börjar använda
            produkter som i framtiden kan visa sig vara mer miljöovänliga
            än dagens produkter. Att den svenska PVC-industrin har ett intensivt
            miljöarbete, gott samarbete med tillsynsmyndigheter och kontinuerligt
            arbetar för att minimera miljö- påverkan måste givetvis tas med
            i bedömningen när förslag läggs fram som ger negativa konkurrensförhållanden
            för den nationella PVC-industrin. Miljöproblematiken är global
            och miljön blir inte bättre av att PVC- produktionen förläggs
            till länder där man inte ställer så höga miljökrav och inte satsar
            i samma omfattning på miljöutvecklingen som i Sverige. I ett läge
            där man fattar beslut som ger den inhemska industrin en negativ
            konkurrenssituation måste man titta på vad en produktionsnedläggning
            skulle ge för socioekonomiska konsekvenser. I Stenungsund där
            denna typ av petrokemisk industri finns kan det resultera i en
            dominoeffekt. Industrierna lever i symbios genom att en fabriks
            produkt används som råvara av en annan fabrik. Detta innebär att
            om man tvingar en fabrik att lägga ner sin produktion är det risk
            att man slår ut hela den petrokemiska industrin. Detta skulle
            få oerhört negativa konsekvenser för Stenungsund som är uppbyggt
            kring denna produktion och en del kring- liggande kommuner. Många
            arbeten skulle gå förlorade inte bara direkt i industrin utan
            även indirekt hos underleverantörer och serviceföretag i mellersta
            Bohuslän. Det är viktigt att Sverige är pådrivande i dessa frågor
            inom Europeiska unionen. Men att gå mycket längre i den nationella
            lagstiftningen än vad den europeiska lagstiftningen gör riskerar
            att leda till minskade satsningar på utvecklingen av miljövänliga
            alternativ. Först och främst bör man avvakta en riskbedömning
            och därefter arbeta för att genomföra beslut på EU-nivå.
          </p>
          <p>
            Hemställan
          </p>
          <p>
            Med hänvisning till det anförda hemställs
          </p>
          <pb facs="riksdagen-motions-pdf/data/199899/mot_199899_MJ_0789/mot_199899_MJ_0789-0002.pdf"/>
          <p>
            1. — att riksdagen som sin mening ger regeringen till känna vad
            i Mot. motionen anförts om riskbedömning i fråga om ftalater och
            1998/99MJ789 mjukgörare, 2. att riksdagen som sin mening ger regeringen
            till känna vad i motionen anförts om likartade konkurrensförhållanden
            för europeisk PVC-industri, 3. — att riksdagen som sin mening
            ger regeringen till känna vad i motionen anförts om PVC-industrins
            betydelse för arbetsmarknaden i Västsverige.
          </p>
          <p>
            Stockholm den 28 oktober 1998
          </p>
          <p>
            Rosita Runegrund (kd) Åke Carnerö (kd)
          </p>
        </div>
      </div>
    </body>
  </text>
</TEI>
