<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-02801">
  <teiHeader>
    <fileDesc>
      <titleStmt>
        <title>En mer rättvis skadeståndsrätt</title>
        <author corresp="i-XHzgSBhvzhMtyTsYMbxgy4">av Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2801 av Fredrik Schulte (M)</title>
          <idno type="rdwebb">H8022801</idno>
          <rs type="number">2801</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8022801/text</ref>
          <ref type="dokument_url_html">http://data.riksdagen.se/dokument/H8022801</ref>
          <ref type="dokumentstatus_url_xml">http://data.riksdagen.se/dokumentstatus/H8022801</ref>
          <ref type="docx">http://data.riksdagen.se/fil/B237508F-539D-4632-969D-C5AEA216261D</ref>
          <ref type="pdf">http://data.riksdagen.se/fil/53C0E64C-4187-4D23-AC99-64EF0AF7BEB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JYqpVSEoHsqQSdWycL7JQT" type="signed"/>
        <correspContext corresp="i-JYqpVSEoHsqQSdWycL7JQT">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-8BWTiJ4iE5z58wYpR5bdNV" type="submitted">
          <date when="2020-10-06"/>
          <time when="09:33:17"/>
        </correspAction>
        <correspAction xml:id="i-WhFsSAXdBttC6xf5eYfwby" type="reviewed">
          <date when="2020-10-06"/>
          <time when="09:52:34"/>
        </correspAction>
        <correspAction xml:id="i-G7VgT17FztHYitdRBH3k92" type="referred">
          <date when="2020-10-14"/>
        </correspAction>
        <correspAction xml:id="i-Lwsdjuq8neEPxqBodn1cPZ" type="assigned">
          <date when="2021-08-20"/>
          <time when="08:59:19"/>
        </correspAction>
        <correspContext corresp="i-Lwsdjuq8neEPxqBodn1cPZ">
          <ref type="assignedTo">Civilutskottet</ref>
        </correspContext>
        <correspAction xml:id="i-VBfPPxfPKXh5nkBCZTdzP9" type="behandlas_i"/>
        <correspContext corresp="i-VBfPPxfPKXh5nkBCZTdzP9">
          <ref type="uppgift">2020/21:AU10</ref>
          <ref type="ref_dok_id">H801AU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3SCKBSDmp9gtfkuQdSfW1f" type="behandlas_i"/>
        <correspContext corresp="i-3SCKBSDmp9gtfkuQdSfW1f">
          <ref type="uppgift">2020/21:CU10</ref>
          <ref type="ref_dok_id">H801CU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU10</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2eWRuAxgFMhcSfgZmjDZLe" type="motHeader">
        <div xml:id="i-Dv4HSe7VYZe6Dhcy5tuSxi" type="motTitle">
          Motion till riksdagen 2020/21:2801 av Fredrik Schulte (M) En
          mer rättvis skadeståndsrätt
        </div>
      </div>
      <div xml:id="i-9jjJLPZD7xxeJpuBFG95z4" type="motBody">
        <div xml:id="i-S56LhYRs8kVEZ97R15pqo8" type="motProposal" subtype="förslag">
          <head xml:id="i-QCUGnb6VegUQrruE11jaoG">
            Förslag till riksdagsbeslut
          </head>
          <list xml:id="i-Fmtz3VGyoyCVStr3a4PufW" style="ol">
            <item xml:id="i-7yxR8cn8tHACtQtCvP4ZFK">
              Riksdagen ställer sig bakom det som anförs i motionen om att
              se över skadeståndsbeloppen för ideella skador och tillkännager
              detta för regeringen.
            </item>
            <item xml:id="i-Lf7qJvY99cvv7metZ2cSL3">
              Riksdagen ställer sig bakom det som anförs i motionen om att
              se över skadeståndsbeloppen i diskrimineringsmål och tillkännager
              detta för regeringen.
            </item>
          </list>
        </div>
        <div xml:id="i-YVuVCLR9q1SRk2fKzgFXQD" type="motContent">
          <head xml:id="i-2U3oWpMxpaA8dRdwzhPmfy" type="h1">
            Motivering
          </head>
          <p xml:id="i-YYM28fxY1f62KZ1HWcRSY2">
            Skadeståndsinstitutet utgör en viktig del av rättsväsendets fundament.
            Den som vållat någon skada ska utöver eventuella straff även vara
            skyldig att betala ut ekonomisk kom­pensation till den drabbade.
            Detta är en central del i att säkerställa offers rätt till upp­rättelse
            och att eventuella materiella förluster gottgörs. Att skadeståndsrätten
            fungerar och ligger i överensstämmelse med det allmänna rättsmedvetandet
            är därför en viktig fråga för att rättsväsendet ska fungera och
            åtnjuta folkligt förtroende.
          </p>
          <p xml:id="i-FqKUaf3n2Wg2v6XAoQNSZA">
            Hur skadeståndsrätten bör utformas är en komplicerad fråga med
            en rad filosofiska dimensioner som kan vara sprängkraft till stark
            politisk debatt. Ytterligheterna brukar ofta illustreras med å
            ena sidan den amerikanska skadeståndsrätten som utdömer astro­nomiska
            belopp där ett företag, en organisation eller en individ kan tvingas
            betala mångmiljonbelopp för trivialiteter som att servera lite
            för varmt kaffe. I kontrast till detta beskrivs å andra sidan
            ofta den svenska skadeståndsrätten med synnerligen låga ersättningar.
            Allt som oftast rapporterar medier om ringa skadeståndsutbetalningar
            på några få tusenlappar för den som misshandlas allvarligt samtidigt
            som diskriminerings­fall ofta ger desto mer.
          </p>
          <p xml:id="i-NGCkyLTi724WpQWEpwnKw9">
            Båda systemen har aspekter av sin utformning som skapar frustration,
            irritation och en känsla av orättvisa bland allmänheten genom
            att inte ligga i linje med det allmänna rättsmedvetandet. Även
            om debatten ofta vulgariseras genom att inte särskilja på grund­läggande
            begrepp såsom skadestånd och brottsskadeersättning, liksom ideell
            och ekono­misk skada, finns icke desto mindre en rad problem med
            dagens skadeståndsrätt som bör ses över för att skapa ett mer
            rättvist system som bättre ligger i linje med det all­männa rättsmedvetandet.
          </p>
          <head xml:id="i-CNmjzxrX9igjQnYgpzbTWT" type="h2">
            Utöka de ideella skadeståndsbeloppen
          </head>
          <p xml:id="i-8qDsQRuXZDRqr7ajCy3MA5">
            Den grundläggande skillnaden mellan den svenska och amerikanska
            skadeståndsrätten är att man i USA – i motsats till merparten
            av Europas länder där man tillämpar mer omfattande lagregleringar
            av vad som är tillåtet respektive otillåtet – använder sig av
            så kallade punitive damages i skadeståndsrätten. Detta innebär
            att skadeståndet ska ha en straffande och allmän preventiv funktion
            mot den genomförda handlingen bakom skadan i fråga. I Sverige
            däremot syftar skadeståndet endast till att ersätta den uppkomna
            skadan som kausalt följt (och kunnat förutses inträffa) till följd
            av handlingen som orsakat samma skada.
          </p>
          <p xml:id="i-CsghEDgVVoZvNLmfHcRWkD">
            Detta förklarar varför McDonalds kan tvingas betala ut hundratals
            miljoner i skadestånd för att servera för varmt kaffe i USA: där
            straffas i avskräckande syfte den som tjänar mångmiljonbelopp
            på att sälja kaffe för att servera samma kaffe för varmt. I Sverige
            betalar du bara för skadan som uppkommit (vilken såklart är så
            gott som obefintlig i detta fall med en bränd tunga som är återställd
            på någon timme).
          </p>
          <p xml:id="i-XFUcX5Bg9eqnev4QEi9epK">
            Att ersätta det svenska systemet med ett som är mer snarlikt
            det amerikanska tjänar egentligen inga praktiska syften. Snarare
            skulle det stå i strid med svensk rättstradition. Båda systemen
            har sina för- och nackdelar med inslag som står i strid med det
            allmänna rättsmedvetandet.
          </p>
          <p xml:id="i-5XhSk9WubSEB4C2bdQ3zAR">
            Däremot lider det svenska systemet av att inte i tillräcklig
            omfattning värdera så kallade ideella skador. Den svenska skadeståndsrättens
            utformning idag är sådan att faktiska ekonomiska skador ersätts
            fullt ut. Demolerar du en bil värderad till 100 000 kronor kan
            ägaren förvänta sig att få samma värde i skadestånd. Omfattningen
            av den ersättning för sveda och värk eller så kallad ideell skada
            som den drabbade ansetts lida av är däremot väsentligt lägre.
            Detta bygger på att vår rättsordning utgår från principen att
            sådana skador som påverkar vår mänskliga integritet inte kan ersättas
            ekonomiskt på ett adekvat sätt. Mänsklig integritet går inte att
            prissätta och olika människor värderar olika typer av integritetskränkningar
            olika. Oavsett skadeståndets omfång kommer integritetskränkningen
            inte att göras ogjord (i motsats till eventuella ekonomiska skador).
            Därför utgår istället schabloniserade ersättningar som är relativt
            låga. Detta förklarar varför medier kan rapportera om fall där
            den som misshandlats bara får ett fåtal tusen­lappar i ersättning
            (om inte misshandeln resulterat i utebliven arbetsinkomst, vilket
            kan rendera mer omfattande skadestånd) eller varför kvinnan som
            våldtagits brutalt vid upprepade tillfällen endast får ca 50 000
            kronor i skadestånd.
          </p>
          <p xml:id="i-EFW8Fg8p3gxEaERZPPfu1u">
            Det är min uppfattning att man bör ha stor ödmjukhet inför denna
            typ av frågeställ­ningar och det är viktigt att sära på begreppen.
            Om en person genom ekonomisk brotts­lighet gör sig skyldig till
            att förorsaka ett företag en förlust på tio miljoner kronor är
            det rimligt att vederbörande ersätter de utsatta med tio miljoner
            kronor. Det går då inte att jämföra denna summa med skadeståndet
            på 50 000 kronor som ett våldtäktsoffer erhål­ler som kompensation!
            Slutsatsen kan inte vara att en företagsförlust är värd 200 gånger
            mer än den kränkning som en våldtäkt innebär! Likväl är dagens
            system där rättsväsen­det snudd på skjuter frågan om ideell skada
            ifrån sig inte heller rimlig. Mänsklig integri­tet kan inte översättas
            i kronor och ören, men ekonomisk kompensation kan otvetydigt ha
            en reparativ funktion, det vill säga den kan inte ersätta det
            som gått förlorat men kanske mildra effekterna av skadan.
          </p>
          <p xml:id="i-4vJvkfAbtkcAPFrLXM2Y2h">
            Hur översätts då integritetskränkningar i ekonomiska termer?
            Detta är en teoretiskt sett snudd på omöjlig uppgift som kräver
            komplicerade gränsdragningar. Med detta inte sagt att vi inte
            överhuvudtaget kan relatera till problemet. Någonstans har även
            dagens schablonbelopp fastställts. Mänsklig integritet är svårt
            att prissätta, men pengars värde är väldigt lätt att relatera
            till och skadeståndsnivåerna för ideella skador uppfattas idag
            i många lägen som på gränsen till hånfullt låga.
          </p>
          <p xml:id="i-4Z6SFHLepTpKk8gJskjbkP">
            Att nå perfekt rättvisa är sällan möjligt, och i detta sammanhang
            antagligen helt omöjligt. Icke desto mindre är dagens skadeståndsnivåer
            för ideella skador på tok för lågt satta. Därför bör man överväga
            en översyn av systemet. Sedan finns det självklart samhällsekonomiska
            skäl till att hålla ideella skadestånd på en låg nivå och detta
            måste självfallet tas i beaktande. Likaså finns risken att för
            höga ideella skadeståndsnivåer skapar incitament till bedrägerier
            i syfte att få ut så mycket som möjligt i ersättning.
          </p>
          <p xml:id="i-WdoGWR1NyTHdpU1W5tyksD">
            Detta kan också få som effekt att människor och företag som kan
            komma att betrak­tas som skadevållare blir konstlat aktsamma i
            sammanhang då andra kan tillfogas skada. Även om den amerikanska
            modellen på intet sätt är en förebild är nivån i den svenska skadeståndsrätten
            på omvänt sätt synnerligen låg i en internationell jämförelse.
            Den står dessutom i strid med den allmänna rättsuppfattningen.
            Skadeståndsinstitutet utgör en symbolisk form av upprättelse.
            Då är det oundvikligt att summan i sig återspeglar graden av upprättelse.
          </p>
          <head xml:id="i-6TSnsSQTCSqUAQQdB7ep4r" type="h2">
            Oproportionerligt högt skadestånd i diskrimineringsmål
          </head>
          <p xml:id="i-R9YMuuRsq364vvcGuMyDVW">
            Till följd av anpassningar till EU-rätten har den svenska skadeståndsrätten
            tvingats till förändringar som inneburit att skadestånd i diskrimineringsmål
            kommit att få i jämför­else höga belopp och till viss del antagit
            karaktären av att fungera som punitive damages. Motivet till detta
            är att höga avskräckande skadeståndsbelopp sannolikt är enda sättet
            att avhålla diskriminerande offentliga inrättningar och företag
            från att fortsätta med invant negativt särbehandlande beteenden.
            Den mediala bildsättningen överdrivs också ofta då många belopp
            som det rapporteras om uppkommit till följd av förlikningar. Icke
            desto mindre ger detta upphov till en anomali i den svenska skadeståndsrätten.
            När Högsta domstolen till exempel tilldömde två kvinnor 75 000
            kronor vardera i skadestånd för att ha nekats plats på en utbildning
            på grund av att en del av studieplatserna genom kvote­ring reserverades
            för elever med två utlandsfödda föräldrar, är det ofrånkomligt
            att samma summa ställs i relation till skadeståndet som andra
            typer av kränkningar ger och att kränkningarnas karaktär ställs
            i relation till varandra. Därför bör systemet ses över.
          </p>
          <head xml:id="i-XmgoWQW6SsUdzqZwSHi5ds" type="h2">
            Bättre fungerande brottsskadeersättning
          </head>
          <p xml:id="i-QxR19ZTgnMmqfwTLbhikZ3">
            När en person tilldelas ett skadestånd ska brottsoffret tillsammans
            med Kronofogde­myndigheten kräva gärningsmannen på samma belopp.
            Saknas möjlighet till att till­godose hela eller ens en endaste
            krona av beloppet ska brottsoffret i första hand vända sig till
            sitt försäkringsbolag. I andra hand kan brottsskadeersättning
            sökas hos Brotts­offermyndigheten. För många innebär detta en
            komplicerad, byråkratisk och frustre­randepro­cess som i sig kan
            upplevas som kränkande. I vart femte fall betalar dessutom Brotts­offermyndigheten
            ut ett lägre belopp än skadeståndsbeloppet som domstolen fastställt.
            Detta ökar ytterligare frustrationen hos den enskilde och alienerar
            ytterligare den svenska skadeståndsrätten från det allmänna rättsmedvetandet.
            I ett första steg bör en översyn av systemet övervägas med syftet
            att brottsskadeersättningen i väsentligt högre utsträckning bör
            motsvara det tidigare tilldömda skadeståndsbeloppet. Ett för stort
            glapp mellan domstolarnas och Brottsoffermyndighetens bedömningar
            skapar ett problem för systemet i sin helhet.
          </p>
        </div>
        <div xml:id="i-EVU1jHaZGuo5yJTkgCAunt" type="signatureBlock">
          <list xml:id="i-VimZQJFbDCBS8wiM7cAuXP">
            <item xml:id="i-6cMF7aoM9zpxGaGfkz91gV" who="i-XHzgSBhvzhMtyTsYMbxgy4" type="signature">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
