<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00285">
  <teiHeader>
    <fileDesc>
      <titleStmt>
        <title>Dawit Isaak</title>
        <author corresp="i-TECanR77Prb79DHwPvLitN">av Annelie Enochson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaak</title>
          <idno type="rdwebb">GY02U285</idno>
          <rs type="number">U285</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U285/text</ref>
          <ref type="dokument_url_html">http://data.riksdagen.se/dokument/GY02U285</ref>
          <ref type="dokumentstatus_url_xml">http://data.riksdagen.se/dokumentstatus/GY02U285</ref>
          <ref type="doc">http://data.riksdagen.se/fil/F1F07207-4624-4429-A5A1-E5F97F2EA576</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6h4ZdRjB5xfAjjUJ1SG1yU" type="signed"/>
        <correspContext corresp="i-6h4ZdRjB5xfAjjUJ1SG1yU">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-X3iuQMLHdoGPxf7neeyZBz" type="numbering">
          <date when="2010-10-29"/>
        </correspAction>
        <correspAction xml:id="i-497WArrrELGSGLzbyaVVc3" type="submission">
          <date when="2010-10-27"/>
        </correspAction>
        <correspAction xml:id="i-rVDawqmUmDr3smiy1chVf" type="transfer">
          <date when="2010-10-27"/>
        </correspAction>
        <correspAction xml:id="i-XTaG9EFy1yDiU8k2REAXuk" type="assigned"/>
        <correspContext corresp="i-XTaG9EFy1yDiU8k2REAXuk">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MbZntL5yjuUAQDK5EdxVcm">
            Förslag till riksdagsbeslut
          </head>
          <p xml:id="i-DK3HmAvEc4kKSe7zsqhjgD">
            Riksdagen tillkännager för regeringen som sin mening vad som
            anförs i motionen om den svenske journalisten och medborgaren
            Dawit Isaak som sitter fängslad i Eritrea sedan mer än nio år
            men icke är anklagad, än mindre dömd, för något angivet brott.
          </p>
        </div>
        <div type="motContent">
          <head xml:id="i-NehfbH2aGwrTemhLb4fXCm" type="h1">
            Motivering
          </head>
          <p xml:id="i-2GVn23p4aRmgZR5wrjYW32">
            Några dagar efter det svenska valet, närmare bestämt den 23 september
            2010, var det på dagen nio år sedan den svenske journalisten och
            medborgaren Dawit Isaak, född den 27 oktober 1964 och bosatt i
            Göteborg tillsammans med hustru och barn, greps i Eritreas huvudstad
            Asmara.
          </p>
          <p xml:id="i-N2MoN6NjnRB5uAbHrR21kE">
            Det har nu gått över 3 300 dagar sedan han fängslades.
          </p>
          <p xml:id="i-2n4pn1N4oYXW4r1dPG9VGa">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade president Issayas Afewerki
            på att sätta stopp för all kritik av det nyligen befriade landets
            ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak.
          </p>
          <p xml:id="i-MyNTCgSYR1pgVKZbU2KapQ">
            Isaak var delägare till tidningen Setit där han också arbetade.
            Arresteringsvågen började den 18 september och Dawit Isaak fängslades
            fem dagar senare.
          </p>
          <p xml:id="i-4kevtisn43k4nH43EKKUXt">
            Dawit Isaak är den ende svensk som av Amnesty International har
            utsetts till samvetsfånge.
          </p>
          <p xml:id="i-FgeJFHZFz7wnPiGPWMv5Jh">
            Brotten mot de mänskliga rättigheterna har sedan 2001 accelererat
            i Eritrea. I en rapport från Amnesty International, You Have No
            Right to Ask , i juni 2004, kritiseras de omfattande brotten mot
            mänskliga rättigheter i landet. Rättssystemet är med vanliga krav
            på rättssäkerhet lika godtyckligt som obefintligt, och fängelseförhållandena
            är fruktansvärda.
          </p>
          <p xml:id="i-W1ZiAEwkjxQeTueUsyiWmj">
            Enligt ett reportage i Dagens Nyheter den 7 april 2010 lever
            Dawit Isaak som fånge nr 36 i ett ödsligt beläget fängelse, kedjad
            under jord. Cellerna uppges vara fuktiga, överfulla och hälsovådliga.
            Fångarna har dålig tillgång till vatten och svälter.
          </p>
          <p xml:id="i-74vy6Zv2vT5rMhzH4ADZtJ">
            Det viktigaste i den sällsynta rapporten i Dagens Nyheter, låt
            vara en extremt klen tröst, kan ändå sägas vara att från trovärdiga
            källor bekräftades att Dawit Isaak vid den punkten ännu var vid
            liv. Än senare under sensommaren 2010 har en framstående företrädare
            för eritreanska regimen gjort gällande att Dawit Isaak inte någonsin
            kan påräkna rättegång eftersom han av regimen tillsammans med
            andra fångar påstås utgöra ett hot mot nationen Eritreas existens.
          </p>
          <p xml:id="i-U3ggarc1prNk2U6XbAUhhQ">
            Någon tillstymmelse till bevis har dock ej framlagts av Eritrea
            för att styrka denna muntliga anklagelse.
          </p>
          <p xml:id="i-JN4NLKPAcg9grJ5ayEfJrU">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade Afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. Den krävde därför att journalisterna
            skulle friges, dessutom att de skulle kompenseras ekonomiskt.
          </p>
          <p xml:id="i-UR2zxLesN5C25b5Z97gpBA">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse. Eritrea befinner
            sig därmed i nivå från botten betraktat med Kina och Iran.
          </p>
          <p xml:id="i-TVA1rHDPdtxnAEEizxcN8q">
            I ett världsindex över pressfriheten från 2007 rankas Eritrea
            som det värsta landet i världen för reportrar att verka i.
          </p>
          <p xml:id="i-UiDCjugeqQysS34Bqias6u">
            Den svenske medborgaren Kifleyesus Ogbacristos avled i eritreanskt
            fängelse i januari 2005 efter tre års väntan på rättegång. Också
            fyra av de 2001 gripna journalisterna har enligt Reportrar utan
            gränser avlidit. Sommaren 2009 kom uppgifter av trovärdigt slag
            om att hela nio av de elva politiker som fängslades i september
            2001 inte längre är i livet. Dödsorsaken tycks i flertalet fall
            vara brist på läkarvård, vanvård eller tortyr.
          </p>
          <p xml:id="i-JovxfzDJPrHnuMz7hHKwXx">
            Företrädare för Utrikesdepartementet har inte vid något enda
            tillfälle tillåtits besöka Dawit Isaak.
          </p>
          <p xml:id="i-gppB8uMUzP9AM6w71iRVK">
            Att vi i den svenska riksdagens stödkommitté är synnerligen oroade
            över Dawit Isaaks välbefinnande ligger i öppen dager. Att inte
            någon officiell företrädare för Sverige och inte heller någon
            i hans familj har tillåtits kontakta, än mindre besöka, Dawit
            Isaak under dessa nio år, år plågsamt intill outhärdlighet. Den
            enda kontakt som över huvud taget förekommit är något telefonsamtal
            vid den oväntade tillfälliga tvådagarsfrigivningen för nu fem
            år sedan.
          </p>
          <p xml:id="i-WUUsqrQmpbGDHsW488dC16">
            Det enda humana och rättvisa som kan göras är att Eritreas regering
            beslutar att släppa Dawit Isaak fri omedelbart och låta honom,
            om han så vill, vilket är sannolikt, återförenas med sin familj,
            hustru och nu nio år äldre barn.
          </p>
          <p xml:id="i-5QHh6ULFiXc3fGYH819p4Y">
            Även eritreanska barn, om det nu är som så att Eritrea gör gällande
            att Dawit Isaak endast är eritreansk medborgare, har oavvislig
            rätt till sina föräldrar. Ingen regim äger rätten att skilja barnen
            från all kontakt med föräldrarna. Det gäller även Dawit Isaaks
            barn.
          </p>
          <p xml:id="i-32aEuNTbYZX3rHVjZ6ghTJ">
            Riksdagens stödkomitté för Dawit Isaaks frigivning såg redan
            under mandatperioden 20022006 att Sveriges tysta diplomati dessvärre
            var resultatlös. Även under mandatperioden 20062010 har mer av
            samma politik utåt visat sig verkningslös.
          </p>
          <p xml:id="i-TysY3z2bL5gCmGqgYkRzMT">
            Därför är det dags att komplettera diplomatiska kontakter som
            måste förekomma med vad som bör benämnas smart diplomacy.
          </p>
          <p xml:id="i-DZ8DeDuEp43eHKLhxafN9Z">
            Indraget bistånd från Europeiska unionen till Eritrea och andra
            påtryckningar i form av frågor i alla forum där Sverige eller
            EU möter Eritrea måste användas. Sanktioner i form av reseförbud
            som riktas mot eritreanska regerings- och myndighetsföreträdare
            behöver nyttjas, liksom strategiska hinder mot handel som gynnar
            regimen i Asmara.
          </p>
          <p xml:id="i-YJnNF7Ss6scxHXnaTPntSY">
            Däremot finns ingen anledning att motsätta sig humanitärt bistånd
            som går direkt till fattiga individer, låt vara att det ligger
            i farans riktning att den politiskt isolerade regimen i första
            hand söker gynna sig själv vad gäller allt bistånd utifrån.
          </p>
          <p xml:id="i-KNvowFBcFjCUUUrpoKiZPz">
            Men om inte Europeiska unionen och Sveriges regering byter strategi
            kommer Eritrea dra fallet Dawit Isaak i långbänk.
          </p>
          <p xml:id="i-NcjgPdYyWTnR7pKp99ZGin">
            Utrikesdepartementet bör därför utarbeta en strategi så att Sverige
            i alla forum där Eritrea finns med EU, WTO, Världsbanken eller
            FN och dess organ konfronterar Eritreas företrädare med Dawit
            Isaaks fall.
          </p>
          <p xml:id="i-L7YQoBmPZzSvUEUr4W8UpW">
            Inreseförbud för regeringsrepresentanter och nej som svar på
            visumansökningar för att resa till EU-länder är smärtsamma åtgärder
            för varje land som vill vara med i det internationella samarbetet.
            Att låsa utländska tillgångar, t.ex. bankkonton, som tillhör eritreanska
            makthavare och myndigheter, är andra effektiva påtryckningsmetoder
            eftersom det därtill är bekant att eritreanska medborgare i exil
            tvingas betala 2 procent sin inkomst till hemlandet; om inte finns
            risk att anhöriga råkar illa ut.
          </p>
          <p xml:id="i-SoN9qa6dh7cwSZe51wBXYv">
            Att förhindra denna överföring av pengar till Eritrea ett slags
            beskattning som saknar laglig grund är angeläget inte bara så
            länge Dawit Isaak hålls fängslad utan fram till dess Eritrea slutar
            att förfölja egna medborgare i t.ex. vårt land.
          </p>
          <p xml:id="i-SnaERvc1ZJiw9Nm5g4LvpK">
            Det som kan synas vara en liten summa pengar för oss, kan vara
            en betydelsefull inkomstkälla för regeringen i Asmara.
          </p>
          <p xml:id="i-VK9mYW2PnxbWmR4tKrM3kE">
            Den 7 januari 2009 antog Europaparlamentet glädjande nog en resolution
            som kräver Dawit Isaaks frigivning. Det är viktigt att Europeiska
            unionen och inte minst EU-kommissionen följer upp denna resolution
            för att befrämja mänskliga rättigheter i Eritrea och för att få
            Dawit Isaak och andra fångar frisläppta.
          </p>
          <p xml:id="i-JbN3qcwzMeyq5rRGttofWn">
            För EU:s del är det dags att stoppa biståndet till staten Eritrea,
            allra minst öka detsamma.
          </p>
          <p xml:id="i-DnSJa8yxawwZWvuU3QGVtc">
            Ty för åren 20082013 har Eritrea och EU enats om ett nytt biståndsavtal.
            Summan ökade från 97 miljoner euro till 122 miljoner euro, en
            ökning med 24 procent.
          </p>
          <p xml:id="i-GFgwWmZ3NDuGLpCjg7YeLW">
            Denna överenskommelse sänder helt fel signal till Eritreas ledarskap.
          </p>
          <p xml:id="i-32gbtbNbJN7DpLG9aoHXzL">
            Den svenska regeringen bör verka för att EU stoppar allt icke-humanitärt
            bistånd till Eritrea. Det finns ingen anledning att EU ska prioritera
            att stödja regimen i ett land som håller en EU-medborgare fängslad
            utan rättegång och totalt saknar ambition att påbörja demokratiska
            reformer.
          </p>
          <p xml:id="i-ci8tPsLeYHqMmqXJC1Yi3">
            Däremot är det viktigt att det humanitära bistånd som går direkt
            till eritreaner i nöd kan fortsätta.
          </p>
          <p xml:id="i-QNjNNuvgcLAa3jcXBsdArn">
            Den tvärpolitiska Dawit Isaak-gruppen i riksdagen bildades i
            februari 2005 med representanter från sju riksdagspartier. Vårt
            syfte är att få Dawit Isaak villkorslöst frigiven genom att bidra
            till att rikta strålkastaren mot Eritrea.
          </p>
          <p xml:id="i-GeFufpsFsg2aBkgFzKwJgK">
            Diktaturer hatar strålkastare, de älskar mörkläggning för att
            där utföra sina illdåd.
          </p>
          <p xml:id="i-DM3bMNssBSXHKHaZeZRc6W">
            Eritreas president skall inte få begå omfattande övergrepp på
            eritreaners mänskliga rättigheter i tysthet.
          </p>
          <p xml:id="i-DfrFTVzMFTn5c619E1TfXR">
            Riksdagens Dawit Isaak-grupp anser
          </p>
          <list style="ul">
            <item xml:id="i-PJfhUZUc4VpaKphMYcfVJC">
              att Dawit Isaak skall friges villkorslöst.
            </item>
            <item xml:id="i-JBKS79HyDhGdZqpDHxvPUf">
              att svenska representanter omgående skall få träffa Dawit Isaak.
            </item>
            <item xml:id="i-3w6z9wWYG9JsPrVaPe7uW8">
              att EU:s bistånd till staten Eritrea skall avbrytas.
            </item>
            <item xml:id="i-XYFjXdekFm63RH8wCTFDVE">
              att demokrati och respekt för mänskliga fri- och rättigheter
              skall upprättas i Eritrea.
            </item>
            <item xml:id="i-5gNXTobrpLTzoEjbuvhkY1">
              att FN:s högkommissarie för mänskliga rättigheter skall släppas
              in i Eritrea.
            </item>
          </list>
        </div>
        <div type="motSignatures">
          <list>
            <item xml:id="i-QzaS57VA3AUtNGjexapPkk" who="i-TECanR77Prb79DHwPvLitN">
              Annelie Enochson (KD)
            </item>
            <item xml:id="i-EcwxerWTMosJ18qPjT3gD6" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-UUVLLthBsVSefScq2tW2tr" who="i-PgfrE9pakWspkNp9dr9ejT">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
