<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__865/mot_1962__ak__865-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 865 år 1962 3
          </p>
          <p>
            Nr 865
          </p>
          <p>
            Av herr Hedlund m. fl., i anledning av Kungl. Maj:ts proposition
            nr 143, med förslag till lag om räntereglering och emissionskontroll
            (ränteregleringslag).
          </p>
          <p>
            (Lika lydande med motion nr 708 i Första kammaren)
          </p>
          <p>
            I propositionen nr 143 föreslås viss omläggning av beredskapslagstift-
            ningen om räntereglering och emissionskontroll. Enligt propositionen
            skall Kungl. Maj:t få fullmakt att vid kritiskt läge på kreditmarknaden
            förordna om ikraftträdande av den föreslagna beredskapslagen,
            varvid riksbanken skall äga befogenhet att lämna föreskrift om
            anmälningsskyldighet, maximi- räntor vid utlåning, maximi- och
            minimiräntor vid inlåning och emissions- kontroll. I förhållande
            till från år 1952 gällande beredskapslag innebär för- slaget en
            utvidgning av fullmakten så till vida, att maximiräntor skall
            kunna fastställas även vid inlåningen. Å andra sidan skall enligt
            proposi- tionen tillämpningsområdet i fråga om utlåningsräntorna
            begränsas till vissa kreditinrättningar, nämligen bankaktiebolag,
            sparbanker, postsparbanken, postgirorörelsen, jordbrukskasserörelsen,
            försäkringsbolag och allmänna pensionsfonden, och bestämmelserna
            om räntestopp skall utgå. Behovet av ifrågavarande beredskapslagstiftning
            måste givetvis bedömas mot bakgrunden av de uppgifter, som bör
            anses tillkomma statsmakterna på det kreditpolitiska området.
            Enligt vår mening skall dessa uppgifter innefatta inte endast
            en aktiv konjunkturpolitik i syfte att bevara den sam- hällsekonomiska
            stabiliteten utan också så långt möjligt ett främjande av sparandet
            och av en kreditgivning, som svarar mot behovet inom olika delar
            av samhälle och näringsliv. Från konjunkturpolitisk synpunkt måste
            i förevarande sammanhang upp- märksamheten i första hand riktas
            på obligationsemissionerna. Det är en- ligt vår mening angeläget,
            att riksbanken som penningvårdande organ har möjligheter att påverka
            nyemitterandet av obligationer efter det utrymme på kapitalmarknaden,
            som det konjunkturpolitiska läget kan anses medge. Helt naturligt
            har även den direkta räntepolitiken sin givna uppgift som konjunkturpolitiskt
            medel. Den avgörande frågan i sammanhanget är emel- lertid räntevapnets
            roll i förhållande till andra konjunkturpolitiska medel. Vid upprepade
            tillfällen har vi som vår uppfattning framhållit, att ränte- vapnet
            under senare tid tillmätts alltför stor betydelse som konjunkturpo-
            litiskt medel. Hela bostadsmarknaden har i stort sett ställts
            utanför effek- ten av en ränteförändring. Detsamma kan i huvudsak
            sägas även om den offentliga verksamheten. Möjligheterna att genom
            räntepolitiken inverka
          </p>
          <p>
            11 Bihang till riksdagens protokoll 1962. 4 saml. Nr 8638—868
          </p>
          <pb facs="riksdagen-motions-pdf/data/1962/mot_1962__ak__865/mot_1962__ak__865-002.pdf"/>
          <p>
            4 Motioner i Andra kammaren, nr 865 år 1962
          </p>
          <p>
            på det privata näringslivets investeringar har också minskats
            genom en högre grad av självfinansiering huvudsakligen hos de
            större företagen. En ränteförändring får på grund av dessa förhållanden
            sin mest framträdande effekt på de mindre företagen med deras
            i regel svagare likviditet. Från dessa utgångspunkter är det enligt
            vår mening angeläget, att ökad vikt läg- ges vid en aktiv finanspolitik,
            varvid särskilt måste uppmärksammas, att statens utgiftspolitik
            hålles inom den ram, som kan anses konjunktur- politiskt motiverad.
            De möjligheter till räntereglering, som enligt proposi- tionen
            skall ingå i beredskapslagstiftningen, kan i det läge, då lagen
            kan förutsättas böra träda i kraft, dvs. vid kraftigt inflationistiska
            tendenser, inte anses ha någon egentlig konjunkturpolitisk uppgift,
            såvitt avser maxi- meringen av utlånings- och inlåningsräntorna.
            En minimering av inlånings- räntorna kan däremot givetvis i ett
            sådant läge vara konjunkturpolitiskt motiverad därigenom att den
            främjar ett önskvärt sparande. Från kreditfördelningssynpunkt
            blir emellertid bedömningen annorlunda. I ett läge med utpräglat
            inflationistiska tendenser måste givetvis en hård kreditåtstramning
            tillgripas. Den räntenivå, som då skulle kunna åstadkom- ma jämvikt
            mellan tillgång och efterfrågan, kan komma att ligga mycket högt.
            Den kreditfördelning, som skulle följa vid en sådan räntehöjning,
            skulle inte på tillfredsställande sätt svara mot behovet inom
            olika delar av samhälle och näringsliv. De låntagargrupper, som
            har möjligheter att be- tala höga räntor, skulle favoriseras,
            medan särskilt småföretagsamheten och nyföretagsamheten skulle
            missgynnas. Den väsentligaste uppgiften inom den ekonomiska politiken
            bör givetvis vara att förhindra, att en sådan situa- tion över
            huvud taget uppkommer. Såsom vi framhållit måste härvid sär- skild
            vikt fästas vid en aktiv finanspolitik. Det är emellertid också
            ange- läget, att penningpolitiken får en sådan utformning, att
            pressen på utlå- ningsräntorna så långt möjligt reduceras, bl.
            a. genom reservkvotbestäm- melser för kreditinstituten. Därutöver
            är det emellertid enligt vår mening nödvändigt, att vid ett kritiskt
            kreditmarknadsläge i enlighet med vad som förutsatts i propositionen
            en maximering av utlåningsräntorna kan fast- ställas, för en kortare
            tid så att en från samhällets och näringslivets syn- punkt otillfredsställande
            kreditfördelning kan förhindras. Även i fråga om kapitalmarknaden
            är det givetvis i sådana lägen särskilt nödvändigt att till- se,
            att kreditfördelningen sker efter behovet inom olika delar av
            samhälle och näringsliv. Räntesänkningen bör sålunda inte få spela
            en helt avgöran- de roll för emitterandet av obligationer. Från
            de utgångspunkter vi ovan redovisat bör det vara en angelägen
            uppgift för statsmakterna att i sin ekonomiska politik främja
            en kredit- fördelning, som kan anses motsvara behovet inom olika
            delar av samhälle och näringsliv. En sådan kreditfördelning måste
            sägas vara en förutsättning för en fri, konkurrerande företagsamhet.
            I en normalt fungerande kredit- marknad med tillräcklig tillgång
            på kapital har statsmakterna givetvis inte anledning att ingripa.
            Under senare tid har förhållandena emellertid inte varit sådana.
            Mot det efterfrågeöverskott, som i stort sett kännetecknat kre-
          </p>
          <pb facs="riksdagen-motions-pdf/data/1962/mot_1962__ak__865/mot_1962__ak__865-003.pdf"/>
          <p>
            Motioner i Andra kammaren, nr 865 år 1962 5
          </p>
          <p>
            ditmarknaden, har åtgärder hittills i huvudsak genomförts i samråd
            mellan riksbanken och kreditinrättningarna. Enligt propositionen
            skall avsikten vara, att även i fortsättningen denna metod i första
            hand skall prövas. Om såsom numera allmänt förutsättes utvecklingen
            går mot en förbättrad ba- lans på kreditmarknaden, bör möjligheterna
            härför givetvis ökas. Då man emellertid inte kan komma ifrån,
            att kritiska lägen kan inträffa, då en till- fredsställande lösning
            enligt samrådsmetoden inte kan uppnås, bör i den ekonomiska politiken
            på ifrågavarande område ingå en beredskapslagstift- ning, som
            i enlighet med vad vi ovan anfört bör innefatta möjligheter till
            maximering av utlåningsräntorna, minimering av inlåningsräntorna
            och emissionskontroll. Vår motivering härför är emellertid i väsentliga
            delar en annan än den som departementschefen anfört. Enligt propositionen
            skall emissionskon- trollen även ha syftet att möjliggöra prioritering
            av investeringar, som grun- dar sig på beslut av statsmakterna.
            Avsikten i propositionen torde delvis vara densamma i fråga om
            de rent räntereglerande ingreppen. Begreppet prioritering kan
            visserligen inte sägas ha fått ett klart avgränsat innehåll i
            debatten kring ifrågavarande företeelse. I allmänhet torde väl
            därmed dock avses ett favoriserande av vissa kreditbehov framför
            andra, såsom i den aktuella politiken skett med avseende på de
            på statsmakternas beslut grun- dade investeringarna. En sådan
            prioritering i kreditfördelningen kan emel- lertid enligt vår
            mening inte godtas. I en aktiv konjunkturpolitik måste ingå, att
            även de av staten bestämda utgifterna anpassas efter konjunkturlägets
            möjligheter. En prioritering i den bemärkelse vi ovan angivit
            bör inte före- komma. Däremot bör det, såsom vi framhållit, vara
            en angelägen uppgift för statsmakterna att främst genom åtgärder,
            som motverkar en uppskruv- ning av utlåningsräntorna, tillse att
            kreditfördelningen blir sådan, att den motsvarar det verkliga
            behovet inom olika delar av samhälle och näringsliv. Såsom vi
            ovan framhållit kan vi inte finna någon konjunkturpolitisk motivering
            för förslaget i propositionen om införande i beredskapslagstift-
            ningen av möjligheter till maximering av inlåningsräntorna. För
            de lägen, som lagstiftningen avser, måste det tvärtom anses angeläget,
            att sparandet så långt möjligheterna medger främjas genom ränteförmåner.
            En maxime- ring av inlåningsräntorna, innebärande att bankerna
            ej tillåtes betala räntor som allmänheten finner tillfredsställande
            för konjunkturläget, måste be- faras innebära, att innehavarna
            av spar- och andra överskottsmedel söker sig placeringsformer
            utanför bankerna. I första hand måste det befaras att större placerare
            skulle söka sig sådana vägar. En maximering av inlånings- räntorna
            skulle sålunda särskilt drabba småspararna. Med hänsyn till ange-
            lägenheten av att just småsparandet stimuleras framstår en sådan
            politik som orimlig. Förslaget synes oss också anmärkningsvärt
            så till vida, att det innebär en konkurrensbegränsning i bankverksamheten.
            Över huvud taget måste det konstateras att räntekonkurrensen numera
            spelar en obetydlig roll inom banksystemet. Särskilt gäller detta
            inlåningssidan, där ränte- satserna utformats genom ett kartellavtal
            mellan bankerna. En ytterligare
          </p>
          <pb facs="riksdagen-motions-pdf/data/1962/mot_1962__ak__865/mot_1962__ak__865-004.pdf"/>
          <p>
            6 Motioner i Andra kammaren, nr 865 år 1962
          </p>
          <p>
            konkurrensbegränsning på området synes oss inte böra ifrågakomma.
            För- slaget om maximering av inlåningsräntorna kan därför enligt
            vår mening inte accepteras. Med stöd av vad ovan anförts får vi
            hemställa, I. att riksdagen måtte avslå Kungl. Maj:ts förslag
            om att i beredskapslagen rörande räntereglering och emissionskon-
            kontroll skall ingå möjligheter till maximering av inlånings-
            räntorna, samt att vederbörande utskott måtte utarbeta förslag
            till härför erforderlig ändring av det i propositionen framlagda
            lagför- slaget; II. att riksdagen även i övrigt måtte beakta vad
            i motio- nen har anförts och därvid särskilt uttala, att emissions-
            kontroll och maximering av utlåningsräntor icke må utnytt- jas
            i prioriteringssyfte. Stockholm den 25 april 1962
          </p>
          <p>
            Gunnar Hedlund
          </p>
          <p>
            Lars Eliasson Nils G. Hansson S. G. W. Wahlund i Sundborn i Skegrie
            Gustaf Svensson Sven Vigelsbo Harald Larsson
          </p>
          <p>
            i Vä i Hedenäset
          </p>
        </div>
      </div>
    </body>
  </text>
</TEI>
