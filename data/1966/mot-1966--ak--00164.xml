<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00164">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__164/mot_1966__ak__164-001.pdf"/>
      <fw xml:id="i-6i7sLcvgicnVnn49VeM1bP">
        Motioner i Andra kammaren, nr 164 år 1966 9
      </fw>
      <div xml:id="i-Prkhu5dUFWUgmkbMrZ27eY" type="motHeader">
        <div xml:id="i-TaYkVmZ1GugAsnfZHYwvju" type="motTitle"/>
        <div xml:id="i-CKK7KueaU7XhCQT4grXEEG" type="motSubmissionInfo"/>
      </div>
      <div xml:id="i-Hkn66VYvRsNx2fQS4QZeh4" type="motBody">
        <div xml:id="i-RN4D6Xb1zgmQsPfhrCx6vC">
          <p xml:id="i-ULk1ENCD8PZWSXfM9XazYz">
            Nr 164
          </p>
          <p xml:id="i-3JffSGeukSkUs2HXcb8h2T">
            Av herr Wiklund, om utredning angående häktades ställning och
            rätts- säkerhet.
          </p>
          <p xml:id="i-DrDTEASGtJu3Z4UbhFmbyE">
            Enligt rättegångsbalkens regler kan den som är misstänkt för
            brott av viss be- skaffenhet häktas, om vissa förutsättningar
            — häktningsgrunder — föreligger. Häktning kan också i en del fall
            få tillgripas oavsett brottets beskaffenhet. Även den som misstänks
            för ett relativt obetydligt brott kan sålunda i vissa fall häktas.
            Häktningen är en processuell tvångsåtgärd, som beslutas av domstol.
            Anledningen till att vissa för brott misstänkta häktas är att
            man vill undvika att de fortsätter sin brottsliga verksamhet,
            att de undanröjer bevisning eller eljest försvårar brotts- utredningen
            eller undandrar sig lagföring och straff. Häktningen beslutas
            av domstol. För att undvika att en misstänkt hålls häktad under
            obegränsad tid finns vissa regler i rättegångsbalken. Enligt dessa
            regler skall åtal väckas snarast efter häktningen. Om åtal inte
            väckes inom två veckor efter häktningsbeslutet, skall rätten hålla
            ny häktningsförhandling och skall där- vid tillse att brottsutredningen
            bedrives så skyndsamt som möjligt. I rättegångsbalken finnes vidare
            föreskrivet att den som är häktad snarast skall föras till allmänt
            häkte. Vad som i lagstiftningen avses med allmänt häkte är inte
            fullt klart. Emellertid torde därmed numera avses vid fångvårdsanstalt
            an- ordnad häktesavdelning, en del särskilda häktesavdelningar
            inom nyuppförda polishus — administrativt lydande under kriminalvårdsstyrelsen
            och betecknade som ”allmänna häkten” — men däremot inte vanlig
            polisarrest eller annan sådan förvaringslokal. Uttryckligen framgår
            av lagtexten att militärt häkte inte är all- mänt häkte. I 24
            kap. 22 $ rättegångsbalken föreskrives vidare att rätten, åklagaren
            eller undersökningsledaren äger besluta att den häktade, sedan
            han överförts till häkte, skall för förhör eller annan åtgärd
            inställas på plats utom häktet. Denna bestämmelse uttunnar huvudregeln
            till den häktades skydd att han efter häktningen inte längre skall
            vara i undersökningsledarens (polisens eller åklaga- rens) vård
            utan snarast skall överföras till allmänt häkte. Undersökningsledaren
            — oftast en polisman — eller åklagaren kan nämligen som omnämnts
            besluta att den häktade skall föras från häktet för förhör eller
            annan åtgärd. Detta medför att den häktade så att säga är utlämnad
            åt sin motpart, den som har att utreda och tala å brottet. Polisen
            och åklagaren kan, utan att inhämta bemyndigande av den instans
            som i rättssäkerhetens intresse har att besluta om häktningen,
            d. v. s. domstolen, när som helst återta sitt förfogande över
            den misstänkte, utan att vara underkastade några egentliga begränsningar
            i förfoganderätten. Som jämförelse må nämnas att den som är misstänkt
            för brott utan att därför vara häktad blott under vissa omständigheter
            får hämtas till förhör.
          </p>
          <pb facs="riksdagen-motions-pdf/data/1966/mot_1966__ak__164/mot_1966__ak__164-002.pdf"/>
          <fw xml:id="i-KCMT1eGWxVu4xK3czAXfvQ">
            10 Motioner i Andra kammaren, nr 164 år 1966
          </fw>
          <p xml:id="i-5ErmF5YdAxBvt8cD14qWP4">
            Enligt min mening vore det principiellt riktigt att förfogandet
            över den häk- tade skulle tillkomma den myndighet som har att
            besluta om häktning, d. v. s. domstol. Man borde alltså tillämpa
            principen att den häktade är ”domarens fånge”, ej polisens eller
            åklagarens. Risker ur rättssäkerhetssynpunkt för den häktade finns
            så länge denne står till sin motparts fria disposition. Det vore
            ur denna synpunkt betydligt mera tillfreds- ställande, om den
            häktade fick föras från allmänt häkte blott om domstolen givit
            sitt medgivande därtill. En sådan anordning skulle möjligen kunna
            medföra att utredningsarbetet ställde sig något besvärligare för
            undersökningsledaren och åklagaren. I vissa för rättssäkerheten
            väsentliga frågor måste man emellertid självfallet acceptera ett
            något omständligare förfarande än vad som ur andra syn- punkter
            vore naturligt. Så sker i andra sammanhang och så borde också
            kunna ske i detta fall. Det borde f. ö. inte erbjuda så stora
            svårigheter att konstruera ett system, som med behållande av rättssäkerhetsgarantierna
            ger möjligheter till en snabb och effektiv brottsutredning, t.
            ex. genom underhandsbeslut av domstolen om den häktades förflyttning
            vid behov därav, och som sålunda kunde fungera snabbt och smidigt.
            Vissa andra förhållanden i samband med häktning förtjänar också
            att granskas närmare. Jag syftar t. ex. på den långa tid som den
            misstänkte i en del fall hålles i häkte, i avbidan på rättspsykiatrisk
            undersökning eller av andra skäl, oaktat rät- tegångsbalkens principiella
            14-dagarsregel. Detta är djupt otillfredsställande, så mycket
            mer som det i dessa fall inte sällan förekommer att den misstänkte
            efter en lång häktningstid dömes till ett frihetsstraff, som understiger
            den tid veder- börande hållits häktad, eller t. o. m. blott till
            ett bötesstraff. Den långa häktningstiden framstår också som otillfredsställande
            mot bakgrun- den av att vård i mera egentlig mening inte är tillförsäkrad
            den häktade under häktningstiden. Häktningens syfte är ju, såsom
            ovan nämnts, att förhindra den misstänkte att vidta vissa åtgärder,
            inte att bereda honom kriminalvård. I lagen om behandling av häktade
            och anhållna finns bestämmelser som före- skriver hur den häktade
            skall behandlas. Grundtanken är att den häktade skall behandlas
            hänsynsfullt och inte underkastas andra inskränkningar i sin frihet
            än som påkallas av ändamålet med häktningen eller av ordning och
            säkerhet. Detta är självfallet väsentligt ur rättssäkerhetssynpunkt.
            Det framstår emellertid som otillfredsställande att en för brott
            misstänkt på detta sätt kan för långt tid berö- vas sin frihet
            utan att erhålla den vård och bli föremål för de rehabiliterande
            åt- gärder som han har rätt till, om han dömts till frihetsberövande
            i kriminalvår- dens regi. Alternativ är antingen kort häktningstid
            eller — om man tvingas acceptera en lång häktningstid — att den
            häktade kan bli föremål för rehabili- terande åtgärder inom häktningsinstitutets
            ram. Påfrestningarna för den häk- tade är ofta större än för den
            dömde på grund av det plötsligt insättande fri- hetsberövandet,
            ovissheten om framtiden och de skador hans ansende kan till- fogas
            redan på grund av häktningen — med i en del fall kanske avsked
            från
          </p>
          <pb facs="riksdagen-motions-pdf/data/1966/mot_1966__ak__164/mot_1966__ak__164-003.pdf"/>
          <fw xml:id="i-KbZVqii7wr3TRT9aoiJGnq">
            Motioner i Andra kammaren, nr 164 år 1966 11
          </fw>
          <p xml:id="i-U3FMhGx9K1UaEg89tXCeaF">
            arbete eller uppsägning från bostad som följd, ekonomiska förluster
            etc. Både han och hans anhöriga är därför ofta i starkt behov
            av socialt stödjande åtgärder, som nu inte på ett organiserat
            sätt står till förfogande eller i varje fall ofta inte beaktas.
            De av mig i motionen omnämnda omständigheterna motiverar att en
            utred- ning angående de häktades ställning tillsättes. Denna utredning
            bör bl. a. ta upp möjligheterna att överföra rätten att förfoga
            över en häktad från polis- och åkla- garmyndighet till domstol.
            Vidare bör frågan om åtgärder för att begränsa häkt- ningstidens
            längd övervägas. Frågan om åtgärder för att åstadkomma en mer
            vårdbetonad häktningsform, i synnerhet vid häktningar av längre
            varaktighet, synes också böra övervägas. Även andra i samband
            med häktningsinstitutet stående frågor torde böra bli föremål
            för prövning, t. ex. frågan om skydd mot s. k. publicitetsskador,
            särskilt i tveksamma fall, och bättre garanti för att den häktade
            betraktas som oskyldig så länge han inte dömts. Med hänvisning
            till det anförda hemställes, att riksdagen måtte besluta att i
            skrivelse till Kungl. Maj:t hemställa om utredning angående de
            häktades ställning och rättssäkerhet i enlighet med i motionen
            anförda riktlinjer.
          </p>
          <p xml:id="i-MKHgR6w7zXPdvmGGpwzs7A">
            Stockholm den 21 januari 1966 Daniel Wiklund
          </p>
        </div>
      </div>
    </body>
  </text>
</TEI>
