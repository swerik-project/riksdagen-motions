<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00081">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__81/mot_1967__ak__81-001.pdf"/>
      <fw xml:id="i-5zxufZTmx9HWtWpn5YQxsp">
        6 Motioner i Åndra kammaren, nr 81 år 1967
      </fw>
      <div xml:id="i-EspaZdKkWbvyE37ex67CGQ" type="motHeader">
        <div xml:id="i-3g1o8CHiz4dpB75MnQY6ka" type="motTitle"/>
        <div xml:id="i-5rbtUdT6p3fq1sNB8gotir" type="motSubmissionInfo"/>
      </div>
      <div xml:id="i-WcQuWwVcsNnAQELHGwtkog" type="motBody">
        <div xml:id="i-4nC8vrraoDD8pCQ6qX898M">
          <p xml:id="i-XHpBDug4auEMQWYRjFykMS">
            Nr 81
          </p>
          <p xml:id="i-EfwjiHAstAg1YcQR567vLm">
            Av herr Karlsson i Huddinge m.fl., om statlig totalfinansiering
            av bostadsbyggandet.
          </p>
          <p xml:id="i-9EesSnDUKe9LLfYW9hN3wX">
            (Lika lydande med motion nr 65 i Första kammaren)
          </p>
          <p xml:id="i-DXz6qDv4VGko2c99qwSou8">
            Svårigheterna på bostadsbyggandets område har under föregående
            år ytterligare accentuerats. Igångsättningen blev i verkligheten
            inte oväsent- ligt lägre än den av riksdagen beslutade målsättningen.
            Som vanligt är orsakerna inte i någon som helst väsentlig mån
            att hänföra till brist på arbetskraft eller material eller eftersläpningar
            i projekteringsarbetet. Det är ryckigheten i kapitalförsörjningen
            som sätter krokben för ett planmässigt bostadsbyggande. När regeringen
            och riksdag varje år beslutar om att ett bestämt antal lä- genheter
            skall byggas sker detta efter en avvägning gentemot andra sam-
            hälleliga behov. Besluten tillkommer efter tämligen omfattande
            samhälls- ekonomiska analyser och bedömningar. Det vore med hänsyn
            härtill rim- ligt, att statsmakterna jämväl droge försorg om att
            de bostadskrediter, som är förutsättningen för plansiffrornas
            förverkligande och som det enligt den samhällsekonomiska bedömningen
            finns utrymme för verkligen stode till bostadsproducenternas förfogande.
            Så är som bekant inte nu förhållandet. Kreditgivningen till bostadsbyg-
            gandet avgöres väsentligen av de enskilda kreditinstituten, som
            utifrån olika intressen och andra kreditbehov i hög grad avgör
            hur statsmakternas intentioner kommer att gestaltas i praktiken.
            I en ledande artikel i Afton- bladet den 18/11 föregående år framhölls
            beträffande denna ordning: &gt;Uppenbarligen är det för närvarande
            så att de politiska beslut om bo- stadsbyggandets omfattning och
            lokalisering som träffas korrigeras av be- slut som träffas i
            affärsbankernas direktionsrum. Det är kanske blandeko- nomi, men
            det är dålig ekonomi. Det är inte särskilt bra demokrati heller.»
            Ryckigheten, för att inte säga anarkien, i fråga om bostadsbyggandets
            kreditförsörjning leder till flera menliga — och för samhället
            synnerligen kostsamma — följdverkningar. Planeringsverksamheten
            kan inte följas upp, onödiga permitteringar och arbetslöshet går
            ut över samhället och den enskilde. Över huvud medför den rådande
            ordningen en misshushållning med de produktionsresurser för bostadsbyggande
            som faktiskt finns. Om kreditförsörjningen inom den angivna ramen
            fungerade tillfredsställande skulle det kunna byggas många fler
            och billigare lägenheter.
          </p>
          <pb facs="riksdagen-motions-pdf/data/1967/mot_1967__ak__81/mot_1967__ak__81-002.pdf"/>
          <fw xml:id="i-Eeq6yV2Wy2g5oY9yuFgV2G">
            Motioner i Andra kammaren, nr 81 år 1967 I Utvecklingen i stockholmsregionen
          </fw>
          <p xml:id="i-LwffBjZJo41Hi2s5y2vNWm">
            En inte oväsentlig sida av nuvarande förhållanden är att de på
            ett ytterst olyckligt sätt påverkat bostadsbyggandets lokalisering.
            Den 1 oktober i fjol hade byggföretagen ute i landet vanligtvis
            byggnadskreditiv ordnade till åtminstone 75 Z, men byggnadsföretagen
            i Stockholm och Göteborg bara till 40—45 2. Igångsättningen i
            Storstockholm, det största bristområdet i fråga om bostäder, blev
            1966 avsevärt lägre än föregående år samtidigt som arbetslösheten
            bland byggnadsarbetarna växte, varvid man till slut i sys- selsättningsfrämjande
            syfte fick lov att temporärt frisläppa byggandet av lyxvillor.
            Utvecklingen i storstockholmsområdet under föregående år är i
            och för sig inget undantag. Enligt föreliggande uppgifter har
            områdets andel av den totala bostadsproduktionen i riket minskat
            från 20 Z år 1951 till 16 2 1965. Under denna 15-årsperiod har
            Storgöteborgs andel ökat från 7 till 9 och Malmö—Lunds från 5
            till 7 2. För storstadsregionerna sammanlagt har andelen förblivit
            oförändrad, eller 32 4. Huvudstadsregionen, som får ta hand om
            nästan hälften av landets folkökning, har under flera år fått
            vidkännas en minskad andel av bostadsbyggandet, en omständighet
            som främst är att hänföra till här nämnda förhållanden i fråga
            om bostads- byggandets kreditförsörjning.
          </p>
          <p xml:id="i-3bhdTLmp6ZccSuuSkcuVh5">
            Statlig totalfinansiering av bostadsbyggandet enda alternativet
            till nuva- rande planlöshet
          </p>
          <p xml:id="i-MWd42hu3B8orkAbMNwahxb">
            De institutionella bristerna på detta område har länge varit
            föremål för kritik och överväganden om införandet av ett annat
            kreditsystem. Redan 1941, då bostadsbyggandet låg på en bottennivå,
            var frågan uppe i rege- ringen om en statlig totalfinansiering
            av bostadsbyggandet i syfte att trygga en byggnation av den omfattning
            statsmakterna ansåg möjlig. Se- nare har samma frågeställning
            tagits upp på olika håll och i skilda samman- hang, då det för
            varje år blivit alltmera uppenbart, att ett kontinuerligt, planmässigt
            bostadsbyggande inte låter sig förenas med nuvarande kredit- system.
            Kritiken mot det institutionella krånglet gäller såväl erhållandet
            av bygg- nadskreditiv som de senare »avlyften&gt; och omplaceringarna
            av lånen i form av botten- och sekundärlån, som oftast måste sökas
            var för sig i skilda kreditinstitut. Den tågordning som tillämpas
            i fråga om bostadskredit saknar varje vettig motivering och medför
            onödiga ränteutgifter för lån- tagarna. Då här nämnda problem
            många gånger påtalats i riksdagen har från regeringshåll rapporterats
            om överläggningar med kreditinstituten, där man ställt i utsikt
            en bättre kontinuitet i kreditgivningen. Ibland har rege-
          </p>
          <pb facs="riksdagen-motions-pdf/data/1967/mot_1967__ak__81/mot_1967__ak__81-003.pdf"/>
          <fw xml:id="i-KVLHRv7MeaFRs5xYcPTNcM">
            8 Motioner i Andra kammaren, nr 81 år 1967
          </fw>
          <p xml:id="i-JfNf5yR4apsY94WthUJGrC">
            ringen fått lov att direkt ingripa via riksbanken. I föreliggande
            finansplan rapporteras om nya förhandlingar mellan regeringen
            och bankerna. Det står emellertid alltmera klart att det enda
            verkliga alternativet till nuvarande ordning är en statlig totalfinansiering
            av bostadsbyggandet. Sedan länge förekommer en statlig kreditgivning
            till bostadsbyggandet av mycket stor betydelse. Utan denna skulle
            byggandet säkerligen blivit av långt mindre omfattning, hyresnivån
            varit avsevärt högre och den all- männa bostadsstandarden en helt
            annan. Emellertid begränsar sig denna kreditgivning till topplån,
            belägna mellan sekundärlånets, den vanliga bankkreditens, övre
            gräns och — beroende på byggherrekategori — 85 till 100 Z av byggnadskostnaden
            inom ramen för av de statliga bostadsmyn- digheterna fastställt
            »lånetak&gt;. Även om en fördjupning av statslånet är tillåtet
            förekommer en sådan mycket sällan. Om staten ginge över till en
            utsträckt kreditgivning ända ned till »botten&gt;, i form av ett
            enda bostadslån med en räntesats och en amorteringsplan, skulle
            detta självfallet varken öka eller minska de kreditresurser som
            tas i anspråk för bostadsbyggandet. Fördelarna skulle emellertid
            ur bostad- byggandets synpunkt vara väsentliga. Det nuvarande
            byggnadskreditsy- stemet kunde helt avskaffas och ersättas med
            förskott på ett redan beviljat lån. Den kontroll som nu utövas
            av de kommunala och statliga organen för bostadsbyggande, bland
            annat med hänsyn till de statliga topplånen, borde självfallet
            vara till fyllest även om statslånet förvandlades till ett totallån.
            Allt krångel med »avlyft&gt; och placering i olika slags kreditinsti-
            tutioner vore med en sådan ordning ur världen. Statsmakternas
            beslut om bostadsbyggandet kunde fullföljas i praktiken.
          </p>
          <p xml:id="i-36akGt6mvmo2nVopQAgigB">
            Bostadspolitiska kommittén, som förra året avlämnade sitt betänkande,
            har också tagit upp frågan om statlig totalfinansiering av bostadsbyggandet.
            Kommitténs majoritet, som i och för sig ställer sig positiv till
            ett dylikt kreditsystem, bemöter den invändning, som på sin tid
            framfördes av 1945 års bankkommitté, enligt vilken en statlig
            totalfinansiering av bostads- byggandet skulle stöta på den svårigheten
            att välförgrenade lokala organ saknades. Utredningen framhåller:
          </p>
          <p xml:id="i-NLvrjH8Y1JNH9yJrgB17kZ">
            Genom existensen av de kommunala förmedlingsorganen, över vilka
            den nuvarande statliga bostadslångivningen går, har detta argument
            förlorat i styrka och institutionella förutsättningar för en övergång
            till statlig total- finansiering av bostadsbyggandet skapats.
            Med det kommunala förmed- lingsorganet tar låntagarna en förstahandskontakt.
            Förmedlingsorganet tillhandahåller ansökningsblanketter, mottager
            ansökningar, betalar ut lån, samlar upp debiterade lånekostnader
            etc. och fyller alltså alltigenom samma funktion för de statliga
            lånens ordnande som det enskilda kreditinstitutet gör i sin utlåningsverksamhet.
            Någon principiell förändring skulle inte inträffa om den statliga
            långivningen utvidgades från nuvarande partiella lån till enhetslån,
            oavsett om långivningen gällde enbart den slutliga finan-
          </p>
          <pb facs="riksdagen-motions-pdf/data/1967/mot_1967__ak__81/mot_1967__ak__81-004.pdf"/>
          <fw xml:id="i-Ux9E6giBgGsv1NFGxSVNVr">
            Motioner i Andra kammaren, nr 81 år 1967 9
          </fw>
          <p xml:id="i-MvfQaU6Ad13GBugfF53yRc">
            sieringen eller dessutom innefattade finansieringen under byggnadstiden.
          </p>
          <p xml:id="i-ETTvopagCLyinD2EnRPBuY">
            Beträffande fördelarna med statlig totalfinansiering framhåller
            utred- ningen bland annat:
          </p>
          <p xml:id="i-89WCLkP83zJ7qEJnLYack5">
            Jämfört med nuvarande förhållanden skulle besvär och kostnader
            för att erhålla lånen minska för låntagarna totalt sett. I viss
            utsträckning måste låntagarna nu förhandla med både det kommunala
            förmedlingsor- ganet och ett eller flera kreditinstitut. Vid enhetslån
            skulle förmedlings- organet generellt bli enda instansen. Låntagarnas
            kostnader för uttagandet av inteckningar skulle minska, likaså
            deras kostnader för ritningar och tek- niska beskrivningar. Med
            mindre antal inteckningar skulle också inskriv- ningsdomarnas
            befattning med ärenden av detta slag minska. Förvaltningen av
            lånen under deras löptid skulle likaså bli enklare och billigare.
          </p>
          <p xml:id="i-6ALLuZB1A4TWEjJqo4b77B">
            Den alldeles avgörande fördelen blir självfallet, som förut sagts,
            att den centrala och lokala bostadsplaneringen kan fullföljas
            på ett kontinuerligt och rationellt sätt.
          </p>
          <p xml:id="i-iK9JwauQN1YSNC2CKanqA">
            Former för statlig totallångivning
          </p>
          <p xml:id="i-YY6ACjwaHQNiggYpo74bgz">
            Som nyssnämnda utredning också anser är två former för statlig
            total- långivning närmast till hands. Den ena är att som nu sker
            i fråga om de statliga topplånen låta långivningen gå via den
            statliga kapitalbudgeten. En annan tänkbar form är att ordna kapitalanskaffningen
            utanför stats- budgeten genom inrättande av ett särskilt kreditinstitut.
            Beträffande de praktiska konsekvenserna av de båda formerna anför
            bostadspolitiska kom- mittén för sin del: Övergång från statlig
            toppfinansiering till statlig totalfinansiering med kapitalanskaffning
            över budgeten skulle inte medföra några tekniska eller administrativa
            komplikationer. Tillvägagångssättet vid bostadsstyrelsens utlåning
            och låneförvaltning samt vid dess medelsanskaffning påverkas inte
            av beloppens storlek. Innebörden skulle bli densamma som vid en
            generell tillämpning av gällande bestämmelser om förskottsutbetalning
            och fördjupning av statliga lån.
          </p>
          <p xml:id="i-N6DAjJFhYKYrMiHFevuJNN">
            Beträffande upprättandet av ett särskilt kreditinstitut anför
            kommittén:
          </p>
          <p xml:id="i-C8iNXKG1Kmrh4xttDbRGKV">
            Institutet skulle kunna organiseras som ett statligt aktiebolag,
            men även andra organisationsformer är tänkbara. Det mest rationella
            sättet för upp- rättandet av ett sådant institut torde vara att
            omorganisera bostadsstyrel- sen eller delar därav till en statlig
            bostadsbank. Medelsanskaffningar finge ske inte som i det förra
            fallet över statsbudgeten och riksgäldskontoret utan genom bostadsbankens
            upplåning på marknaden, främst via emissioner av obligationer.
          </p>
          <p xml:id="i-7yB3iYDqzHDi8QuJzaS6Bd">
            Då bostadspolitiska kommittén avstått från att framlägga förslag
            om statlig totalfinansiering av bostadsbyggandet, trots uppenbara
            sympatier för en sådan lösning av bostadsproduktionens kreditfråga,
            motiveras detta med att man utifrån givna direktiv icke anser
            sig ha haft i uppdrag att göra detta. Vidare åberopas att man
            icke haft möjlighet att undersöka en dylik
          </p>
          <pb facs="riksdagen-motions-pdf/data/1967/mot_1967__ak__81/mot_1967__ak__81-005.pdf"/>
          <fw xml:id="i-HhKNhZxzALtEDEFmTEqEZ8">
            10 Motioner i Andra kammaren, nr 81 år 1967
          </fw>
          <p xml:id="i-W3D9fdtnSWfAFvzNvmgz8r">
            kreditgivnings konsekvenser för kreditmarknaden och den ekonomiska
            politiken i stort. Vi anser att läget nu motiverar att förslag
            framlägges om statlig totalfinansiering av bostadsbyggandet enligt
            något av de alternativ, som ovan skisserats. Konsekvenserna för
            kreditmarknaden av en övergång till en annan kredit- finansiering
            av bostadsbyggandet torde främst bli att sparbanker, hypoteks-
            banker och andra kreditinstitut kommer att övergå till att i omfattande
            grad placera tillgängligt kapital i statliga obligationslån. Om
            dylika kapi- talplacerare kommer att i mera väsentlig mån söka
            sig andra placerings- objekt blir givetvis beroende av statens
            allmänna ekonomiska politik. Därest statsmakterna i sin strävan
            att åstadkomma samhällsekonomisk balans och större planmässighet
            i den ekonomiska utvecklingen skulle lämna utanför mera väsentliga
            sektorer av vår ekonomi skulle givetvis en viss sådan ändring
            av kreditströmmarna kunna tänkas. Emellertid synes den uppfattningen
            vinna alltmera utbredning enligt vilken en snabbare ekonomisk
            utveckling kräver större planmässighet inom hela det ekono- miska
            livet. Statsministern betonade detta för sin del då han i en intervju
            efter valet på tal om ryckigheten i bostadsbyggandets finansiering
            framhöll: »Jag kan medge att kapitalförsörjningen till bostadsmarknaden
            varit präglad av en viss ryckighet. Men huvudproblemet är ju:
            Vi kan inte ha planmässighet på en avgränsad sektor — bostäderna
            — utan att kräva större planmässighet för det privata näringslivet,
            som slukar alltmer låne- pengar till sina investeringar.&gt; (Aftonbladet
            3/10 1966)
          </p>
          <p xml:id="i-GvVf3FF8p89AhRfbfqBtnj">
            Räntepolitiken och bostadsbyggandet
          </p>
          <p xml:id="i-HiYeEEFPtD5Pmp81w6r8MB">
            En faktor som i alldeles särskild grad drivit upp boendekostnaderna
            är den förda räntepolitiken. Då lågräntepolitiken övergavs i mitten
            av förra årtiondet förutsattes att bostadsbyggandet skulle hållas
            utanför den höjda marknadsräntans inverkan. Så har delvis skett
            genom de statliga räntebi- dragen. Efterhand har emellertid en
            anpassning till den allt högre mark- nadsräntan skett och i stället
            har en mera begränsad målsättning upp- ställts — att inte tillåta
            de skyhöga räntorna att omedelbart slå igenom i nyproduktionen.
            Utvecklingen på det räntepolitiska området sammanhänger oupplösligt
            med statsmakternas allmänna ekonomiska politik. Högräntan användes
            som ett medel att balansera tillgång och efterfrågan på kapital.
            Man har emeller- tid inte lyckats att med detta medel åstadkomma
            någon egentlig styrning av det ekonomiska livet. Som föreliggande
            förslag om dels en statlig in- vesteringsfond liksom en 25-procentig
            skatt på vissa investeringar visar erfordras nu helt andra medel
            för att främja samhällsviktiga investeringar och samtidigt hålla
            tillbaka mindre angelägna sådana. Vi är för vår del
          </p>
          <pb facs="riksdagen-motions-pdf/data/1967/mot_1967__ak__81/mot_1967__ak__81-006.pdf"/>
          <fw xml:id="i-QLp2EV9my6zGuc5pgLUU6a">
            Motioner i Andra kammaren, nr 81 år 1967 11
          </fw>
          <p xml:id="i-Mp4siLYzkRLiWPLJg9dGdn">
            överens med statsministerns slutsats om att det behövs »mer planering
            över hela fältet&gt;. Därest statsmakterna skulle gå över till
            att inom ramen för landets samlade kapitalresurser genomföra en
            investeringsplanering i stort i fråga om mera väsentliga sektorer
            av det ekonomiska livet borde hela högränte- politiken snart kunna
            överges. Detta skulle bli av väsentlig betydelse i kampen mot
            inflationen och för en annan kostnadsutveckling inte bara då det
            gäller bostäderna utan också i fråga om vår industriella produktion
            liksom handelns och samfärdselns kostnader. Det ifrågasatta avskaffandet
            av de statliga räntebidragen för bostads- byggande anser vi oss
            inte kunna acceptera annat än i samband med över- gången till
            en annan, här i korthet förordad statlig kredit- och ränte- politik.
            Övergång till så kallade marknadshyror skulle betyda en ytterligare
            press mot de breda lagrens levnadsstandard och särskilt då det
            gäller lägre inkomsttagare. Intill dess att en sådan omläggning
            av den ekonomiska politiken skett måste, enligt vår mening, statsmakterna
            i annan ordning säkra bostadsbyggandet krediter till en låg och
            fast ränta.
          </p>
          <p xml:id="i-5V4jjgnuy6LEhKrtS9kw4E">
            Summering
          </p>
          <p xml:id="i-TpowSW5bHP6tp9KvAJDtF1">
            Vi är övertygade om att en statlig totalfinansiering av bostadsbyggandet
            i många hänseenden kan bidraga till att öka bostadsbyggandet och
            ned- bringa byggnadskostnaderna genom att bland annat åstadkomma:
            en mera planmässig och riktigt lokaliserad bostadsproduktion liksom
            en sådan styrning av bostadsbyggandet att en mera industriell
            och i övrigt rationell produktion åstadkommes. Det är vidare av
            betydelse att staten via obligationslån kan upplåna kapi- tal
            till inte oväsentligt lägre räntor än vad enskilda bostadsföretag
            kan göra. Med hänsyn till vad ovan anförts föreslår vi, att riksdagen
            i skrivelse till Kungl. Maj:t måtte hemställa om förslag angående
            inrättande av en statlig bostadsbank eller annan form för statlig
            totalfinansiering av bostadsbyg- gandet.
          </p>
          <p xml:id="i-PKtpeCB1Z3qpMEGVJErc4Q">
            Stockholm i januari 1967 Erik Karlsson (k) C. H. Hermansson (k)
            Axel Jansson (k) Henning Nilsson (k) Gustav Lorentzon (k) Gösta
            Andersson (k)
          </p>
          <p xml:id="i-2sV15adLsd8tyTrrDn4q3y">
            Gunvor Ryding (k) Sven Hector (k)
          </p>
        </div>
      </div>
    </body>
  </text>
</TEI>
