<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00466">
  <teiHeader>
    <fileDesc>
      <titleStmt>
        <title>Behovet av forskning om och utveckling av svensk ost för förtäring och försäljning</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Behovet av forskning om och utveckling av svensk ost för förtäring och försäljning</title>
          <idno type="rdwebb">H102MJ466</idno>
          <rs type="number">MJ466</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ466/text</ref>
          <ref type="dokument_url_html">http://data.riksdagen.se/dokument/H102MJ466</ref>
          <ref type="dokumentstatus_url_xml">http://data.riksdagen.se/dokumentstatus/H102MJ466</ref>
          <ref type="doc">http://data.riksdagen.se/fil/0AE4946E-BA6A-46CC-91C5-62E96F743E28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6x2dn14vZLouWYap8pqTDH" type="signed"/>
        <correspContext corresp="i-6x2dn14vZLouWYap8pqTDH">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-Y7jkmXVMR2jCUnvPpyaDoS" type="numbering">
          <date when="2013-10-07"/>
        </correspAction>
        <correspAction xml:id="i-Pq2mtDDmiBJYCXi634GqUj" type="submission">
          <date when="2013-10-04"/>
        </correspAction>
        <correspAction xml:id="i-4CVUpugxFeF2DENnbGq3yJ" type="transfer">
          <date when="2013-10-04"/>
        </correspAction>
        <correspAction xml:id="i-HQhQyuGXiSA7XfKvrF3wEB" type="assigned"/>
        <correspContext corresp="i-HQhQyuGXiSA7XfKvrF3wEB">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ScUi1DMxusUwbTQ2UojaYF" type="motHeader"/>
      <div xml:id="i-PffS6fapaWUydpAx1YkRYt" type="motBody">
        <div xml:id="i-Jx41gY2fVwE5NTTVdr9ScU" type="motProposal" subtype="förslag">
          <head xml:id="i-R3kHaFLzpwNcytLY1UuTQM">
            Förslag till riksdagsbeslut
          </head>
          <p xml:id="i-UyVbRyEiTa91nvCizfVibi">
            Riksdagen tillkännager för regeringen som sin mening vad som
            anförs i motionen om att inom näringsgrenen Svensk Mat utveckla
            forskning om och framställning av svenskproducerade ostsorter.
          </p>
        </div>
        <div xml:id="i-BfDcQ2QGUUVyTfGxdRqBgG" type="motContent">
          <head xml:id="i-8xyzxMCDQR7qH9gk6XLRA2" type="h1">
            Motivering
          </head>
          <p xml:id="i-9CF22ZzUWctPyat45DmKYP">
            Den 1 januari 2013 höjde Norge, enligt det undantag som landets
            avtal från 1994 med Europeiska unionen medger, tullarna på importerad
            ost med höga procentsatser. Tullen som tidigare varit 27 norska
            kronor/kg ost gjordes värdebaserad, 277 procent för vanlig ost
            – utom fjorton namngivna ostsorter, bl.a. svenska Västerbotten,
            italienska Parmesan, någon fransk och andra mer exklusiva ostar.
            På nöt-, get- och fårost sattes tullen något högre, till 344–429
            procent på värdet.
          </p>
          <p xml:id="i-TawfziuaBWF64bKYxFjVsT">
            Motivet var att skydda det norska jordbruket – alltså att exportera
            arbetslöshet, vilket är den rätta beteckningen för jordbrukstullar.
            I Sverige hade vi samma politik och politiska strid vid riksdagsvalet
            1887, ett val där frihandlarna vann valet men förlorade makten
            sedan valet överklagats till följd av en obetald skatt som gjorde
            att tretton tullbekämpande liberala riksdagsledamöter från Stockholms
            stad ersattes av tretton – av väljarna vrakade – protektionistiska
            ledamöter.
          </p>
          <p xml:id="i-QxxCWTNhuVQwHvovrJsu71">
            Dessbättre har flera svenska ministrar, statsråden Erlandsson
            (C) och Björling (M), offentligt likt EU-kommissionen kritiserat
            den protektionistiska norska ostpolitiken.
          </p>
          <p xml:id="i-QCEHfTmsgSJ5b3D1ch8CQ7">
            Hur står det då till med den svenska ostkonsumtionen och ostimporten?
          </p>
          <p xml:id="i-VmSLbeSd2ExXDtkviFShAo">
            Vi svenskar äter i snitt 19 kilo ost/år per person, ungefär 1
            270 ostskivor/person (om man räknar med att varje ostskiva väger
            ungefär 15 gram).
          </p>
          <p xml:id="i-Q4a6Tbk54YNU5d9mTaNEBB">
            De senaste åren har svenskarnas konsumtion av utlandsproducerade
            ostar mångdubblats, och under senaste decenniet har importen mer
            än fördubblats. Det motsvarar i mjölkproduktion räknat mer än
            vad tusen ganska stora svenska jordbruk levererar i råvara varje
            år (om man räknar med att det går åt ungefär 10 liter mjölk/kg
            ost).
          </p>
          <p xml:id="i-9xgsGBj78ximHh1VbWWSAG">
            I dag kommer cirka 40 procent av de ostar som saluförs i vanliga
            matbutiker, främst lågprisostar, från andra länder. Men smakälskande
            och kvalitetsmedvetna svenskar köper också allt mer av något mer
            exklusiva och därmed dyrare ostar för matlagning och ostbrickor.
            Av importökningen står dock hård- och smältost för 70 procent
            av ökningen sett över en femårsperiod.
          </p>
          <p xml:id="i-R3JqsDwAZTc2n4G3EeNKV3">
            Det bör genast sägas att detta är en stor utmaning för svensk
            ostproduktion – svenska ostar måste bli mer smakrika och bättre
            lagrade.
          </p>
          <p xml:id="i-WfAUbVFVCa12yGijepQ6i5">
            Här nedan framgår det senaste decenniets svenska ostimport:
          </p>
          <p xml:id="i-D5XyB9PH1po3vuf9Nmfstj">
            Importen i kg (hårdost, brie, feta, blåmögelost etc):
          </p>
          <p xml:id="i-Eq2fAu4ktxysxMejzpUcgP">
            2001 40 687 000 kg
          </p>
          <p xml:id="i-Cke583BtsLTF9QH1BEX6G6">
            2002 44 768 000 kg
          </p>
          <p xml:id="i-SQ8zrW73XJve3hB91k5NWG">
            2003 50 374 000 kg
          </p>
          <p xml:id="i-HHFqu5VYBzBVY4HoSrcv5D">
            2004 56 958 000 kg
          </p>
          <p xml:id="i-KiRoNymT7WPHF25QrPHvNV">
            2005 59 501 000 kg
          </p>
          <p xml:id="i-8mZH5ZdDWTb3DPNkFmYCcu">
            2006 67 058 000 kg
          </p>
          <p xml:id="i-5hVJ6yS5wuG8MfG3ux9MhW">
            2007 71 634 000 kg
          </p>
          <p xml:id="i-EUKaH43U8f7zCW5BW4zXEm">
            2008 81 056 000 kg (varav hårdost 43 452 kg)
          </p>
          <p xml:id="i-He9c7XLbCG2AK2dt9BLDDE">
            2009 87 447 000 kg (varav hårdost 47 145 kg)
          </p>
          <p xml:id="i-8c3ihtj8cb8DHrqCWYJiD1">
            2010 87 644 000 kg (varav hårdost 45 594 kg)
          </p>
          <p xml:id="i-KnEdn4ADPKJKjCJWA1smY1">
            2011 90 287 000 kg (varav hårdost 44 235 kg)
          </p>
          <p xml:id="i-3AcFtMozXcWnPmcM8FEQV2">
            2012 101 904 000 kg (varav hårdost 49 008 kg)
          </p>
          <p xml:id="i-12izLFFJgJFfMwhAuykHDW">
            Importen består av hårdost (49 procent), färskost (21 procent),
            riven ost (7 procent), smältost (5 procent), blåmögelost (4 procent),
            mjukost 5 (procent) samt getost och ost i saltlake (8 procent).
          </p>
          <p xml:id="i-VEZuLowEms5ZEJeBdW1VQL">
            Samtliga ostsorter ökar utom smält-, get- och fårost som i ton
            räknat har i stort oförändrad åtgång.
          </p>
          <p xml:id="i-78zLfw5fyPKXf2d7SjQAqW">
            Större svenska ysterier finns i dag i Kvibille (sedan 1916),
            Kalmar (1954) Östersund (1956) och Götene (1971). Den klassiska
            Västerbottenosten tillverkas i Burträsk, Umeå och Luleå. Svenska
            Gouda tillverkas i Danmark.
          </p>
          <p xml:id="i-5aatxfa9hntUnNjrbD2tJ1">
            Varumärkesansvariga vid organisationen LRF Mjölk Kristina Sörensen
            sade tidigare under 2013 till TT:
          </p>
          <p xml:id="i-8G3zxcjDy8hygryQRPAgt3">
            Det är svårt att konkurrera med den prisdumpning som sker, då
            utländska mejerier som under en period får för mycket mjölk, kan
            använda överskottet för att snabbt producera ost. Följden blir
            att den klassiska svenska ostsorter som Svecia (känd sedan 1200-talet),
            Präst (småländsk specialitet 1700-tal), Herrgård (bygdeost från
            1700-talet) och det sena 1900-talets Grevé har fått svårare att
            konkurrera som kundernas val.
          </p>
          <head xml:id="i-L7B8b9mq4mLMgBBALm8Aex" type="h2">
            Vad kan göras?
          </head>
          <p xml:id="i-KuiL43AUH1zaPv4xkZeff1">
            Bortsett från reformbehovet inom CAP, EU:s gemensamma jordbrukspolitik,
            som vi inte ensamma kan råda över, nödgas vi i dag konstatera
            att Sverige, enligt måltidsforskaren vid Mejeri- och restauranghögskolan
            inom Örebro universitet Richard Tellström, saknar mejeriförsöksstation
            av modernt snitt.
          </p>
          <p xml:id="i-DpYrEjZa439n9EVZWrGKZg">
            Senast en ostprodukt – Grevéosten – med stort genomslag såg dagens
            ljus, var vid försöksstationen i Örnsköldsvik på 1960-talet, ett
            initiativ framdrivet av några engagerade och yrkeskunniga enskilda
            mejerister.
          </p>
          <p xml:id="i-AX974EsnF4Y6KUKQSAZzLV">
            Tellström anser att därefter har den svenska mejeribranschen
            varit inriktad på att göra tillverkningsprocessen så effektiv
            som möjligt, i och för sig viktigt men föga nyskapande.
          </p>
          <p xml:id="i-QR8JDimHWvLzKrWAXwbuQP">
            På dagens mejerier finns varken utrustning eller teknik som gör
            det möjligt att laborera fram nya ostar med spännande smaker.
            Här måste branschen tänka om – annars riskerar man att fortsätta
            att tappa marknadsandelar, säger Richard Tellström.
          </p>
          <p xml:id="i-T2WqKs1vkCUz45epaGSa58">
            Frågan är: Kan Sverige i den hårda smak- och marknadssituation
            som råder på den växande ostmarknaden bli en framgångsrik producent?
          </p>
          <p xml:id="i-CrR9TabcdH9n7Ag6h16qrD">
            Svaret är att råvarorna finns, kemi- och ysterikunskaper finns,
            men däremot saknas praktiska samordnings- och forskningsmiljöer,
            särskilt i kombination med en försäljningsinriktning som präglar
            inte minst framgångsrika exportländer som Danmark, Polen, Holland,
            Tyskland, Schweiz, Frankrike och Italien. Man kan antaga att detta
            knippe av traditionellt högkvalitativa ostproducerande länder
            kommer att fortsätta att arbeta på den allt större ostmarknad
            som vi kan se framför oss inte minst inom Europeiska unionen och
            stora konsumtionsorienterade länder i Afrika och Asien.
          </p>
          <p xml:id="i-GnugicLf3whVApJGc9ADG3">
            Sverige behöver utveckla sin förmåga att producera goda, nya
            och konkurrenskraftiga ostprodukter såväl smak- som prismässigt.
            Detta är som alltid i första hand de enskilda företagens uppgift,
            men mot bakgrund av den i övrigt starkt reglerade jordbrukspolitiken
            inom Europeiska unionen – och dessvärre ser vi få eller tillräckliga
            tecken på dess minskande eller upphörande – behövs inspirerande
            branschsamverkan också i Sverige för att den svenska osten också
            i framtiden skall utgöra ett erkänt och i alla avseende gott varu-
            och kännemärke på svenska och andra matbord.
          </p>
          <p xml:id="i-SpisRnBADeaLWwuUx7e2UN">
            Detta bör Sveriges riksdag ge regeringen till känna, utan att
            direkt föreskriva hur denna inspirerande branschutveckling skall
            ske.
          </p>
        </div>
        <div xml:id="i-DdtYxH8QLU81EQYhnrQn3h" type="motSignatures">
          <list xml:id="i-8Ez25YwiVM5oGGTStNprk7">
            <item xml:id="i-L2HhootDy1uZTqf16VWu2a">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
