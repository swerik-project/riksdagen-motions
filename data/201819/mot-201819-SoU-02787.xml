<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02787">
  <teiHeader>
    <fileDesc>
      <titleStmt>
        <title>En nationell hälso- och sjukvårdsagenda</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2787 av Camilla Waltersson Grönvall m.fl. (M)</title>
          <idno type="rdwebb">H6022787</idno>
          <rs type="number">2787</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022787/text</ref>
          <ref type="dokument_url_html">http://data.riksdagen.se/dokument/H6022787</ref>
          <ref type="dokumentstatus_url_xml">http://data.riksdagen.se/dokumentstatus/H6022787</ref>
          <ref type="docx">http://data.riksdagen.se/fil/34DB4E45-A0C4-47BE-B79D-795E11005ACA</ref>
          <ref type="pdf">http://data.riksdagen.se/fil/4384629F-9036-48B7-A540-CAE0764FD000</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8f2weggVxhCLLTTS6HVNZD" type="signed"/>
        <correspContext corresp="i-8f2weggVxhCLLTTS6HVNZD">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-ChDzdZDYwg4X9oGXyFy8Ta"/>
        </correspContext>
        <correspAction xml:id="i-jYRTnfSd5JNRJFPmkffb2" type="submitted">
          <date when="2018-11-30"/>
          <time when="14:05:59"/>
        </correspAction>
        <correspAction xml:id="i-CuSxKP6HzgKJ8M2ngswm9S" type="reviewed">
          <date when="2018-11-30"/>
          <time when="15:43:48"/>
        </correspAction>
        <correspAction xml:id="i-BCLn3gw9LvwzM9nZiMZ3Qh" type="referred">
          <date when="2018-12-05"/>
        </correspAction>
        <correspAction xml:id="i-WNzEbsECTU51f1xhy2E4q1" type="assigned">
          <date when="2019-06-18"/>
          <time when="14:23:22"/>
        </correspAction>
        <correspContext corresp="i-WNzEbsECTU51f1xhy2E4q1">
          <ref type="assignedTo">Socialutskottet</ref>
        </correspContext>
        <correspAction xml:id="i-H8Ly9yLnLNTsMrD3qNKrHq" type="behandlas_i"/>
        <correspContext corresp="i-H8Ly9yLnLNTsMrD3qNKrHq">
          <ref type="uppgift">2018/19:SoU1</ref>
          <ref type="ref_dok_id">H601SoU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FApKzv4jAAqwkPuPHuDYuF" type="behandlas_i"/>
        <correspContext corresp="i-FApKzv4jAAqwkPuPHuDYuF">
          <ref type="uppgift">2018/19:JuU12</ref>
          <ref type="ref_dok_id">H601JuU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU12</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pj6KLxAyzgjR3s2nMjYtSY" type="behandlas_i"/>
        <correspContext corresp="i-Pj6KLxAyzgjR3s2nMjYtSY">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JhVp2icKHNgrug7QB2rowP" type="behandlas_i"/>
        <correspContext corresp="i-JhVp2icKHNgrug7QB2rowP">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2787 av Camilla Waltersson Grönvall
          m.fl. (M) En nationell hälso- och sjukvårdsagenda
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MEeLMYeabhzXxu9LHdFQUF">
            Förslag till riksdagsbeslut
          </head>
          <list style="ol">
            <item xml:id="i-U791p1qCgfnV6rD48daHVa">
              Riksdagen ställer sig bakom det som anförs i motionen om att
              återinföra förstärkta och uppdaterade kömiljarder och tillkännager
              detta för regeringen.
            </item>
            <item xml:id="i-46fNXqUu2rWKwSYDoyRCUq">
              Riksdagen ställer sig bakom det som anförs i motionen om att
              skapa förutsättningar för att styrning av vården ska utgå från
              patienten och tillkännager detta för regeringen.
            </item>
            <item xml:id="i-9L21YLrVd9y8rXvF6ytcat">
              Riksdagen ställer sig bakom det som anförs i motionen om att
              skapa förutsättningar för att mäta och öppet redovisa kvalitetsresultat
              samt att följa upp den patientupplevda nöjdheten avseende respektive
              klinik och vårdcentral, och detta tillkännager riksdagen för regeringen.
            </item>
            <item xml:id="i-Sufbdus6nwHsVXY1XNqnUS">
              Riksdagen ställer sig bakom det som anförs i motionen om att
              skapa förutsättningar för effektiva ersättningssystem som stimulerar
              kvalitetsutveckling, kostnadskontroll och digitalisering genom
              hela vårdkedjan, och detta tillkännager riksdagen för regeringen.
            </item>
            <item xml:id="i-VC2VtcnZKD4ErhtZsswULx">
              Riksdagen ställer sig bakom det som anförs i motionen om att
              stimulera ledarskapsutbildning för framtidens ledare inom vården
              i alla regioner och landsting och tillkännager detta för regeringen.
            </item>
            <item xml:id="i-R8EPxqshS3pxUDubZRBHzg">
              Riksdagen ställer sig bakom det som anförs i motionen om att
              stärka möjligheterna till alternativa driftsformer inom hälso-
              och sjukvården och tillkännager detta för regeringen.
            </item>
            <item xml:id="i-EsSPoMzR4n8F6tHvav4gcb">
              Riksdagen ställer sig bakom det som anförs i motionen om att
              genomföra en nationell primärvårdsreform med fast vårdkontakt
              och samordning av vårdteam och tillkännager detta för regeringen.
            </item>
            <item xml:id="i-RZz8VMb2hvDy98L9UsKP1M">
              Riksdagen ställer sig bakom det som anförs i motionen om att
              införa en samlad nationell definition av primärvårdens uppdrag
              och tillkännager detta för regeringen.
            </item>
            <item xml:id="i-2SC5mSVKrmSjhE8cpt65M2">
              Riksdagen ställer sig bakom det som anförs i motionen om att
              införa ett samordningsansvar i den nära vården för att ge patienter
              en fast vårdkontakt och tillkännager detta för regeringen.
            </item>
            <item xml:id="i-3wCYtUL61gnGpfD9xgXpKK">
              Riksdagen ställer sig bakom det som anförs i motionen om att
              stärka möjligheterna att utveckla digitala verktyg och tjänster
              med neutrala ersättningssystem inom hälso- och sjukvården och
              tillkännager detta för regeringen.
            </item>
            <item xml:id="i-Y132gTS5nf2mB1aHEiQgZp">
              Riksdagen ställer sig bakom det som anförs i motionen om att
              stärka kedjan mellan mödravård, förlossningsvård och eftervård
              och tillkännager detta för regeringen.
            </item>
            <item xml:id="i-76U3qQyeBm4iQjGHDa88X6">
              Riksdagen ställer sig bakom det som anförs i motionen om att
              införa en gemensam samlad definition av högspecialiserad vård
              och dess uppdrag och tillkännager detta för regeringen.
            </item>
            <item xml:id="i-Jqg9CFQVMuNHXywDRAb9Nw">
              Riksdagen ställer sig bakom det som anförs i motionen om att
              öka den nationella styrningen av samt ytterligare koncentrera
              den högspecialiserade vården och tillkännager detta för regeringen.
            </item>
            <item xml:id="i-XYpcVb9rwRyaUUD3GWMHsX">
              Riksdagen ställer sig bakom det som anförs i motionen om att
              valfriheten också bör omfatta specialiserad slutenvård och tillkännager
              detta för regeringen.
            </item>
            <item xml:id="i-UhodHJqLLiyCUPx4mE9k3m">
              Riksdagen ställer sig bakom det som anförs i motionen om att
              lagstiftningen ska stimulera och underlätta för landsting, regioner
              och kommuner att gemensamt resursplanera vård för de mest sjuka
              och tillkännager detta för regeringen.
            </item>
            <item xml:id="i-2JxrJXWqoSvgbfZJUWTiu3">
              Riksdagen ställer sig bakom det som anförs i motionen om att
              införa nationella kvalitetskrav inom hälso- och sjukvården och
              tillkännager detta för regeringen.
            </item>
            <item xml:id="i-9UZxWC8eg76uNhKBdfRdco">
              Riksdagen ställer sig bakom det som anförs i motionen om att
              införa vårdkvalitetskontrakt och tillkännager detta för regeringen.
            </item>
            <item xml:id="i-HALabAaGwhQCXJThC8EEV9">
              Riksdagen ställer sig bakom det som anförs i motionen om att
              i dagens lagstiftning skärpa sanktionerna mot bristande verksamheter
              och tillkännager detta för regeringen.
            </item>
            <item xml:id="i-XpeijLv6xLWwf56wqSyFBi">
              Riksdagen ställer sig bakom det som anförs i motionen om att
              ta fram och genomföra en nationell personal- och kompetensförsörjningsstrategi
              för hälso- och sjukvården och tillkännager detta för regeringen.
            </item>
            <item xml:id="i-2mJHcwenCEGMMdyiVZip4K">
              Riksdagen ställer sig bakom det som anförs i motionen om att
              ta fram och genomföra en nationell strategi för att stärka psykiatrin
              och minska den psykiska ohälsan och tillkännager detta för regeringen.
            </item>
            <item xml:id="i-Dqw6hox95HXFTixsQfQe7P">
              Riksdagen ställer sig bakom det som anförs i motionen om att
              stärka tillsyn och uppföljning av psykiatrin och tillkännager
              detta för regeringen.
            </item>
            <item xml:id="i-958QZM1Y4LdTFHwH1f4PJw">
              Riksdagen ställer sig bakom det som anförs i motionen om att
              ta fram och genomföra en ny uppdaterad nationell cancerstrategi
              och tillkännager detta för regeringen.
            </item>
            <item xml:id="i-MAPJHrKnV1WsNM4H4Lv9RY">
              Riksdagen ställer sig bakom det som anförs i motionen om att
              stärka cancerpatienters rättigheter inom ramen för patientlagen
              (2014:821) och patientsäkerhetslagen (2010:659) och tillkännager
              detta för regeringen.
            </item>
            <item xml:id="i-5TgHTrVQSKh4tx5ysysy8R">
              Riksdagen ställer sig bakom det som anförs i motionen om att
              stärka den nationella samordningen gällande digitaliseringen av
              vård, omsorg och apotek och tillkännager detta för regeringen.
            </item>
            <item xml:id="i-X7J3GBsMWJHhpiQMGWciWS">
              Riksdagen ställer sig bakom det som anförs i motionen om att
              se över möjligheten att installera metalldetektorer på sjukhusens
              akutmottagningar i förbyggande syfte när säkerhetsläget så kräver
              och tillkännager detta för regeringen.
            </item>
            <item xml:id="i-W46Khhpa13zBw95R7xy2vd">
              Riksdagen ställer sig bakom det som anförs i motionen om att
              slopa tillståndsplikten för kameraövervakning vid vårdmottagningar
              och ambulanser och tillkännager detta för regeringen.
            </item>
            <item xml:id="i-Etd5dnwiPiErTw2LKakKvb">
              Riksdagen ställer sig bakom det som anförs i motionen om att
              överväga att ge väktare och vårdpersonal möjlighet att bära kroppskameror
              när säkerhetsläget så kräver, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-ABZNReun8wnaKPBM9qa7C2" type="h1">
            Motivering
          </head>
          <p xml:id="i-K8XcY6t1sgyuqzEztYqPCU">
            Moderaternas utgångspunkt är att alltid sätta människan före
            systemen. Våra värderingar formas av vår syn på människan. Vi
            vill se till hela människan. Våra förslag tar utgångspunkt i att
            de allra flesta människor vill ta ansvar för och forma sina egna
            liv. Vi vet att varje människa har stora förmågor och möjlighet
            att kunna utveckla dessa exempelvis med rätt utbildning och yrkeserfarenhet.
            Ofta växer och utvecklas människor som mest när de dels möter
            nya utmaningar, dels prövas när de ställs inför svåra livssituationer.
            Då behöver man ofta hjälp och stöd av anhöriga, vänner och det
            omgivande samhället.
          </p>
          <p xml:id="i-4tfW6j7NZ7Pusv7NpmcJmW">
            Hälso- och sjukvård i Sverige ska ges till patienten i rätt tid,
            på rätt plats och hålla hög kvalitet. Vården ska vara likvärdig
            för alla patienter oavsett var i landet man bor. Patienten och
            patientsäkerheten ska sättas allra främst. Kontinuitet i kontakter
            ska eftersträvas för att stärka mötet mellan patient och medarbetare
            i vården. Det bidrar till att stärka vårdens kvalitet och patientens
            trygghet.
          </p>
          <p xml:id="i-NmdeToRYwxNmBTzCErnYCq">
            Det finns delar av svensk hälso- och sjukvård som vi kan vara
            stolta över, så som de insatser vårdens medarbetare utför varje
            dag, samtidigt finns det omfattande problem. Sverige har bland
            Europas allra längsta väntetider.
            <ref target="i-4GsBnQyirp2awouTYSZV2B">
              [1]
            </ref>
          </p>
          <p xml:id="i-BaNyWAGoqw6nRPpJ3yHvm9">
            Antalet anställda i hälso- och sjukvården är fler än någonsin
            tidigare. Antalet läkare ökar och Sverige ligger på plats 6 av
            23 undersökta OECD-länder när det gäller antalet läkare. Antalet
            sjuksköterskor ökar också och Sverige har fler sjuksköterskor
            än genomsnittet i OECD.
            <ref target="i-XccL2DcTiYWNa9PZC2jiqu">
              [2]
            </ref>
            <ref target="i-3Zx415X7BsUHFKtYpDQTE5">
              [3]
            </ref>
          </p>
          <p xml:id="i-B6CEu4kjaeA7wzHnWNRyM">
            Vården i Sverige håller samtidigt mycket hög medicinsk kvalitet
            även betraktat ur ett internationellt perspektiv.
            <ref target="i-Kr4SZPSjsqh9pDQ9MfgKZk">
              [4]
            </ref>
            <ref target="i-8Tiv6KdLKhidpp1PbFeWTe">
              [5]
            </ref>
          </p>
          <p xml:id="i-YYGR5i1XCkL4YcZc9zJ8Yz">
            Det är ett begränsat antal patienter som använder betydande delar
            av hälso- och sjukvården. En stor del av vården riktas till personer
            som är multisjuka med flera kroniska sjukdomar. De står för drygt
            hälften av alla läkarbesök på akutmottagningarna och för hälften
            av de samlade sjukvårdskostnaderna. Därtill riktas 80 till 85
            procent av vårdens totala resurser till personer med en eller
            flera kroniska sjukdomar.
            <ref target="i-68K5NKZnS93RbDgFA1e2b7">
              [6]
            </ref>
          </p>
          <p xml:id="i-BLKiB61UoXWVD3hyhZEw1i">
            Den stora möjligheten att skapa mer välfungerande vård handlar
            därmed om det samlade omhändertagandet av de mest sjuka äldre
            som ofta är multisjuka kroniker. Där en fast vårdkontakt är en
            av de viktigaste pusselbitarna. I dag är det många äldre som upplever
            att de faller mellan ”stolar” där varken sjukhusvården, primärvården,
            kommunala hemsjukvården eller äldreomsorgen tar helhetsansvar
            för att den som är sjuk får rätt samlad vård och omsorg.
          </p>
          <p xml:id="i-5Q7SwN1TxbktsVmeVx1tEr">
            Ett av de största hoten mot en fungerande sjukvård och medborgarnas
            hälsa är den eskalerande antibiotikaresistensen. Det finns ingen
            enkel och snabb lösning för att möta detta allvarliga hot. Det
            räcker inte med svenska insatser utan kräver europeiska och globala
            svar. Fortsatt svenskt och framför allt globalt arbete för stram
            och följsam antibiotikaanvändning är en förutsättning för att
            resistensutvecklingen inte snabbt ska bli utom kontroll. Utvecklingen
            av nya antibiotika behöver stimuleras.
          </p>
          <p xml:id="i-26d5p21eooNMHdMMiJoJNb">
            I Sverige fortsätter samtidigt medellivslängden att öka stadigt.
            Den demografiska verkligheten pekar på alltfler äldre som lever
            längre med högre livskvalitet allt längre upp i ålder. Antalet
            människor som blir 85 år och äldre förväntas öka med 130 procent
            under de kommande trettiofem åren.
            <ref target="i-5QXAAV5iGa4CdjqxVqs8kJ">
              [7]
            </ref>
          </p>
          <p xml:id="i-NXYwmtDKJZpD3aRcgsZ8CU">
            Vården blir bättre och utvecklas när det finns en mångfald av
            utförare som utvecklar olika vårdverksamheter. Alla ska kunna
            välja vård utifrån sina förutsättningar och behov. Samtidigt varierar
            förutsättningar avsevärt mellan olika delar av Sverige. Detta
            ska emellertid inte påverka alla patienters rätt att få vård i
            rätt tid av hög kvalitet. Vården måste bli ännu bättre på att
            involvera patienten i sin egen vård.
          </p>
          <p xml:id="i-D4X4amnqBNngYxe7HdVSjD">
            I vårt Sverige ska alla ha tillgång till gemensamt finansierad
            vård och omsorg av hög kvalitet. Vården ska alltid ges efter behov
            och vara likvärdig oavsett var i landet man bor. Den ska därtill
            vara oberoende av patientens betalningsförmåga, kön, härkomst,
            sexuell läggning och religiös tillhörighet.
          </p>
          <head xml:id="i-Y5LGmKPKtFLj97eiAZcpXD" type="h2">
            Nationell hälso- och sjukvårdsagenda
          </head>
          <p xml:id="i-SPdbzR6b7iZNajZMZ5T5Zx">
            Moderaterna prioriterar reformer som alltid sätter patient och
            patientsäkerhet allra främst. Det handlar i grunden om att alltid
            sätta individen före systemen. Sjukvård ska ges i rätt tid, på
            rätt plats och hålla hög kvalitet. Alla ska ha rätt till likvärdig
            vård oavsett var i landet man bor. Kontinuitet i kontakter ska
            eftersträvas för att stärka mötet mellan patient och medarbetare
            i vården.
          </p>
          <p xml:id="i-PSJczh3NurqsVMQLShXVi1">
            Varje enskild vårdprocess ska vara effektiv och ha patienten
            i fokus. Det ska vara enkelt att vara patient, sjukvården ska
            underlätta patientens resa genom sjukvårdens olika delar och även
            stödja såväl patienter som anhöriga. Människor förväntar sig att
            få en sammanhållen vård, till exempel kroniskt sjuka ska ha en
            fast vårdkontakt och sammanhängande vårdkedjor.
          </p>
          <p xml:id="i-RnByWNzBT4C91j8hYgtkfG">
            Vi vill stärka svensk hälso- och sjukvårds kvalitet, korta växande
            vårdköer, medverka till att lösa bemanningsflykten, förbättra
            vårdpersonalens arbetsmiljöer och minska stora och växande regionala
            skillnader. Ingen ska behöva tvivla på att svensk hälso- och sjukvård
            finns där när den behövs och att den håller hög kvalitet.
          </p>
          <p xml:id="i-J7A5gQrqxwNDeBxDVYx3XS">
            I denna motion presenteras Moderaternas nationella hälso- och
            sjukvårdsagenda. En nationell agenda med konkreta reformer. Allra
            högst prioritet på kort sikt läggs vid att köerna i svensk hälso-
            och sjukvård ska halveras för att därefter tas ned till ett minimum.
            Därtill att genomföra en konkret nationell primärvårdsreform.
          </p>
          <head xml:id="i-Tre1NZHsxHjTS4igJtBgsH" type="h2">
            Korta patienternas väntetider – återinför utvecklade kömiljarder
          </head>
          <p xml:id="i-QNVLor3mAJKeceHdehapmG">
            Moderaterna vill återinföra kömiljarden. Dock inte på samma sätt
            som tidigare utan i en förstärkt och utvecklad utformning, genom
            att ta fasta på de lärdomar som kom fram i de utvärderingar som
            gjorts av Socialstyrelsen, Myndigheten för vård- och omsorgs­analys,
            Riksrevisionen samt SKL. För att eliminera risken för undanträngningseffekter
            och rikta reformen mot de områden där köerna idag är det största
            problemet, vill vi bredda kömiljarden.
          </p>
          <p xml:id="i-2ABCNhoWJZDY4wrVzEmKPj">
            En del av kömiljarden ska användas till den somatiska slutenvården
            och precis som tidigare omfatta första besök och operationer inom
            specialistvården. Dessutom vill vi att fler vårdförlopp ska omfattas
            så att risken för undanträngningseffekter inte uppstår. Det handlar
            exempelvis om återbesök. Den exakta utformningen ska tas fram
            tillsammans med professionen.
          </p>
          <p xml:id="i-YCC3eSXo6upKfPdRbNxSwo">
            En del ska riktas till barn- och ungdomspsykiatrin. Den förstärka
            vårdgarantin som ger barn och unga med psykisk ohälsa rätt till
            vård inom 30 dagar återinförs. Vi vill också inkludera den första
            linjens psykiatri för barn och unga så att lättare psykiatriska
            diagnoser kan hanteras där och frigöra resurser för barn med exempelvis
            svår ångest, självmordstankar eller allvarliga ätstörningar. Den
            sista delen av kömiljarden går specifikt till att korta köerna
            inom cancervården.
          </p>
          <p xml:id="i-T8aUstKFV8U1h687yK9ZKE">
            För att utveckla kömiljarden och bland annat rikta den specifikt
            mot köerna i cancervården kommer vi öronmärka särskilda resurser
            som ska fördelas baserat på landstingens eller regionernas väntetider
            till cancerbehandling. Målsättningen är att alla cancerpatienter
            ska få vård inom maximal ledtid för respektive vårdförlopp. Den
            exakta utformningen ska förhandlas med Sveriges Kommuner och Landsting.
          </p>
          <p xml:id="i-xGAXCGfx882zjb75H4B6A">
            Genom satsningen kommer vi för första gången ha en nationell
            vårdgaranti för den som drabbas av cancer. Förslaget innebär att
            ungefär 20 procent av resurserna inom kömiljarden som går till
            den somatiska slutenvården riktas mot cancervården. Cancervårdens
            kostnader utgör idag cirka 10 procent av totalkostnaden för somatisk
            slutenvård.
          </p>
          <p xml:id="i-NZWrv6NoUZKz3JPvEzY7GT">
            Ett exempel när det gäller orimligt långa väntetider inom svensk
            cancervård är rörande urinblåscancer. Antalet patienter år 2017
            som genomgick operation i tid gällande urinblåscancer var noll.
            Noll. Det uppsatta målet är att patienten ska genomgå så kallad
            cystektomi inom 37 dagar. Medianväntetiden var istället över 100
            dagar i riket.
            <ref target="i-CakfYAsn5w9kJPbMGtyobo">
              [8]
            </ref>
          </p>
          <p xml:id="i-S3Jqns6uxhGwDFgXV6NAsY">
            Den utvecklade och breddade kömiljarden ska utformas på ett nytt
            sätt. Den ska vara bredare än tidigare och även innehålla exempelvis
            återbesök och rehabilitering. Den ska innehålla snävare och ambitiösare
            tidsgränser. Den ska vara professionsneutral och riktas mot att
            alla patienter har rätt att få kontakt med primärvården samma
            dag och att en medicinsk bedömning genomförs inom tre dagar i
            primärvården/den nära vården.
          </p>
          <p xml:id="i-BEw2mpXvBat6zCAvkZ1sb3">
            Patienter ska därefter ha rätt till ett första besök och diagnos
            i specialistvården inom 60 dagar, på sikt inom 30 dagar. Behandling/åtgärd/operation
            ska därefter vara genomförd inom 60 dagar. Målen inom vårdgarantin
            ska därför på sikt vara 0-3-30-30. Kömiljarden ska vara mer heltäckande
            och samordnande. Det är centralt att möjliggöra sammanhållna vårdkedjor
            utifrån patientkvalitet, kontinuitet och resurseffektivitet.
          </p>
          <p xml:id="i-9JDz2AgmZrGiUi2bQiJiM">
            De landsting och regioner som lever upp till de beslutade miniminivåerna
            gällande väntetider får ta del av de avsatta resurserna. De landsting
            och regioner som inte lever upp till de beslutade miniminivåerna
            gällande väntetider kan bli föremål för åtgärder inom ramen för
            ett kvalitetskontrakt.
          </p>
          <p xml:id="i-G6ad7Q38KdMcVWN54nF1p7">
            Detta prestationsbaserade statsbidrag ska begränsas i tid och
            omfattning. Det ska fastställas en bortre tidsgräns och utformningen
            av statsbidraget ska underlätta den uppföljning och analys som
            ska utföras. Uppdraget att följa upp, utvärdera, analysera, sammanställa
            och redovisa efterlevnaden av vårdgarantin bör ges till en eller
            flera statliga myndigheter. Redovisning ska ske regelbundet, öppet
            och med så korta tidsintervall som möjligt för att underlätta
            en mer effektiv styrning. Resultaten av kömiljarden och vårdgarantin
            ska redovisas så lättillgängligt och lättförståeligt som möjligt
            för allmänheten att kunna ta del av.
          </p>
          <head xml:id="i-6jXhtuSq6CMQsav7GF4QXT" type="h2">
            Utveckla den nära vården – nationell primärvårdsreform
          </head>
          <p xml:id="i-CPHK3ar5Z4GcxLtHcDtu8s">
            I Sverige står primärvården vid en internationell jämförelse
            för en liten andel av den totala hälso- och sjukvården. Sverige
            använder 17 procent av de samlade resurserna inom vården till
            primärvård. Motsvarande resursfördelning i Norge är 25 procent
            och i Nederländerna uppemot 39 procent.
            <ref target="i-7w2AVH2vEXy2hgJTqXxd36">
              [9]
            </ref>
          </p>
          <p xml:id="i-4cm45nUzujeb8nvmstMB9q">
            De regionala skillnaderna är samtidigt omfattande. De resurser
            som riktas till primärvård varierar med 45 procent mellan det
            landsting/region som satsar mest på primärvård jämfört med det
            som satsar minst. Det är åtta landsting/regioner som lägger 15
            procent eller mindre av de totala resurserna inom hälso- och sjukvården
            på primärvården.
            <ref target="i-5RjMesY5mxQeVMmmuNnMnN">
              [10]
            </ref>
          </p>
          <p xml:id="i-SCBTCxiSXWBfe1k89YNUqR">
            Sverige har i dag en stor obalans inom vården som är mycket sjukhustung.
            Den nära vården med primärvården som bas behöver byggas ut. Det
            innebär att resurser behöver flyttas från sjukhusen till den nära
            vården. Syftet med att stärka primärvården är att den samlade
            nära vården ska vara så bra och tillgänglig att den blir det naturliga
            förstahandsvalet för de allra flesta. På sikt bör en betydligt
            större andel av vårdens samlade resurser i Sverige riktas mot
            den nära vården.
          </p>
          <p xml:id="i-PZc5d7gFS9MEmZMJxGxmEQ">
            Primärvården och den nära vården behöver utvecklas på många olika
            sätt. Gränserna mellan den traditionellt öppna och slutna vården
            måste suddas ut, för att på ett bättre sätt kunna möta den utveckling
            som ständigt sker inom vården exempelvis inom medicinteknik, läkemedel
            med mera.
          </p>
          <p xml:id="i-H87bJyaSQdATdKe1QL6mHK">
            Vården behöver bli mer sammanhållen, ur patientens perspektiv,
            där t ex kroniskt sjuka ska kunna röra sig mellan primärvård och
            specialistsjukvård över tid. Det som krävde specialistsjukvård
            eller sjukhusvård igår kan idag i vissa delar klaras inom primärvården.
            Den utvecklingen kommer att fortsätta. En ständig kunskapsutveckling
            ska uppmuntras där patientens behov sätts före olika vårdnivåer
            och fastlagda begrepp.
          </p>
          <p xml:id="i-2VLB5Gm3yY2uQ5UtZkMfUo">
            De olika förutsättningar som finns i våra olika delar av landet
            behöver tillvaratas på ett bättre sätt. Vården kan och ska kunna
            organiseras på olika sätt, men patienten ska ges en rättvis och
            jämlik vård utifrån ett medicinskt perspektiv.
          </p>
          <p xml:id="i-5d5sRXfaDAHiyHdiF8FfZt">
            Moderaterna vill se en nationell och samlad definition av primärvårdens
            uppdrag. Det finns ett behov av att i lagstiftning precisera primärvårdens
            syfte, för att förtydliga vilken vård och tillgänglighet som ska
            ges inom primärvården. Den nära vården bör kunna ansvara för diagnostik,
            behandling och rehabilitering för de allra flesta patienters vårdbehov
            samt ansvara för akut vård som inte kräver vård på ett sjukhus.
          </p>
          <p xml:id="i-D2jLbdZ578wmdMkovPb1Ua">
            Ett samordningsansvar för patienter bör införas, så att patient
            och anhöriga alltid vet vart man ska vända sig i den nära vården.
            Primärvårdens roll ska bland annat vara att knyta samman vården
            kring patienten. Patienter och anhöriga ska kunna få en fast vårdkontakt
            exempelvis genom läkare eller kontaktsjuksköterska.
          </p>
          <p xml:id="i-QEZRvsFB1R1GtPUDHxFgNr">
            Möjligheterna att själv välja vård ska utvecklas och stärkas.
            Det innebär bland annat fler professionsdrivna vårdcentraler i
            hela landet och ersättningssystem som stödjer effektiva och jämlika
            möjligheter till aktiva vårdval.
          </p>
          <p xml:id="i-Wc8iDY8KpnU5LCb8yeS5EN">
            Modern teknik kan föra vården närmare patienten. Det kan bland
            annat innebära fler digitala möjligheter som bidrar till mer nära
            vård i hela landet. Det kan handla om fler virtuella vårdmöten,
            fler möjligheter till digital information om den egna vården samt
            att digitalt boka besök och få uppföljande information.
          </p>
          <head xml:id="i-GtfAmRE31n6cB5e9AQRz5H" type="h2">
            Trygg och säker förlossningsvård
          </head>
          <p xml:id="i-69167yXnozpJTLxp6qmXCf">
            Att bli förälder och bilda familj ska vara en lycklig och positiv
            del av livet. Ingen ska behöva känna sig otrygg eller osäker inför
            mötet med mödravården eller förlossningsvården. Tyvärr är det
            inte så i dag. Fler nyförlösta måste återinskrivas akut, andelen
            förlossningsskador ökar och en större andel barn mår sämre efter
            förlossningen.
          </p>
          <p xml:id="i-BByHArNvCafeQR73LLX5v2">
            Enligt OECD ligger Sverige högt över snittet när det gäller förlossningsskador.
            Det är även stora regionala skillnader. I Halland återinskrivs
            0,6 procent av andelen mammor akut, i Västernorrland 3,3 procent.
            Under åren 2010–2014 var det fem gånger så vanligt att mammor
            drabbades av förlossningsskador i Jämtland (3,5 procent) än i
            Västernorrland (0,7 procent). Den svenska förlossningsvården ska
            bli bättre.
          </p>
          <p xml:id="i-Q9KCja6aKgV8AHC4EqChZr">
            Dagens vårdkedja mellan mödravård, förlossningsvård och eftervård
            håller många gånger inte ihop. Den behöver stärkas för att kvinnor
            som är gravida och deras partner ska få en fullständig bild av
            vårdförloppet, känna sig trygga och delaktiga i hela processen.
            En viktig del av tryggheten är att så långt det är möjligt själv
            få välja vårdgivare/förlossningsklinik, liksom att det finns tillgänglig
            förlossningsvård inom rimliga reseavstånd från hemmet.
          </p>
          <p xml:id="i-7FbLAvW8wFiVyPdxMExEyu">
            Socialstyrelsen har kartlagt hur vården efter förlossning ser
            ut inom svensk hälso- och sjukvård.
            <ref target="i-tSswRu3h7hGxWAuBGW6Bf">
              [11]
            </ref>
          </p>
          <p xml:id="i-S1D6nGasi9DUrfLZF14YJV">
            Det finns ett nationellt behov av att öka antalet utbildningsplatser
            och förbättra arbetsvillkoren för landets barnmorskor. Genom fler
            utbildningsplatser för barnmorskor kan vi trygga arbetsmiljön
            och säkerställa en tryggare förlossningsvård i hela landet.
          </p>
          <head xml:id="i-6owUufFoPeMF7CR9th2XP1" type="h2">
            Stärk patientsäkerheten – högspecialiserad vård och ökad valfrihet
          </head>
          <p xml:id="i-K161nGRVykVRzw1eF17Y7Y">
            Sverige har i dag sju universitetssjukhus som tillsammans erbjuder
            högspecialiserad vård av medicinsk världsklass.
          </p>
          <p xml:id="i-DypVdd5SNGkHBCBHBhyYZe">
            Högspecialiserad vård är komplex och kräver viss volym och kompetens
            för att kvalitet, patientsäkerhet och kunskapsutveckling ska kunna
            upprätthållas samt för att kunna åstadkomma ett effektivt användande
            av vårdens gemensamma resurser. Kvalitet, patientsäkerhet och
            den kliniska forskningen kan förbättras med ökade volymer av patienter
            per vårdenhet och per team som utför högspecialiserad vård. Det
            kan till exempel handla om viss avancerad cancervård och kirurgiska
            ingrepp.
          </p>
          <p xml:id="i-N6AR5ht937Az4KXoSXDgt7">
            När det gäller till exempel sällan förekommande sjukdomar i form
            av sällsynta diagnoser eller andra medicinska ställningstaganden
            är patienterna få och behovet av samarbete blir därmed extra stort.
          </p>
          <p xml:id="i-FMRxVtdr5aQqSrDZLBJCGA">
            Universitetslandstingen har idag visat på att det går att samarbeta
            mellan varandra i form av den gemensamma Skandionkliniken i Uppsala
            som är en högspecialiserad anläggning för att bota cancer. Universitetssjukhusen
            behöver fördjupa sitt samarbete ytterligare inom fler områden.
            Det gäller exempelvis att säkerhetsställa att patienten får en
            sammanhållen vårdkedja och tillgång till den bästa kunskapen och
            senaste landvinningarna inom diagnostisering och behandling. Det
            kan ske på flera olika sätt, till exempel förstärkt samverkan
            inom och mellan sjukvårdsregionerna och användning av digital
            teknik. Ny teknik river såväl landstings- som landbarriärer för
            användning av djup kunskap inom smala och högspecialiserade diagnoser.
          </p>
          <p xml:id="i-HhCQYGvkK4jMFYjbooZH1h">
            Det behövs också mer nationell styrning av högspecialiserad vård,
            i syfte att ytterligare koncentrera högspecialiserad vård för
            att kunna stärka kvalitet, patientsäkerhet och minska de regionala
            skillnaderna vad gäller kvalitet och väntetider. Till exempel
            inom avancerad cancervård och hjärt- och kärlsjukvård.
          </p>
          <p xml:id="i-XXMbEkpn6e28rRocvdjdLZ">
            Patienter har redan idag möjlighet att välja sin hälsocentral
            och öppen specialiserad vård. Än så länge omfattar inte det så
            kallade fria vårdsökandet den slutna specialiserade vården. Det
            borde vara möjligt även för de som önskar välja specialiserad
            slutenvård att få göra det.
          </p>
          <p xml:id="i-Ty2pbrfhLaAc79a2JZjLBH">
            Högspecialiserad vård har hittills under 2000-talet koncentrerats
            i liten omfattning och staten behöver därför ta ett ökat samordnande
            ansvar. Detta i syfte att till exempel stimulera ökad samverkan
            med andra nordiska länder och med övriga europeiska länder. En
            viktig del i att genomföra denna koncentration är att samtidigt
            ha ett helhetstänkande där konsekvenserna för akutsjukvården i
            hela landet systematiskt följs upp. Det skapar också förutsättningar
            för att få mer vård för varje krona vi använder.
          </p>
          <head xml:id="i-RTzhKiaoSdQw6NghcJzmfW" type="h2">
            Stärk vårdkedjan för de mest sjuka
          </head>
          <p xml:id="i-AKhh5ia614jjACED8ww1Bw">
            De mest sjuka äldre är ofta patienter med skiftande och komplexa
            behov av vård. Detta gäller även multisjuka och kroniskt sjuka
            oavsett ålder. Sveriges sjukhustunga vård är emellertid inte anpassad
            till att ge bästa möjliga vård till dem. Det krävs stor förmåga
            till samarbete mellan landsting/regioner och kommuner för att
            kunna erbjuda den sammanhållna vård och omsorg som behövs för
            de mest sjuka så som till exempel äldre multisjuka kroniker.
          </p>
          <p xml:id="i-KX69YGA9hPuhMn95s1erq3">
            Vården och hela vårdkedjan för de mest sjuka äldre måste prioriteras
            och stärkas. Det är de med en eller flera kroniska sjukdomar,
            ofta äldre personer, som mest behöver vården och som allra tydligast
            har behov av ett samlat omhändertagande och kontinuitet i sina
            vårdkontakter.
          </p>
          <p xml:id="i-3GKuspQxKib5i4iXuHEt21">
            För att vården för de äldre ska kunna fungera bättre krävs sammanhållna
            vårdkedjor, tidig insatt proaktiv vårdplanering, försök med till
            exempel närvårdsplatser, hemtagningsteam, mobila hemvårdsteam
            och ett utökat samarbete med kommunerna som ansvarar för äldreomsorg
            och hemtjänst.
          </p>
          <p xml:id="i-D7PvSWTQMkRGDdqy1MxG9g">
            Lagstiftningen ska stimulera och underlätta för landsting, regioner
            och kommuner gemensamt att resursplanera omsorg och vård gällande
            de mest sjuka äldre. Det handlar om att samordna sjukhusvård,
            närsjukvård, övrig primärvård, mobil hemsjukvård och äldreomsorgens
            insatser så att trygghet skapas för såväl den äldre som dennes
            anhöriga. Det är alltför många äldre som åker mellan bostaden
            och akutsjukvården för att den trygga, nära sjukvården och omsorgen
            inte samarbetar tillräckligt eller är tillräckligt tillgänglig.
            Det är ett ovärdigt och onödigt lidande för många äldre. Det innebär
            att lagstiftning avseende informationsförsörjningen behöver förnyas.
          </p>
          <p xml:id="i-83zEDjh5cZ8Rm3TjD19kRn">
            För att förbättra vården av de mest sjuka äldre bör kommuner
            och regioner jobba med bland annat:
          </p>
          <list style="ul">
            <item xml:id="i-2uY2LmqMpqH5M6B1v8ndRM">
              En fast kontaktperson, exempelvis läkare eller kontaktsjuksköterska
              i primärvården, som kan hjälpa och stödja den enskilde och samordna
              vården – och i dialog med kommunen – till en helhet.
            </item>
            <item xml:id="i-WXuyBLnou96d2cM9T5XfW1">
              Utvecklat vårdval där det ges möjligheter till samlade helhetslösningar
              över landstings- och kommungränser där patienten kan välja multiprofessionella
              vårdteam.
            </item>
            <item xml:id="i-91UcXok8w7UVZxK8C8PgTr">
              Mobil hemsjukvård.
            </item>
          </list>
          <head xml:id="i-KbnBacivztEtLtwZcWTSMN" type="h2">
            Stärk vårdens medarbetare – fler specialistsjuksköterskor och
            allmänläkare
          </head>
          <p xml:id="i-8jqP6UE2AeW2KPUDhVZiVW">
            Det anges ofta att vården befinner sig i en bemanningskris. Detta
            beror dels på brist på tillgång till kompetens dels på felaktigt
            resursutnyttjande. Det råder brist på bland annat specialistsjuksköterskor,
            patologer och biomedicinska analytiker. Inom tio år kan det komma
            att saknas över 11 000 specialistsjuksköterskor.
            <ref target="i-5yBxdmHbu7sCpmd7sKgeGm">
              [12]
            </ref>
            <ref target="i-PvS1uWE7v6ujoWqfcZP6Fn">
              [13]
            </ref>
          </p>
          <p xml:id="i-SfaUbnMYapieuULAYcWyeT">
            Vårdens samlade arbetssätt står samtidigt inför stora förändringar.
            Den medicinska utvecklingen av mer kraftfulla läkemedel och den
            digitala utvecklingen kommer att leda till nya möjligheter och
            förmåga att ge avancerad och mer individanpassad vård, ibland
            på distans. Detta kommer medföra nya krav på kunskaper och kompetenser
            hos vårdens medarbetare. Modern teknik ger direkt beslutsstöd
            och kommer att bidra till effektivare och mer patientsäker vård.
          </p>
          <p xml:id="i-R4PfuY9MEvGDbdd5PdViSp">
            För att vända utvecklingen krävs det att vården – i synnerhet
            den offentligt drivna där bristerna ofta upplevs vara störst –
            blir en mer attraktiv arbetsplats. Då krävs det tydliga signaler
            att det ska löna sig bättre att utbilda och vidareutbilda sig.
            Det ska finnas tydliga möjligheter att kunna göra karriär och
            se en utveckling gällande ansvar och befogenheter.
          </p>
          <p xml:id="i-RZCtMbyvKSjJXREqr3v1Yb">
            Det kommer också krävas att vårdens medarbetare får ett utökat
            inflytande, kortare beslutsvägar och förbättrade arbetsvillkor
            och arbetsmiljöer. I dygnet-runt-verksamheten på sjukhusen är
            schemaläggning kontra ledigheter en stor fråga som kan kräva olika
            lösningar och lite större frihet att välja.
          </p>
          <p xml:id="i-8DJbEhpzbp8uUbm3zQYkCD">
            Det krävs en nationell kompetens- och personalförsörjningsstrategi
            som kan vägleda landsting och regioners eget arbete. Den bör innehålla
            åtgärder som stärker vårdens medarbetare, till exempel:
          </p>
          <list style="ul">
            <item xml:id="i-La5dorDsRAe5b25qpSotWo">
              ”Första linjens” ledarskap: Ge ansvar, befogenheter och resurser
              till medarbetare och chefer som varje dag möter patienterna.
            </item>
            <item xml:id="i-JDCJrWRSdRGEf6ygZfDfBD">
              Utbilda fler specialistsjuksköterskor, allmänläkare och biomedicinska
              analytiker.
            </item>
            <item xml:id="i-2oAdkFiSk7YANw5kJBH4TW">
              En ny sjuksköterskeutbildning: Den ska utgöra en helhet där basen
              för bra specialistutbildning läggs via en väl utformad och anpassad
              grundutbildning som gör blivande sjuksköterskor redo för såväl
              sjukvårdens yrken som den kommunala omsorgens.
            </item>
            <item xml:id="i-LHZ7Ugbhmqr4v4w29NNgVe">
              Längre arbetsliv: Gör det enklare för den som vill och orkar
              fortsätta att arbeta inom vården efter 67 års ålder.
            </item>
          </list>
          <head xml:id="i-3vwndaovZ8dReFhoBAGyKu" type="h2">
            Skärp straffen gällande hot och våld mot vårdpersonal
          </head>
          <p xml:id="i-Tkc1N2oRnrp5ND21qQiwmy">
            Den bristande respekt och hot och våld som förekommer mot medarbetare
            inom svensk hälso- och sjukvård är totalt oacceptabelt. Vårdpersonalen
            måste ha ett ordentligt skydd. Vårdens medarbetare ska kunna känna
            sig säkra och trygga på jobbet. Detta gäller även den prehospitala
            vårdens anställda. Det är helt grundläggande. Alltför många inom
            vården har känt sig utsatta för hot och våld av händelser relaterade
            till deras yrkesutövning de senaste åren.
          </p>
          <p xml:id="i-6UoSYkFq3tjKJnrCoCECri">
            Detta är dessutom ett växande samhällsproblem, när gängkriminaliteten
            flyttar in på akutmottagningar med hot, våld och trakasserier
            och ambulanser möts med stenkastning och hot under utryckning
            när liv ska räddas och människor vårdas. Därför ska straffen skärpas
            för våld och hot som riktas mot dem på grund av deras arbetsuppgifter.
          </p>
          <p xml:id="i-GzqUNoiKPopbmfs7Gf2anV">
            Hoten inträffar exempelvis i samband med att det förekommit grov
            våldsbrottslighet där ett eller flera offer transporteras till
            ett sjukhus akutmottagning. Där fortsätter oroligheterna och såväl
            anställda som andra patienter blir extra utsatta. De allra vanligaste
            formerna av hot och våld uppstår emellertid när någon är missnöjd
            med sin egen eller en anhörigs behandling och bemötande inom vården.
          </p>
          <p xml:id="i-7zYpvNWWAemKJ6yzX2bToW">
            Detta är emellertid tyvärr inte något nytt. Den kraftiga ökning
            av hot och våld inom vården som skedde redan under 1990-talet
            har stannat kvar på en hög nivå alltsedan dess. Det förekommer
            dock betydande variationer beroende på vald studie hur vanlig
            denna utsatthet av hot och våld är inom vården. Studier visar
            allt från att en av tio till sex av tio inom vårdpersonalen varit
            utsatta för hot eller våld det senaste året.
            <ref target="i-PgFHvAMweddbULPxfczTAQ">
              [14]
            </ref>
          </p>
          <p xml:id="i-N1HsGZykffg9oZvgMS3Vvu">
            Hot och våld mot vårdpersonal är aldrig acceptabelt. Därtill
            riskerar dessa oacceptabla beteenden att leda till att vården
            får ännu svårare att behålla och rekrytera medarbetare. Hot och
            våld medför allvarliga konsekvenser såväl för den drabbade som
            för hela arbetsplatsen.
          </p>
          <p xml:id="i-5qbnWv391PmGuncCFa48vf">
            Inför en särskild straffskärpningsgrund som innebär att alla
            brott som innefattar ett angrepp mot viktiga samhällsfunktioner
            ska leda till skärpta straff. Vi vill skärpa straffen för hot
            och våld mot hälso- och sjukvårdspersonal. Våld och hot om våld
            mot vårdpersonal är attacker mot livsviktiga samhällsfunktioner.
            Anställda inom vården ska aldrig behöva acceptera att hot, trakasserier
            och våld blir en del av deras vardagliga arbetsmiljö.
          </p>
          <p xml:id="i-GWvA7r4DH9o3pk1hmZVFCZ">
            De allra vanligaste formerna av hot och våld uppstår när någon
            person är missnöjd med sin egen eller en anhörigs behandling och
            bemötande inom vården. Det är tyvärr uppenbart att sjukhusens
            akutmottagningar och andra delar av vården behöver övervakas –
            för patienters, anhörigas och vårdens medarbetares säkerhet. Detta
            gäller även ambulanser som styrs på distans av larm- och ledningscentral
            för att bevaka olycksplatser och öka tryggheten för vårdens medarbetare
            i ambulanssjukvården.
          </p>
          <p xml:id="i-Uy3Xy2NMpxgKNmfU9DTBHZ">
            Lagstiftning och regelverk bör ses över för att kunna tillåta
            respektive underlätta möjligheter att installera metalldetektorer
            på sjukhus och andra vårdinrättningar där så bedöms nödvändigt.
            Därtill när det handlar om att slopa tillståndsplikt för kameraövervakning
            och möjlighet att bära kroppskameror.
          </p>
          <head xml:id="i-AfuNCnv7EASFDZzt3diZ9A" type="h2">
            Prioritera barns och ungas psykiska hälsa
          </head>
          <p xml:id="i-MWfSibHSSg3qGq5nJQF2rs">
            Den psykiska ohälsan är omfattande i Sverige. Ungefär mellan
            800 000 och 1 000 000 svenskar i arbetsför ålder har någon form
            av psykisk ohälsa. Kvinnor löper högre risk än män att drabbas
            av psykisk ohälsa. Den psykiska ohälsan bland unga i åldern 16
            till 24 år har tredubblats under de senaste tjugo åren.
            <ref target="i-5QBg5FqkaDcjDMV1RqMmk5">
              [15]
            </ref>
          </p>
          <p xml:id="i-VHVTHKmoxJGDQCYbogGUJW">
            Psykiatrin är utsatt för stor press. Det är svårt att rekrytera
            erfarna psykologer och bristen på medarbetare förväntas fortsätta
            att öka. Andra stora utmaningar handlar om otillräckliga system
            för kvalitetsutveckling, bristande samarbete mellan psykiatrin
            och övrig vård.
            <ref target="i-MT3m8CT92pkMcajpP88Bu">
              [16]
            </ref>
          </p>
          <p xml:id="i-CtZus67ZAcHqzkBnXozqYL">
            Det finns fortfarande oklarheter gällande vem som bär vilket
            ansvar för att stödja och hjälpa barn och unga med psykisk ohälsa.
            Uppföljning saknas och det råder betydande skillnader vad gäller
            kvalitet och tillgänglighet. Stärk mångfalden av aktörer och valfriheten
            inom psykiatrin och beroendevården.
          </p>
          <p xml:id="i-4QvNqAT4rvD9Ey473D16FK">
            En uppföljning av tillgängligheten avseende satsningar på barn
            och ungas psykiska hälsa och utfall av vårdgarantin inom psykiatrin
            visar på omfattande utmaningar. Det handlar bland annat om att
            skillnaderna är stora mellan olika landsting och regioner. I vissa
            landsting får nära nog nio av tio patienter en första bedömning
            inom vårdgarantins gräns. I andra landsting får färre än fyra
            av tio barn och unga motsvarande.
            <ref target="i-JvTtmNtwLRxSH2wHoX8okZ">
              [17]
            </ref>
          </p>
          <p xml:id="i-CW9shSymwbGW6C1PrDL9Ca">
            Det krävs en nationell strategi för att stärka psykiatrin och
            minska den psykiska ohälsan. Den bör innehålla bland annat följande
            åtgärder:
          </p>
          <list style="ul">
            <item xml:id="i-MaSoFVUKwGiDTRsaDZHZuz">
              Hälsofrämjande och sjukdomsförebyggande insatser.
            </item>
            <item xml:id="i-MswRo37BBDZbwTTEEAXjfo">
              Återupprätta det medicinska ledningsansvaret inom psykiatrin.
            </item>
            <item xml:id="i-15fRgjs5LLzcSLcYx16gJ5">
              Återinföra den förstärkta vårdgarantin för barn och unga inom
              psykiatrin.
            </item>
            <item xml:id="i-CHX96FA8LA2pn6c8BfDukH">
              Förbättra förutsättningarna för mer samarbete mellan psykiatrin
              och den övriga somatiska vården, skolhälsovården, missbruksvården
              och socialtjänsten.
            </item>
            <item xml:id="i-HthPhsNrJcLT6gdGE3vjXK">
              Stärk den evidensbaserade behandlingen inom psykiatrin kopplat
              till missbruksvården.
            </item>
            <item xml:id="i-DxEX8XQosDyckhCEQaYN9N">
              Mer klinisk forskning inom psykiatrin.
            </item>
            <item xml:id="i-LzgcddkfzZszjA1qZPrPrk">
              Stärka kontinuiteten inom psykiatrin. De flesta patienter upplever
              ökad trygghet och kvalitet i sin vård om det finns en regelbundenhet
              i vem man som patient får träffa inom psykiatrin.
            </item>
            <item xml:id="i-AtqSXqKwu9kVP3qN17Dc3S">
              Stimulera till ett ökat samarbete mellan psykiatrin och de ideella
              sektorerna såsom idrottsföreningar och kultursektorn.
            </item>
            <item xml:id="i-FgDZZQjjQ8JU3AUGAwmGxT">
              Även uppföljningen och tillsynen av psykiatrin behöver stärkas.
              Socialstyrelsen respektive Myndigheten för vård- och omsorgsanalys
              ska genomföra uppföljning och analys av psykiatrins resultat i
              form av kvalitet och väntetider.
            </item>
          </list>
          <head xml:id="i-Y9HgU4buhUAEeaTgwidgYV" type="h2">
            Ny uppdaterad nationell cancerstrategi
          </head>
          <p xml:id="i-RvVLJqbzLJe1HX2XyZLka3">
            En av tre svenskar kommer någon gång i livet att drabbas av cancer.
            Cancer är den vanligaste allvarliga sjukdomen i Sverige. Var tionde
            minut får en människa i Sverige ett besked om diagnosen cancer.
            Över en halv miljon svenskar är just nu drabbade av cancer. Det
            är den näst vanligaste dödsorsaken. Lungcancer, prostatacancer,
            tjocktarmscancer, bukspottkörtelcancer och bröstcancer är de former
            av cancer som tar flest liv i Sverige.
            <ref target="i-KFSXNkUMnw3Wszh2moM776">
              [18]
            </ref>
          </p>
          <p xml:id="i-QctSkPQtXeuDCNMtuSumEW">
            År 2040 beräknas över 600 000 personer i Sverige leva med cancer.
            Antalet människor som lever med kronisk cancer ökar därmed stadigt
            och det beror på förbättrade medicinska möjligheter att hjälpa
            fler patienter att överleva cancersjukdomar.
            <ref target="i-BtwS1KeGZMpsjaUT5DFErh">
              [19]
            </ref>
            <ref target="i-8tv5Xf6fyfFTEngLE3XXGQ">
              [20]
            </ref>
          </p>
          <p xml:id="i-JHfwt7k8Yx9onjreLxiuBP">
            Detta ställer krav på att den nationella cancerstrategin uppgraderas.
            Om inte det sker riskerar det förändringsarbete som påbörjats
            att tappa kraft och på sikt gå förlorat. En uppgraderad nationell
            strategi behöver utvecklas för att kunna stödja bland annat framväxten
            av nya kraftfullare läkemedel och ytterligare forskning som kan
            bidra till att fler människors liv kan räddas när de drabbas av
            cancer.
          </p>
          <p xml:id="i-PUreLQzab6zQxmbxWdZdom">
            För att ta tag i de långa väntetiderna är det hög tid att ta
            fram en ny uppdaterad nationell cancerstrategi. Det är elva år
            sedan alliansregeringen beslutade att tillsätta en särskild utredare
            med uppdrag att ta fram en nationell cancerstrategi. Mycket behöver
            fortfarande åstadkommas för att Sverige ska ha en kvalitetssäkrad
            och jämlik cancervård utan långa väntetider.
          </p>
          <p xml:id="i-2bZGpAukRC7PDpPvrvPAS8">
            Moderaterna ser fem områden där behovet av nationell samordning
            är extra stort: Kortare väntetider och ökad tillgänglighet. Kompetens-
            och personalförsörjning. Vårdkvalitet och medicinsk utveckling.
            Psykosocialt stöd till barn som fått cancer och deras anhöriga,
            samt cancerscreening.
          </p>
          <p xml:id="i-bTbVYPZhn6gYhTUXHGjKZ">
            Vi vill införa en nationell samordning och strategi av långsiktig
            planering för att säkerställa kompetens- och personalförsörjningen
            till cancervården.
          </p>
          <p xml:id="i-A6E1ZcYQTiuHusBZsj1CXx">
            Då allt fler människor idag överlever sin cancersjukdom kommer
            även fler att leva med kronisk cancer. Därför bör en utbyggd primärvård
            få i uppdrag att till viss del ansvara för kroniskt sjuka cancerpatienter,
            i de fall det är möjligt. Det är av stor vikt att alla som är
            kroniskt sjuka i cancer får en fast vårdkontakt. Vi vill dessutom
            säkerställa att vårdprogrammet för cancerrehabilitering verkligen
            implementeras av alla landsting och regioner.
          </p>
          <p xml:id="i-WMRzXFGcji19rCaBVReUwF">
            Vi vill att barn som insjuknar i cancer ska få vara barn och
            få leva sina vanliga liv, i den mån det går, såväl under sjukdomen
            som efter. Psykosocialt stöd till både patienter och närstående
            är mycket viktigt för att åstadkomma detta. Vi avsätter och prioriterar
            resurser för att säkra tillgången till psykologer och kuratorer
            på de sex barncancercentrum som finns idag.
          </p>
          <p xml:id="i-FToHRjosXRw1yqtyB1qhJN">
            En ny nationell samlad cancerstrategi bör innehålla följande:
          </p>
          <list style="ul">
            <item xml:id="i-8d1d5NJmSZWjdDubu9CSMf">
              Tydliga mätbara kvalitetsresultat, där fokus ska vara på medicinska
              resultat, väntetider, det samlade patientbemötandet och patientnöjdhet.
            </item>
            <item xml:id="i-Bts66u9qumuJdG3mjHsZ9S">
              Förslag på metodiska kvalitetsförbättringar inom cancervården,
              bland annat kortare väntetider, förbättringar av kvalitet och
              patientsäkerhet genom ytterligare koncentration av högspecialiserad
              cancervård samt digitaliserade vårdkedjor.
            </item>
            <item xml:id="i-22KbYB6RYn5u5c6mZ3RWeL">
              En långsiktigt hållbar personal- och kompetensförsörjning inom
              cancervården.
            </item>
            <item xml:id="i-EhAUgxVpMzMriV3gdHDw2W">
              Förslag på metoder för ett mer samlat helhetsansvar för patienter
              med kronisk cancer med en samlande kontaktväg in för patienten.
            </item>
            <item xml:id="i-U8PgfmJfanzhJKSR78La7a">
              Förslag på hur nya behandlingsformer i cancervården som till
              exempel ny medicinteknik och nya målstyrda läkemedel ska nå cancerpatienter
              snabbare. Därför vill vi att rehabilitering under och efter cancerbehandlingar
              ska ingå i de standardiserade vårdförloppen.
            </item>
            <item xml:id="i-GTkgmQ7dTC6DeFrRC42TxP">
              Förslag på hur eftervård och rehabilitering kan förbättras. Patienten
              behöver en tydlig uppföljning och information efter behandling.
              Behandlingsrelaterade skador kan kräva rehabilitering, andra åtgärder
              och stöd för en så god livskvalitet som möjligt.
            </item>
            <item xml:id="i-NtwAtaQ6rUnCtXZ6WweDqR">
              Kunskapsspridning till bl.a. kommuner om behandlingsrelaterad
              påverkan i t. ex. skolarbete på barn som behandlats för cancer.
            </item>
          </list>
          <p xml:id="i-NZBzbQfuW1KPbo64qtVawq">
            Cancerpatienters rättigheter behöver dessutom skärpas inom patientlagen
            och patientsäkerhetslagen. Det handlar till exempel om att alla
            cancerpatienter ska få välja slutenvård, skärpta krav på och uppföljning
            av att patientlagen verkligen införs överallt i hälso- och sjukvården
            samt förbättringar vad gäller informationen om patienternas rättigheter.
            Hittills har genomslaget varit svagt gällande genomförande av
            patientlagen.
            <ref target="i-4ZkeELeTLaKGC3Q7PwZdzm">
              [21]
            </ref>
          </p>
          <head xml:id="i-G4c8CiA66jS8Q3TQXQZVLz" type="h2">
            Stimulera och samordna digitalisering av vården
          </head>
          <p xml:id="i-7XbLgLj6pegf7aaWefxTvh">
            Sverige ligger inte i framkant när det gäller att använda de
            digitala möjligheterna inom vården. Det borde vi göra, med tanke
            på att Sverige är i framkant av användning av digital teknik i
            andra samhällssektorer. En av de främsta utmaningarna handlar
            därför om att möjliggöra mer av ett metodiskt, samordnat och strukturerat
            användande av digital teknik och modern informationshantering
            i vården.
          </p>
          <p xml:id="i-UiptiPxBamm5Ck464Fbjro">
            Dagens patienter har stora förväntningar gällande service, tillgänglighet
            och information om sin vårdprocess. Primärvården är hjärtat i
            sjukvården och måste vara lättillgänglig också digitalt. Patientens
            ingång i vården ska göras effektivare genom digital kontakt och
            valmöjligheterna stärkas genom bättre tillgång till öppna jämförelser.
          </p>
          <p xml:id="i-7AbmTV4HYdb2hmN1EksERK">
            Det bör vara möjligt att kunna boka och avboka tider digitalt,
            och likt ett Facetime-samtal kunna koppla upp sig för att få en
            preliminär diagnos/bedömning kring enklare problem och vid uppföljning.
            Då kan du som patient få en effektivare hjälp och direkt bli hänvisad
            till rätt vårdnivå. Det är lättare och snabbare för patienten,
            långa resor kan undvikas och leder också till att färre sjuka
            måste sitta i väntrum.
          </p>
          <p xml:id="i-ThbdG7xWg41bVT8H6rmf45">
            För att bättre möjliggöra för detta behöver dagens lagstiftning
            ses över: Personlig integritet måste vägas mot öppenhet gällande
            nödvändig information som förbättrar patientens vård och stärker
            patientsäkerheten. Möjligheten för vårdgivare att få tillgång
            till digital information bör underlättas.
          </p>
          <p xml:id="i-TGzmdk4QjUEabQMzzT45mA">
            Det finns redan förväntningar hos vissa att kunna skriva i sin
            egen journal och lämna egna uppmätta värden om blodtryck och EKG
            och annat som kan skickas in digitalt. Kan material som är känsligt
            för den enskildes integritet hanteras via banker så ska det också
            kunna fungera så inom vården.
          </p>
          <p xml:id="i-2ic8rPB4V4bq5U2FSrtH3x">
            Om patienten kan använda sin egen dator, smarta telefon eller
            läsplatta i kontakter med vården kan användningen av tid och resurser
            effektiviseras för såväl vården som patienterna. Ju mer uppdaterad
            information som finns tillgänglig desto bättre. Det bör vara lika
            lätt att digitalt se det aktuella kösituationen i vårdens verksamheter
            som att hitta öppettiderna i klädbutiken eller boka bilbesiktning,
            och enkelt att samlat ha sin dialog med vården i princip dygnet
            runt genom integrerade e-tjänster.
          </p>
          <p xml:id="i-3qYiTkyDN8AWrRTRJQ2fXZ">
            Ytterligare en stor utmaning är att uppgifter om patienters läkemedel
            är utspridda på många olika informationskällor i olika delar av
            vården samt i de register över recept och uthämtade läkemedel
            som förs av E-hälsomyndigheten. Det behövs därför en nationell
            samlad läkemedelslista för att stärka patientsäkerheten i vården.
            En nationell läkemedelslista ska kunna länkas samman med journalsystemen.
          </p>
          <p xml:id="i-4enu4KhRza3C8HbFWqmLCM">
            Slutsatsen är tydlig i genomförda utredningar att det finns ett
            växande behov av mer nationell samordning gällande digitalisering.
            <ref target="i-UaAKvHbZ41ikVgwZFYtVBE">
              [22]
            </ref>
          </p>
          <head xml:id="i-JAmknzD2EamMcRqGv6Wmv9" type="h2">
            Styr vården med kvalitet – tillsyn, generell tillståndsplikt
            och uppföljning
          </head>
          <p xml:id="i-U3sWD1awYP22Ufjw8tssnN">
            Det finns ett tydligt behov av mer nationell tillsyn och uppföljning.
            Det ska vara ordning och reda i välfärden. En generell tillståndsplikt
            kombinerad med ägarprövning och ledningsprövning är centrala delar
            i arbetet att stärka och säkra kvalitet i alla delar av hälso-
            och sjukvården. Detta står inte i motsättning till att minska
            detaljstyrning och öka inslagen av tillit till vårdens professioner.
          </p>
          <p xml:id="i-Gat4ZS653ePbjMoqqSDS3C">
            Kvalitetsuppföljning är en viktig del av själva kvalitetsutmaningen.
            Uppföljning, utvärdering, tillsyn och analys ska alltid ingå som
            redskap i styrning av vård och omsorg så att samlad kunskap finns
            om resultat och måluppfyllelse. Hur resultaten uppnås är också
            en viktig del i uppföljningen av kvalitet.
          </p>
          <p xml:id="i-PfG4Ur9JbgyYmLCt8XekM5">
            Nationella kvalitetsregister är en viktig åtgärd som syftar till
            att få fram ännu tydligare samlade data för bättre resultat i
            vården. Det handlar exempelvis om en ständig utveckling av kvalitetsindikatorer,
            register, öppna jämförelser i vård och omsorg samt brukarundersökningar.
            Alla patienter och anhöriga ska få ta del av mer öppna redovisningar
            av såväl uppnådd kvalitet som rådande tillgänglighet till vård.
          </p>
          <head xml:id="i-AYiBbZUs8yQvLPsFypfTKe" type="h2">
            Kvalitetskontrakt i vården
          </head>
          <p xml:id="i-A6khonDEyFSrj6QNvPgeAN">
            Alla patienter ska kunna känna trygghet i att vården som erbjuds
            håller den kvalitet som behövs och att den är patientsäker, oavsett
            utförare liksom att den är tillgänglig för den som behöver sjukvård.
            Vården ska alltid sätta människan i centrum och sträva efter att
            skapa bästa möjliga livskvalitet för varje patient.
          </p>
          <p xml:id="i-G21DhxnpfuhvMrLMyPA7TN">
            I syfte att kunna säkra patientens trygghet behöver vårdens kvalitet,
            tillgänglighet och kontinuitet vara i fokus. Detta kräver i bland
            annat att frekvent mätning genomförs av kvalitet i form av medicinska
            resultat, väntetider och patientnöjdhet. Det är viktigt att mäta
            och följa upp vårdens resultat, produktivitet och förmåga att
            kunna införa och använda de mest effektiva diagnostikerna och
            medicinska behandlingsmetoderna.
          </p>
          <p xml:id="i-Dt5BMGuJC4ecS7GwVqe1W1">
            Det avgörande är att vården utgår från patienten och dennes behov.
            Att varje patient ges den individuella vård som har störst förutsättningar
            att nå bästa möjliga resultat. Så ser det inte ut i dag överallt
            i Sverige. För att ytterligare sträva efter att kunna säkerställa
            att alla ges bästa möjliga vård, oavsett bostadsort, vill vi införa
            vårdkvalitetskontrakt.
          </p>
          <p xml:id="i-Nz3Tywi8yQE5eptTAHoQso">
            Nationella kvalitetskrav ska införas för att säkerställa vårdens
            kvalitet och resultat så att alla patienter ges den vård, i rätt
            tid och av hög kvalitet, som de har rätt att få. Kvalitetskontrakt
            ska tecknas mellan huvudmän och det landsting/den region som berörs,
            avseende den utförare/vårdenhet som inte når de fastställda nationella
            kvalitetskraven. Att inte nå upp till kraven innebär att den utförda
            vården bedömts hålla otillräcklig eller undermålig kvalitet.
          </p>
          <p xml:id="i-XiDd6snRXVyFqydPVfgTHL">
            Kvalitetskontrakt ska vara obligatoriska, men det behöver utredas
            närmare hur landstingens/regionernas tillsyn i samverkan med statlig
            myndighet ska gå till. Kvalitetskontrakten ska innehålla krav
            på åtgärder som forskning och beprövad erfarenhet har visat kan
            möta de ställda nationella kvalitetskraven. På detta sätt skapas
            en likvärdig rutin över hela landet för kvalitetsuppföljning.
          </p>
          <p xml:id="i-LgPoJswop3vNhW3HserY7c">
            Kvalitetskontrakt gäller både offentliga och fristående huvudmän.
            Kontrakten avser att säkerställa en god och säker sjukvård hos
            alla vårdgivare och syftar även till ständig kvalitetsförbättring
            i verksamheterna. I de fall patienters hälsa kan riskeras är kvalitetskontrakt
            inte aktuellt. Då inträder sanktioner enligt dagens lagstiftning.
            När en verksamhet brister, men bristerna går att åtgärda utan
            risk för patienters hälsa ska kvalitetskontrakt tecknas. Åtgärdas
            inte bristerna inträder sanktioner enligt dagens lagstiftning.
            Nya sanktioner kan bli aktuella för att säkerställa att brister
            åtgärdas.
          </p>
          <head xml:id="i-QFGL7RsyVSUiv8trtbAaKN" type="h2">
            Ledning, styrning och organisation – ska prioritera patient och
            patientsäkerhet
          </head>
          <p xml:id="i-KcWiZbbLF5rdk7ephk3cpA">
            Den samlade bedömningen av svensk hälso- och sjukvård är att
            många av problemen handlar om att vårdens resurser inte används
            tillräckligt effektivt. Samtidigt går det naturligtvis inte att
            utesluta att mer resurser kan komma att krävas för att möta ett
            ökat vårdbehov hos en växande och allt äldre befolkning, dessutom
            innebär de senaste årens flyktingkris fortsatt stor belastning
            för hela vården. Samtidigt. Moderaternas utgångspunkt är att alltid
            försöka förbättra användningen av skattebetalarnas pengar innan
            nya resurser förs till.
          </p>
          <p xml:id="i-U2MJ3JhjGz8XcKXG5tzVGp">
            Det finns behov av strukturella förändringar av svensk hälso-
            och sjukvård, bland annat behöver primärvården förstärkas så att
            fler patienter kan få hjälp i den nära vården istället för att
            söka sig till sjukhusens akutmottagningar. Det handlar också om
            att koncentrera den mest krävande och specialiserade vården till
            färre platser för att säkerställa hög patientsäkerhet och kvalitet.
            Samtidigt kan hälso- och sjukvårdens resurser också användas mer
            effektivt om det lokala ledarskapet fungerar och organisationerna
            bättre anpassas till de behov som finns.
          </p>
          <head xml:id="i-QkecL4DzbUhBegZ9G6Rgm5" type="h2">
            Valfrihet och mångfald
          </head>
          <p xml:id="i-FnTD3KAxfNiMnoZpRrCbGQ">
            Valfrihet och mångfald inom vården innebär att olika vårdmodeller,
            organisationsformer samt olika vård- och behandlingsformer prövas.
            Alternativen driver på kvalitetsarbetet och innovationen. Skickligt
            ledarskap inom fristående verksamheter kan vara en föregångsmodell
            för hur verksamheter kan förbättras även inom den offentligt drivna
            vården. Det innebär emellertid inte att den offentliga verksamheten
            inte ska ta sitt ansvar att driva på utvecklingen. Tvärtom ska
            skickligt ledarskap inom vården uppmuntras och eftersträvas.
          </p>
          <head xml:id="i-VRhhPdYgEuDUTYzyDgDiRA" type="h2">
            Bra ledarskap skapar god vård
          </head>
          <p xml:id="i-Qba3NMDBw7dkManfTQxwUN">
            Kvalitet i all välfärdsverksamhet handlar ytterst om medarbetarna.
            Utan skickliga och kompetenta medarbetare, som ges utrymme att
            utöva sitt yrke med tillit och självbestämmande, kommer verksamheterna
            inte att fungera. Därför är det avgörande att det lokala ledarskapet
            säkerställer tydliga mål, uppföljning, goda arbetsvillkor och
            är en attraktiv arbetsgivare.
          </p>
          <p xml:id="i-Dqq7XTKfpFtMwzHSyii1XA">
            Ett bra ledarskap definieras av flera olika kvaliteter. Det handlar
            om att sätta tydliga mål med uppföljning och åtgärder när avvikelser
            befaras. Men det handlar också om att skapa en kultur som bejakar
            öppna och transparenta beslutsprocesser med tydlig ansvarsfördelning.
          </p>
          <p xml:id="i-7FjsxFsFJYKqjVSLMQGGE3">
            Medarbetare ska känna tillit och att de kan utföra sitt yrke
            självständigt. Chefer och ledare behöver uppmuntra och hitta former
            för att ifrågasätta nuvarande arbetssätt och processer till förmån
            för nya som förbättrar och utvecklar verksamheten med fokus på
            patientnytta. Kreativiteten ska vara stor utan att patientsäkerheten
            riskeras. Ledare som lyckas få medarbetare att känna engagemang
            och vilja att dra i samma riktning för att förbättra verksamheten
            är avgörande för god kvalitet.
          </p>
          <p xml:id="i-N8PAPihsGa4BeohuWGRvEr">
            Gott ledarskap handlar också om att balansera olika målkonflikter
            och skapa tydliga strukturer för hur sådana konflikter ska hanteras.
            Det handlar om lyhördhet, men också om att fatta beslut och att
            sedan kommunicera de besluten på ett tydligt sätt. Verksamhetens
            mål måste vara begripliga för medarbetarna.
          </p>
          <p xml:id="i-MkSqeREsf6AgyHjA4b6MYx">
            Gott ledarskap kommer inte av sig själv. Det behövs träning,
            vidareutbildning och en plan för utveckling. Det finns exempel
            på vårdenheter med i princip samma förutsättningar, men med helt
            olika utfall på grund av olika ledarskap. Slutsatsen är att gott
            ledarskap är bland det mest effektiva både för att uppnå goda
            resultat och samtidigt vara kostnadseffektiv.
          </p>
          <head xml:id="i-D6nAAFvwxug3gtikX8cELX" type="h2">
            Minskad byråkrati och administration
          </head>
          <p xml:id="i-XJrfub5D1xa1qYJHefv6ff">
            Hälso- och sjukvården är alldeles för detaljreglerad, av såväl
            landstingen som beställare, som av staten och dess olika kontrollerande
            myndigheter. Ibland är det motiverat av medicinska skäl – för
            att garantera och säkerställa kvalitet – men ibland är det politikers,
            tjänstemäns och administratörers detaljstyrning av patientens
            vård som är orsaken.
          </p>
          <p xml:id="i-B2fEe8z2KWTdium55j8LrS">
            Moderaternas uppgift är att begränsa detaljstyrning till förmån
            för att vårdgivarna med den medicinska professionen och patientgrupper
            ska kunna hitta egna kreativa lösningar för en vård med hög kvalitet.
            Dagens regelbörda behöver minska för att effektiviteten ska kunna
            öka. I varje avtal med vårdgivare bör regelförenkling vara en
            utgångspunkt.
          </p>
          <p xml:id="i-9i9aKUCgYRm8xoQrZACdnB">
            I Sverige finns unika möjligheter till forskning tack vara att
            vården gjort omfattande rapporteringar till nationella register.
            Det är angeläget att behålla det, men rapporteringarna måste göras
            mycket enklare och det måste vara tydligt för vårdgivare varför
            detta arbete behöver utföras.
          </p>
          <p xml:id="i-HAkn8doL1U59CVnGKM4GFg">
            Den totala detaljstyrningen och regelbördan för vårdgivarna behöver
            utredas gemensamt och samordnas av staten och landstingen så att
            en större del av arbetstiden kan ägnas åt patientarbete. Den information
            som ska rapporteras in måste vara relevant. Förenklade uppföljningssystem
            innebär också möjligheter att minska på den centrala administrationen.
          </p>
          <head xml:id="i-Thx8FeKdV4E6Rbp9jvNq1C" type="h2">
            Betydelsen av lokalt ledarskap och styrning
          </head>
          <p xml:id="i-M61gunAXsW8kJaRwa4Vyaf">
            Det lokala ledarskapet är avgörande för hälso- och sjukvårdens
            förmåga att leverera god kvalitet och attrahera medarbetare. Skickliga
            ledare bidrar till god arbetsmiljö och ger medarbetarna förutsättningar
            att lyckas, vilket leder till goda resultat och nöjda medborgare.
            Därför är det viktigt att skapa förutsättningar för bra lokalt
            ledarskap.
          </p>
          <p xml:id="i-Pc77Y5m9ZYkc9gSsUGKQkw">
            Det handlar om att ge vårdens ledare goda förutsättningar i form
            av tydliga uppdrag och mål, administrativ uppbackning, ansvar
            för ett rimligt antal anställda och förutsättningar för fortbildning.
            Samtliga ledare i vården bör ha en plan för hur de ska utveckla
            sitt ledarskap samt ges tid att utvecklas och lära nytt. Det handlar
            också om decentraliserat ansvar och befogenheter som gör det möjligt
            att göra skillnad.
          </p>
          <p xml:id="i-95P6EXnCSPtkZ2i9wdJRMr">
            Det är viktigt att det råder balans mellan att mäta, ställa krav,
            följa upp och att ge utrymme och frihet åt professionerna att
            forma verksamheterna. Politikens roll ska främst vara att formulera
            målen, säkra finansieringen och kvaliteten. Därutöver bör stort
            utrymme lämnas åt professionen att avgöra hur verksamhet ska utföras,
            oavsett om det är i privat eller offentlig regi.
          </p>
          <p xml:id="i-4N7P97RqvkVn7GfzJGL8AQ">
            Det är inte politiker som i huvudsak ska bestämma hur målen och
            kvalitetskraven ska nås. Det är viktigt att verksamheternas självbestämmande
            stärks och att detaljstyrning undviks. Mer av så kallad tillitsstyrning
            behövs. Samtidigt ställer större självbestämmande också högre
            krav på professionen. Professionen behöver ges möjlighet att ta
            större ansvar för såväl ekonomiska som verksamhetsmässiga resultat
            och utveckling samt för sin egen fortbildning.
          </p>
          <head xml:id="i-38cpNapMLAxmoAYJmFzTrK" type="h2">
            Effektivitet och utveckling
          </head>
          <p xml:id="i-MzsoiDHarkRtFNy8686Fm7">
            Det lokala ledarskapet måste ständigt arbeta med verksamhetsutveckling
            som både stärker kvaliteten och verksamhetens effektivitet, i
            syfte att skapa en bättre vård för patienten. Vården ska styras
            och utvecklas metodiskt. Mätning och utvärdering är en viktig
            del i detta, samtidigt är det viktigt att det görs med ett tydligt
            syfte att förbättra verksamheten. Mätningar ska inte göras för
            mätandets skull och det får inte påverka verksamheten negativt.
          </p>
          <p xml:id="i-EwYnN9yeP7yxcw1b4YUCV7">
            För att utveckla verksamheten menar vi att det lokala ledarskapet
            måste arbeta med följande:
          </p>
          <list style="ul">
            <item xml:id="i-PTCfJ858GAr2JepuiYLig9">
              frekvent mäta de viktigaste och mest prioriterade kvalitetsindikatorerna.
              Det som handlar om medicinska resultat/utfall, väntetider och
              patientnöjdhet.
            </item>
            <item xml:id="i-GaZjUm3QJLhS4W6QRcN6n3">
              redovisa resultaten öppet med så korta tidsintervall som möjligt.
              Dels för första linjens vårdpersonal, dels för allmänheten.
            </item>
            <item xml:id="i-RcFAZiSnUqLnBpx3XGuyWZ">
              mäta produktion och produktivitet i vården.
            </item>
            <item xml:id="i-HNGXsWFxsEuqPBmRRoUvjH">
              genomföra kontinuerliga uppföljningar av den patientupplevda
              nöjdheten rörande kvalitet, tillgänglighet och bemötande avseende
              respektive klinik och vårdcentral.
            </item>
          </list>
          <p xml:id="i-14maJF3XvAbkJk9noFYAaJ">
            Det är viktigt att se över och utveckla ersättningssystemen för
            att uppmuntra och stimulera kvalitetsutveckling, kostnadskontroll
            och digitalisering genom hela vårdkedjan.
          </p>
          <p xml:id="i-FbHPkvM16PEivmzM2b1L3j">
            Det lokala ledarskapet kan förbättra tillgängligheten och stärka
            patienters delaktighet. Sverige hamnar ofta långt ned i internationella
            jämförelser avseende patienternas upplevelser av bemötandet från
            läkaren. Det gäller bland annat hur mycket tid läkaren ägnar åt
            patienten, hur stora möjligheter det finns för patienten att ställa
            frågor, hur delaktig patienten är i besluten om sin vård samt
            hur lättförståeliga läkarens förklaringar är om patientens tillstånd.
          </p>
          <p xml:id="i-Qx83LjvgTBWE878R5ErW1e">
            Det lokala ledarskapet ska bygga förtroende för vården genom
            att skapa god tillgänglighet, professionellt bemötande av patienten,
            inlevelseförmåga och förmåga att i mötet med patienten kommunicera
            på ett tydligt sätt. Det kräver att patienten ges rätt information
            före, under och även efter mötet. I framtiden kommer digitala
            beslutsstödsystem i vården möjliggöra snabbare och ännu säkrare
            diagnoser och behandlingar samt bidra till snabbare och tydligare
            kommunikation i mötet mellan patient och vårdens medarbetare.
          </p>
          <p xml:id="i-2TrVAUeqPQytPuB3NKiA9j">
            För att stärka patientmötet behöver kontinuitet i bemanning i
            vården eftersträvas i all styrning som handlar om att utveckla
            kvaliteten. Det ökar tryggheten och stärker patientens förtroende
            för vården att ha regelbunden kontakt med samma människa. Det
            samlade omhändertagandet och bemötandet behöver utvecklas.
          </p>
          <p xml:id="i-99cXjFSkPTGkWTA4e2Zccq">
            Det finns därtill emellertid ett behov av en statlig utredning
            som ges möjlighet att ta ett helhetsgrepp om den samlade hälso-
            och sjukvårdens kvalitet, effektivitet och produktivitet och strukturering
            på såväl kort som lång sikt. Med fokus på patienten, patientsäkerheten.
          </p>
          <p xml:id="i-PRRxtyZVQ3DAcHwBWw8ngg">
            Internationella jämförelser och analyser ska genomföras. En viktig
            rapport om produktivitetsskillnader mellan akutsjukhus i Norden
            visar att det finns en betydande potential till förbättringar
            av produktiviteten inom de svenska akutsjukhusen. De svenska sjukhusen
            har en genomsnittlig produktivitetsnivå som ligger ungefär 40
            procent under de finska akutsjukhusen.
            <ref target="i-9FhJroeXgwhJ6n7EcZNWXx">
              [23]
            </ref>
          </p>
          <head xml:id="i-JMJJQm3LfMPyLsRGyKecnC" type="h2">
            Ledarskapsprogram
          </head>
          <p xml:id="i-AFNxJ525MsoB8DdZn54za8">
            Ledarskap och mentorskap har avgörande betydelse för vårdens
            långsiktiga förmåga att bedriva verksamhet av hög kvalitet. En
            viktig del för att kunna skapa förutsättningar för detta handlar
            om utbildning och fortbildning för chefer inom alla delar av hälso-
            och sjukvården.
          </p>
          <p xml:id="i-MTPsq4PTJWEonRMGQmDEBN">
            Vi vill inrätta en nationell ledarskapsutbildning avsedd för
            framtidens ledare inom vården för att ge professionen en ännu
            starkare och tydligare roll. Chefer ska kunna ge ett strukturerat
            mentorskap till oerfarna nya chefer. Det är fortsatt viktigt att
            landsting och regioner ger chefer och ledare en kontinuerlig kompetensutveckling.
            Förslaget om nationell ledarskapsutbildning syftar till att forma
            ett helhetsgrepp.
          </p>
          <p xml:id="i-96dTiQ2SR2bLXsmktcxcYr">
            Vi vill utreda hur intresseorganisationer, aktörer, utförare
            av vård, och lämpliga statliga myndigheter tillsammans kan ta
            fram förslag på ledarskapsutbildning. Ledarskapsutbildningen ska
            i första hand vara avsedd för ”första linjens” chefer inom vården.
            Vi vill stärka det lokala ledarskapet, stimulera vidareutbildningar,
            handledarstöd och att vården lokalt tar fram mentorskapsprogram.
          </p>
        </div>
        <div type="motSignatures">
          <list>
            <item xml:id="i-VefQFo5MpxvY5SHtkPMymn" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-JYzwq62koob6qzskNTeVnA" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-Mj2orVHDy1rEgByiL8t594" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-4zD2S1AtPbXy2Nzcxuvm2p" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-Fv1j2FqvSaLsPktcASBNg6" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-KSYUeG5bW6ZoE7g39uPPYc" who="i-SUAEH6RCke4pVRKPPGZ14p">
              Mattias Karlsson i Luleå (M)
            </item>
            <item xml:id="i-5L3ocknKoaPAbpNVhEmxFj" who="i-ChDzdZDYwg4X9oGXyFy8Ta">
              Kristina Axén Olin (M)
            </item>
          </list>
        </div>
        <div type="motNotes">
          <noteGrp>
            <note xml:id="i-4GsBnQyirp2awouTYSZV2B">
              [1] Euro Health Consumer Index 2016.
            </note>
            <note xml:id="i-XccL2DcTiYWNa9PZC2jiqu">
              [2] Effektiv vård, SOU 2016:2 och Euro Health Consumer Index
              2016, samt Sveriges Kommuner och Landstings internationella jämförelse
              2015.
            </note>
            <note xml:id="i-3Zx415X7BsUHFKtYpDQTE5">
              [3] Produktivitetsskillnader mellan akutsjukhus i Norden, Svenskt
              Näringsliv, Rapportförfattare: Claes Rehnberg, professor i hälsoekonomi
              vid Karolinska Institutet.
            </note>
            <note xml:id="i-Kr4SZPSjsqh9pDQ9MfgKZk">
              [4] Effektiv vård, SOU 2016:2.
            </note>
            <note xml:id="i-8Tiv6KdLKhidpp1PbFeWTe">
              [5] Forskningsrapport vid University of Washington publicerad
              i The Lancet 2017.
            </note>
            <note xml:id="i-68K5NKZnS93RbDgFA1e2b7">
              [6] Effektiv vård, SOU 2016:2.
            </note>
            <note xml:id="i-5QXAAV5iGa4CdjqxVqs8kJ">
              [7] Effektiv vård, SOU 2016:2.
            </note>
            <note xml:id="i-CakfYAsn5w9kJPbMGtyobo">
              [8] Dagens medicin, nr 47, 21 november 2018.
            </note>
            <note xml:id="i-7w2AVH2vEXy2hgJTqXxd36">
              [9] Effektiv vård, SOU 2016.
            </note>
            <note xml:id="i-5RjMesY5mxQeVMmmuNnMnN">
              [10] Effektiv vård, SOU 2016.
            </note>
            <note xml:id="i-tSswRu3h7hGxWAuBGW6Bf">
              [11] Socialstyrelsen, Vård efter förlossning – en nationell kartläggning
              av vården till kvinnor efter förlossning, rapport 2017.
            </note>
            <note xml:id="i-5yBxdmHbu7sCpmd7sKgeGm">
              [12] Statistiska centralbyrån, samt Vårdförbundets rapport Vårdpersonal
              sökes.
            </note>
            <note xml:id="i-PvS1uWE7v6ujoWqfcZP6Fn">
              [13] Socialstyrelsens nationella planeringsstöd 2017, samt Lärarförbundet.
            </note>
            <note xml:id="i-PgFHvAMweddbULPxfczTAQ">
              [14] Vårdhandboken, 2015.
            </note>
            <note xml:id="i-5QBg5FqkaDcjDMV1RqMmk5">
              [15] Hjärnrapporten 2014, Hjärnfonden, samt Sjukfrånvaron i psykiska
              diagnoser 2014, Försäkringskassan.
            </note>
            <note xml:id="i-MT3m8CT92pkMcajpP88Bu">
              [16] Socialstyrelsen 2014.
            </note>
            <note xml:id="i-JvTtmNtwLRxSH2wHoX8okZ">
              [17] Sveriges Kommuner och Landsting, uppföljning av vårdgarantin.
            </note>
            <note xml:id="i-KFSXNkUMnw3Wszh2moM776">
              [18] Cancerfondsrapporten 2016.
            </note>
            <note xml:id="i-BtwS1KeGZMpsjaUT5DFErh">
              [19] Cancerfondsrapporten 2016.
            </note>
            <note xml:id="i-8tv5Xf6fyfFTEngLE3XXGQ">
              [20] Cancerfondsrapporten 2016.
            </note>
            <note xml:id="i-4ZkeELeTLaKGC3Q7PwZdzm">
              [21] Myndigheten för vård- och omsorgsanalys, Lag utan genomslag,
              rapport 2017:2.
            </note>
            <note xml:id="i-UaAKvHbZ41ikVgwZFYtVBE">
              [22] Nästa fas i e-hälsoarbetet, SOU 2015:32.
            </note>
            <note xml:id="i-9FhJroeXgwhJ6n7EcZNWXx">
              [23] Produktivitetsskillnader mellan akutsjukhus i Norden, Svenskt
              Näringsliv, Rapportförfattare: Claes Rehnberg, professor i hälsoekonomi
              vid Karolinska Institutet.
            </note>
          </noteGrp>
        </div>
      </div>
    </body>
  </text>
</TEI>
