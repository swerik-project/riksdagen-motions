<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00301">
  <teiHeader>
    <fileDesc>
      <titleStmt>
        <title>Tomträtt</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tomträtt</title>
          <idno type="rdwebb">GW02C301</idno>
          <rs type="number">C301</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C301/text</ref>
          <ref type="dokument_url_html">http://data.riksdagen.se/dokument/GW02C301</ref>
          <ref type="dokumentstatus_url_xml">http://data.riksdagen.se/dokumentstatus/GW02C301</ref>
          <ref type="doc">http://data.riksdagen.se/fil/30B1312A-3D18-4B7E-9CF0-7EE66DE927A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KLsBrMi3eL6VyTAxdndnT7" type="signed"/>
        <correspContext corresp="i-KLsBrMi3eL6VyTAxdndnT7">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-HNyjSQ23EYBUx6XBApuu8S" type="numbering">
          <date when="2008-10-06"/>
        </correspAction>
        <correspAction xml:id="i-2d3Wez6i9h4fz7sKC8gzK4" type="submission">
          <date when="2008-10-03"/>
        </correspAction>
        <correspAction xml:id="i-YUqQonijn2qaer8JUcoXx2" type="transfer">
          <date when="2008-10-03"/>
        </correspAction>
        <correspAction xml:id="i-JaaArM4TMtSbfHrhWPezM4" type="assigned"/>
        <correspContext corresp="i-JaaArM4TMtSbfHrhWPezM4">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H1RWTzF1QaTC7oScRza16Y" type="motBody">
        <div xml:id="i-7vgXYXjPLbe3iTCXxTh3Yn" type="motProposal" subtype="förslag">
          <head xml:id="i-4b6UewHeDLid5vx1oSqFYd">
            Förslag till riksdagsbeslut
          </head>
          <p xml:id="i-FmPFWoPsPmKVFdWiGe26GE">
            Riksdagen tillkännager för regeringen som sin mening vad som
            anförs i motionen om en översyn och förenkling av lagen om tomträttsavgäld
            (13 kap. jordabalken).
          </p>
        </div>
        <div xml:id="i-UfqLPcyLqK9dP6o4AMxiZ4" type="motContent">
          <head xml:id="i-W64Yxdp4CxongaFKGYRe1p" type="h1">
            Motivering
          </head>
          <p xml:id="i-2xJrRjK5oafttoABbFx2jR">
            Tomträttsinstitutet har funnits sedan 1907 och infördes då som
            ett komplement till äganderätten. Dess syfte från början var socialpolitiska
            för att även de med mindre pengar skulle ges möjlighet att kunna
            bygga ett eget hem. Kommunerna upplät sin mark för bostadsbyggnation
            med ett ganska låg tomträttsavgälde. Konstruktionen av tomträtterna
            bestod från början av långa upplåtelsetider på mellan 26 och 100
            år. När upplåtelsetiden var slut upphörde också tomträtten.
          </p>
          <p xml:id="i-HB13hQECKciEHiHTr1781b">
            Lagen ändrades 1953 till att få en mera kommunalekonomisk inriktning
            där kommunerna kunde tillgodoräkna sig värdestegringen av sin
            mark. Samtidigt blev tomträtterna eviga och avgäldsperioderna
            reglerades för bostadsbyggnader till att vara minst 20 år.
          </p>
          <p xml:id="i-Bsx3H8ghxcGdw17M2dYJPn">
            Lagen ändrades igen 1967 men då i princip endast med att korta
            ned avgäldsperioderna till lägst 10 år. Jordabalken tillkom 1970
            men lagen om tomträtter lyftes in i den helt ograverad. Sedan
            dess har inte mycket hänt när det gäller att få till stånd en
            förenkling. Ingen större förenkling har skett med denna komplicerade
            lag sedan 1953!
          </p>
          <p xml:id="i-5R5a5YPY73Ttpa32XNDhi4">
            Under 1977 tillsattes en tomträttskommitté, tio år senare tillsattes
            1988 års tomträttsutredning. Detta utmynnade i två betänkanden,
            Tomträtt (SOU 1980:49) och Tomträttsavgäld (SOU 1990:23). Två
            lagrådsremisser från 1997 och 1998 har också överlämnats av regeringen.
            Lagrådet har i det senare fallet yttrat sig i januari 1999. I
            yttrandet framförde rådet ett antal detaljsynpunkter men nöjde
            sig på det hela taget med att det nu föreslås förenklingar i metoden
            att ändra tomträtts-avgälder.
          </p>
          <p xml:id="i-XF1H9dwDWnjyzNZbRnzLBn">
            Sedan Lagrådets yttrande har inget hänt på detta område. Under
            tiden växer antalet överklagningsärenden hos domstolarna och en
            betydande del av kommunernas tekniska resurser får avsättas för
            dessa processer. Prisutvecklingen på mark har under samma tid
            varit mycket kraftig. Värdet på marken är extremt hög i våra storstäder
            och taxeringsvärdena används i många kommuner för att räkna fram
            avgälden. Om taxeringsvärdet höjs så höjs också avgälden ofta
            med samma procent. Ett exempel är från Nyköping där taxeringsvärdet
            höjts med 480 % i ett vanligt radhus. Det blir orimliga höjningar
            av avgälden vid omförhandlingar. I den senaste lagrådsremissen
            föreslås att värdet av marken skall bestämmas olika beroende på
            om det är en tomt för en kommersiell fastighet eller en tomt för
            småhusändamål. För småhusändamål bestäms markvärdet vid den allmänna
            fastighetstaxeringen och för kommersiella fastigheter kommer fri
            värdering att ske vart femte år. Lagrådsremissen föreslår vidare
            att penningvärdesförändringen ändras varje år och att den följer
            konsumentprisindex.
          </p>
          <p xml:id="i-PKG5wfJp5nNapW6ErrN6xp">
            En direkt parallell kan hämtas i den tidigare problematiken kring
            fastighets- och förmögenhetsskatten. Marktaxeringsvärdena har
            relativt sett ökat ännu mer än byggnadsvärdena, en utveckling
            som väntas fortsätta även vid kommande fastighetstaxering 2009.
            I denna komplicerade lag är alltså den kraftiga markvärdstegringen
            i kombination med den långa avgäldsperioden några av problemen.
            Detta innebär språngvisa och kraftiga avgäldshöjningar. För den
            enskilde tomträttsinnehavaren har problemen med tomträtt förstärkts
            under den senaste tioårsperioden och gjort upplåtelseformen otrygg.
            Jag anser att en ny översyn behöver göras där man ser över om
            det inte skall vara årsvis reglerade avgäldsperioder och inte
            som nu med minst tio år mellan varje tillfälle som avgälden kan
            regleras.
          </p>
          <p xml:id="i-BYcVMUm4n5o2NZty1KghZR">
            Däremot kan tidigare presenterade betänkanden och lagrådsremisser
            inte läggas till grund för ny lagstiftning eftersom de har ett
            alltför ensidigt, kommunalt, perspektiv. De förslag till takregler
            som finns där tenderar tvärtom att leda till ännu högre tomträttsavgälder
            än dagens system. En modern tomträttslagstiftning bör utformas
            så att den tillgodoser både kommunernas/fastighetsägarnas och
            tomträttshavarnas intressen.
          </p>
          <p xml:id="i-W4G8GeEJh1WYbjqszzJBZd">
            I lagöversynen bör ett annat problem uppmärksammas och det är
            tomträtternas avgäldsränta och dess storlek. Avgälderna är komplicerat
            uppbyggda men kan förenklat sägas bestå av att avgälden är ränta
            gånger värdet på markens marknadsvärde. I lagrådsremissen från
            1998 föreslår man en fast ränta på 4,5 % för kommersiella fastigheter
            och 4 % för småhus. Att räntan har stor betydelse förstår vi när
            värdet på marken kan vara så hög som 20 000 kr per m 2 .
          </p>
          <p xml:id="i-6oB5k5Vg2hEzk2svred9uG">
            Vid en översyn bör man även titta på ny lagreglering som innebär
            att penningvärdesförändringen av marken kan följa konsumentprisindex.
            Man bör också vid en översyn överväga möjligheten att ersätta
            nuvarande regler för bestämmande av tomträttsavgäld med en låg
            kommunal avgift på samma sätt som skett vad gäller fastighetsskatten.
          </p>
          <p xml:id="i-C4oAzjXpRqYe22Ts4jBAhP">
            En kommande lagöversyn bör särskilt uppmärksamma hur man skall
            kunna skapa trygghet för den enskilde tomträttshavaren. Det bör
            finnas någon form av tak för avgäldshöjningarna. Sådana regler
            finns på andra områden. Bruksvärdesprincipen har t.ex. en återhållande
            verkan på hyrorna i attraktiva områden medan tomträttshavarna
            i praktiken betalar en slags marknadshyra. Det finns också begränsningsregler
            för den kommunala fastighetsavgiften. Man bör även jämföra tomträtt
            med reglerna om arrende.
          </p>
          <p xml:id="i-KEBpdwZugmfcN3dnfHcWUg">
            Sverige hade 2001 ca 98 000 tomträtter i 165 kommuner och många
            av dessa kommuner är små. Uppgiften att definiera nivån på tomträtternas
            avgäld är i många fall kommunerna övermäktig. Ofta innebär omregleringen
            för avgälden i en kommun att extern kompetens måste anlitas. Omregleringen
            medför också dyra domstolsprocesser som svårt belastar den kommunala
            ekonomin. Ett enhetligt, nationellt regelverk för värdering av
            markvärde med påföljande konsekvenser för avgäldets storlek behöver
            etableras.
          </p>
          <p xml:id="i-NZehSkYt8ZknP4jrpQUR3v">
            Vid förra riksmötets behandling av en liknande motion avslogs
            motionen med hänvisning till att regeringen bereder ärendet. Det
            är bra att ärendet bereds så därför väcker jag denna motion igen
            för att åter aktualisera vikten av att åtgärder sker.
          </p>
        </div>
        <div xml:id="i-8QpmgktdM3fPHhci3rqMsS" type="signatureBlock">
          <list xml:id="i-P5c2WcEioBV6oGTUw4QeyM">
            <item xml:id="i-4zZ8MEZoBgZV8ZnkQZuGio" who="i-TECanR77Prb79DHwPvLitN" type="signature">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
