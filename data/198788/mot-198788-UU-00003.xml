<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-UU-00003">
  <teiHeader>
    <fileDesc>
      <titleStmt>
        <title>med anledning av prop. 1987/88:66 om Sverige och den västeuropeiska integrationen</title>
        <author corresp="i-5wPAQ1MDLRTsW1XngYcD46">av Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:66 om Sverige och den västeuropeiska integrationen</title>
          <idno type="rdwebb">GB02U3</idno>
          <rs type="number">U3</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GB02U3/text</ref>
          <ref type="dokument_url_html">http://data.riksdagen.se/dokument/GB02U3</ref>
          <ref type="dokumentstatus_url_xml">http://data.riksdagen.se/dokumentstatus/GB02U3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WzcdPvSk1TYYQJwniqwkcf" type="basedOn"/>
        <correspContext corresp="i-WzcdPvSk1TYYQJwniqwkcf">
          <ref>Proposition 1987/88:66</ref>
        </correspContext>
        <correspAction xml:id="i-WYuak1Lh1iZdPhZJRQZYH4" type="signed"/>
        <correspContext corresp="i-WYuak1Lh1iZdPhZJRQZYH4">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
        <correspAction xml:id="i-JmsH4NKBiHjeF8zJeu2HHi" type="submission">
          <date when="1988-01-25"/>
        </correspAction>
        <correspAction xml:id="i-KzDA7jkzKnPcbwX1GN3B46" type="dismissal">
          <date when="1988-01-26"/>
        </correspAction>
        <correspAction xml:id="i-PfMTzUQeJp5odNS9WvqUkP" type="referral">
          <date when="1988-01-28"/>
        </correspAction>
        <correspAction xml:id="i-FHq4HbfZXasv4ZdTm7RVo1" type="assigned">
          <date when="2014-11-19"/>
          <time when="16:44:33"/>
        </correspAction>
        <correspContext corresp="i-FHq4HbfZXasv4ZdTm7RVo1">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_u_3/mot_198788_u_3-001.pdf"/>
      <div xml:id="i-QB9p9PJN9baLF2s8ZtCJsp" type="motHeader">
        <div xml:id="i-BUHPXxGzdoaEpoEm7fv7wa" type="motTitle"/>
        <div xml:id="i-78E2tcBdFLxWEMi5yj2SW8" type="motSubmissionInfo"/>
      </div>
      <div xml:id="i-HVxtSjuSAujnubbUHMpbur" type="motBody">
        <div xml:id="i-4zdfWy36T6v48y3JsCsMKf">
          <p xml:id="i-FEzcySWtMdQNPwKTdqGEt7">
            Motion till riksdagen
          </p>
          <p xml:id="i-HWaMoU87xYAkb6GFQUjMzw">
            1987/88:U3
          </p>
          <p xml:id="i-BopwiVEnJzp6XxnMpagzSp">
            av Lars Werner m. fl. (vpk)
          </p>
          <p xml:id="i-YAPvQVn3QHPUgUmqdsNYq9">
            med anledning av prop. 1987/88:66 om Sverige och den västeuropeiska
            integrationen
          </p>
          <p xml:id="i-TXaKB3zp8ecK7kHkQmxUa6">
            Frågan om Sveriges förhållande till de västeuropeiska gemenskaperna
            berör i grunden vår nationella självbestämmanderätt och självständighet.
            Vår demokratiska självbestämamnderätt sätts här i fråga i en grad,
            som vi inte upplevt sedan det andra världskrigets dagar. Det går
            inte att ställa frågan om Sverige och EG isolerad. Vad det gäller
            är Sverige och världen. Det är ur denna bredare aspekt man måste
            se våra relationer med Västeuropa. Regeringens proposition är
            ett säreget aktstycke. Den är svävande och ger inga särskilt klara
            besked om regeringens ståndpunkter. Obestämdheten symboliseras
            av att det på s. 2 proklameras att Sverige har sina rötter i Europa
            och på s. 29 att Sverige tillhör Västeuropa i samma avseenden.
            Regeringen är tydligen omedveten om den inbördes spänningen och
            motsättningen i de båda utsagorna. Den större dimension, som består
            av Sveriges ställning i globala samman- hang, berörs inte. Propositionen
            liknar en smal, enkelriktad väg med begränsad sikt. Endast riktningen
            är tydlig: västerut. Vi vill här göra en koncentrerad genomgång
            av de viktigaste fält, som berörs av relationerna Sverige-Europa-Världen.
            Utifrån detta formulerar vi vår ståndpunkt i EG-frågan.
          </p>
          <p xml:id="i-BeXzvC481pW74ySrmr1Kb5">
            Europapolitik för avspänning och fred
          </p>
          <p xml:id="i-WvqsnESKRBviqCkn3Vbipv">
            Alliansfrihets- och neutralitetspolitiken är grundläggande för
            Sverige. Den omöjliggör svenskt medlemskap i EG. Om detta är alla
            partier i Sverige ense. Men bakom enigheten i ord drivs ett spel.
            Vissa borgerliga krafter agerar via Industriförbundet för medlemskap
            och hävdar, att neutraliteten inte utgör något hinder. Kampanjen
            har sin motsvarighet bl. a. i Österrike. Syftet är att möjliggöra
            en tänjning av neutralitetsbegreppet och bereda väg för dess urholkning.
            Detta beteende skadar Sverige. De bestämmande inom EG ges tvetydiga
            signaler. En enig svensk attityd omöjliggörs. Dessa tvetydigheter
            måste undanröjas. Regeringen å sin sida definierar alliansfrihet
            i rent rättsliga termer och hävdar att Sverige i övrigt är berett
            till en intim samverkan och deltagande i ”integrationsprocessen”.
            Häri ligger en — uppenbarligen medveten — motsä-
          </p>
          <pb facs="riksdagen-motions-pdf/data/198788/mot_198788_u_3/mot_198788_u_3-002.pdf"/>
          <p xml:id="i-8mtjdfPEfk8rU2b7ZusKTd">
            gelse. Alliansfrihet är ingen diplomatisk formalitet, åtminstone
            inte i Sverige och Norden. Den vilar på en grund av rimligt oberoende
            i materiella hänseenden. En ”harmonisering” med stora stater,
            vilka tillhör en militäral- lians, ger oundvikligen neutraliteten
            en ändrad innebörd, binder den frihet som är dess förutsättning.
            En förskjutning av detta slag påverkar den säkerhetspolitiska
            balansen i norra Europa. Detta är emot Sveriges intresse. Den
            riskerar över huvud att skada strävandena efter avspänning och
            kärnvapenfrihet i det nordiska området. Också andra säkerhetspolitiska
            skäl talar emot en ”harmonisering”. Bland de västeuropeiska gemenskaperna
            räknas också den försvarspolitiska unio- nen. Dess medlemmar är
            motståndare till kärnvapennedrustning i Europa. De söker motarbeta
            USA:s och Sovjets strävanden och vill bevara en spänningens politik.
            Det är inte ett svenskt intresse att underkasta sig eller understödja
            en grupp nationer med sådana mål. Sverige bör enligt vår mening
            som alternativ till EG-harmonisering sätta ett alleuropeiskt perspektiv.
            Friare handel, ekonomiskt och kulturellt samarbete mellan alla
            europeiska länder måste eftersträvas. Endast med en sådan inriktning
            på europapolitiken gynnas avspänning och fred. EG rationaliserar
            Europa och tenderar att konservera kärnvapenhotet.
          </p>
          <p xml:id="i-74YkomDYjEC3PVdPKimZZY">
            Vidga marknaden för svensk utrikeshandel
          </p>
          <p xml:id="i-RjraScnfb3kqGtevRDMhif">
            Sveriges utrikeshandel sker till ca 50 Zo med EG-länder. Slutsatsen
            härav borde inte bli, att den redan höga graden av beroende ytterligare
            skall höjas. Tvärtom säger logiken att förbindelser med andra
            länder och marknader bör prioriteras. Detta understryks av EG-ländernas
            påtagliga inre svårigheter. De tyngs av svag tillväxt, överproduktion
            och massarbetslöshet. Utveckling- en av svensk utrikeshandel bör
            därför snarare ske med marknader utanför EG: Asien, USA, Östeuropa,
            EFTA-länderna och övriga delar av tredje världen. Möjligheterna
            är här gynnsammare. Sårbarheten för Sverige blir mindre med mer
            mångsidiga kontakter.
          </p>
          <p xml:id="i-UkUX5xYVhumDfP6GGuwJW6">
            ”Harmonisering” — till nackdel för Sverige
          </p>
          <p xml:id="i-4z2QwqdBTNxbrwoHPj1hLY">
            En mycket påtaglig sida av problematiken Sverige-EG är vad som
            med en typiskt överslätande term kallas ”harmonisering”. Sverige
            har att välja på att ha en normal mellanstatlig relation till
            gemenskaperna eller att ge sig in i det vida mer krävande förhållande,
            som EG:s myndigheter vill och som är en spegling av den mellanstatliga
            utvecklingen inom gemenskaperna. En ”harmonisering” skulle, vilket
            man redan nu tydligt kan se, kraftigt påverka inrikespolitiken
            i Sverige. Den skulle därvid komma i motsättning till väsentliga
            svenska intressen och breda opinioner i vårt land. Inrikespoli-
            tiska konflikter blir en oundviklig följd. Sålunda är i Sverige
            en klar och växande majoritet inom nationen överens om bestämda
            riktningar av politiken på grundläggande samhällsområden. Miljöskyddet
            måste kraftfullt utvecklas. Trafiksystemets struktur och inrikt-
            ning måste förändras. De industriella arbetsmiljöerna måste avsevärt
          </p>
          <p xml:id="i-wKBRd2pwvfTYRTujVMe3c">
            Mot. 1987/88 3
          </p>
          <pb facs="riksdagen-motions-pdf/data/198788/mot_198788_u_3/mot_198788_u_3-003.pdf"/>
          <p xml:id="i-B7Aj3yKjfoBcuVH1EyGz2n">
            förbättras. Kemikaliseringen av jordbruk och livsmedelsproduktion
            måste dämpas. En beslutsam regionalpolitik måste föras. En hög
            sysselsättning måste vara en grundsten i den ekonomiska politiken.
            Kvinnofrigörelsen måste fortgå tills jämlikhet uppnåtts. Invandrares
            och flyktingars rättigheter måste försvaras. På alla dessa områden
            kommer Sverige vid en ”harmonisering” i direkt konflikt med EG-ländernas
            krav och interna politik. EG:s miljöpolitik är outvecklad och
            hämmas av de stora koncernernas makt. Trafikpolitiken inom EG
            är katastrofal med sin inriktning på tunga landsvägstransporter.
            Arbetsmiljöerna är genomgående sämre än i Sverige och de arbetandes
            rättigheter svagare. Jordbruk och livsmedelsproduktion är hårt
            kemikalise- rade och saknar varje hälsopolitisk målsättning. Benägenheten
            att betrakta regional utvecklingspolitik som subventioner eller
            ”handelshinder” är stark. Sysselsättningen är över huvud inget
            mål i EG-länderna — utslagning och massarbetslöshet är det normala.
            Detta är till stor del följden av en medveten, cynisk politik
            för att bryta ner fackföreningsrörelsen och trycka ner arbetarklassen.
            En konservativ traditionalistisk kvinnosyn dominerar i de stora
            EG-länderna. Diskriminering av invandrargrupper och förföljelse
            av flyktingar tilltar. Inom EG-länderna uppmärksammar insiktsfulla
            iaktta- gare alltmer utvecklingen av ett underproletariat (”den
            nedersta tredjede- len”) som ett drag i den totala samhällsutvecklingen
            — Gänter Grass har i boken ”Ganz unten” slående beskrivit detta.
            Det är med denna verklighet EG-anhängarna vill ”harmonisera” Sverige.
            De vill därmed också inskränka våra demokratiska institutioners
            rätt och möjlighet att föra en fri, progressiv politik. EG har
            t.o.m. en uttrycklig strävan att vilja bestämma hur hög varubeskattningen
            skall vara. ”Harmonisering” i denna form innebär inte bara, att
            de medborgerliga fri- och rättigheternas innehåll i Sverige urholkas
            och den nationella suveränite- ten minskar. Den uppgivna bestämmanderätten
            lämnas dessutom över till en beslutsapparat inom EG, som över
            huvud inte är åtkomlig för parlamentarisk kontroll och insyn.
            Därtill kommer, att beslutsmakt i EG-perspektivet inte endast
            innebär, att de officiella EG-organen tar över rättigheter från
            nationella statsmakter. Det sker också en allmän försvagning av
            offentlig makt till förmån för privat. Om t. ex. Sverige skulle
            ”harmoniseras” med EG på läkemedelsområdet, betyder detta att
            offentlig kontroll över huvud skulle minska och läkemedelsindustrins
            privata företagsjättar ta över viktig besluts- makt. Danmark måste
            t. ex. som medlem i EG framöver föra en helt annan läkemedelspolitik
            än övriga Norden. Minst lika allvarlig vore en ”harmonisering”
            på rättsliga och sociala områden. Så ärt. ex. en reaktionär och
            repressiv ideologi på väg inom EG, då det gäller invandrar- och
            flyktingpolitik. Redan nu märker man hur det svenska justitiedepartementet
            — som ju deltar i justitieministermöten ute i Västeuropa — inspirerats
            härav. Likaså märker man hur från gång till annan konservativa
            idéer och förhållanden på det kvinnopolitiska området inom EG-länderna
            får reklam i svenska massmedia. På alla de nu nämnda områdena
            hotar en ”harmonisering” att försämra förhållandena i Sverige
            och minska vår nationella rätt att bestämma vår ekonomiska och
            sociala politik.
          </p>
          <p xml:id="i-56XxkhsoWWZx3u3mc9uFsj">
            Mot. 1987/88 U3
          </p>
          <pb facs="riksdagen-motions-pdf/data/198788/mot_198788_u_3/mot_198788_u_3-004.pdf"/>
          <p xml:id="i-H3s5ZpxqRdkDUyBBJZBtft">
            Internationalism i stället för ”harmonisering”
          </p>
          <p xml:id="i-GyramRGUkL2x2EeftTP3hi">
            Vi är de första att erkänna, att de västeuropeiska länderna också
            kan ge oss värdefulla impulser av humanism och upplysning. Det
            gäller på t. ex. det vetenskapliga och kulturella fältet, där
            de stora språkområdena möjliggör en rikhaltigare kulturell aktivitet.
            Men dessa positiva ting tillgodogör vi oss på helt andra vägar
            än genom ”harmonisering”. Det är inte via överstatliga organ dominerade
            av stora kommersiella företagsintressen, som kultur och fri vetenskap
            finner sina vägar. Det hävdas i propagandan från svenska högerkrafter,
            att Sverige hotar att hamna utanför EG:s protektionistiska mur,
            om vi inte ”harmoniseras”. Såtillvida är det ett problem, att
            integrationen inom EG gradvis kommer att innebära vissa kostnadsfördelar
            för dem som är innanför muren. Detta är dock något som fullt ut
            kan mötas i en framsynt nationell politik. Bevarandet av vår nationella
            självständighet möjliggör också en medveten, långsiktig nationell
            politik på produktionens och teknologins fält. Avdelar vi resurser
            för en efter våra egna behov formad spjutspetsteknologi och tillser
            vi att en bred uppskolning av den svenska arbetarklassen sker,
            möter vi utan svårigheter problemen. I vår tid blir det alltmer
            uppenbart, att det land, som bäst kan ta till vara de breda befolkningsskiktens
            ännu outnyttjade kapacitet, också hävdar sig bäst i den internationella
            konkurrensen. Det är frapperande i vilken grad flera av de stora
            EG-länderna försummar detta till följd av arbetarklassens låga
            status, kampen mot fackföreningarna och existensen av en omfattande
            kronisk arbetslöshet. Till det långsiktiga ekonomiska utvecklingsperspektivet
            hör också en annan insikt. Den klassiska liberala teorin om de
            komparativa kostnaderna förutser en stark specialisering inom
            varje land och hävdar att detta leder till största möjliga effektivitet.
            Denna teori har av verkligheten korrigerats. Sveriges ende nationalekonom
            med världsrykte, Gunnar Myrdal, har härvid gjort en banbrytande
            insats. Det är nu klart visat, att en nationell bredd och mångsidighet
            i produktionen har en mer positiv effekt på ett lands utveckling
            än en långt driven specialisering. Därför ligger även ett rent
            ekonomiskt värde i att inte låta sig ”harmoniseras” därhän, att
            man gör sig urarva viktig industriell kompetens på olika områden.
            Vpk har en i grunden annan syn på vad svensk europapolitik och
            internationell politik bör vara, än vad EG-anhängarna har. Vi
            är internatio- nalister. Mot en trång västeuropeisk orientering
            sätter vi en mer allsidig, mer internationalistisk. Mot EG:s regionalisering
            av Europa sätter vi utveckling- en av alleuropeiska förbindelser
            och handel. Mot EG:s försvar av sina privilegier och sitt förtryckssystem
            mot länder i tredje världen, sätter vi kravet på en strukturförändring
            i de globala förhållandena, som ger tredje världen dess rätt.
            Mot EG:s rofferi på råvaruområdet och dess aggressionspolitik
            framför allt i Afrika, sätter vi ett stöd till tredje världens
            länder i deras kamp för politisk och ekonomisk självständighet.
            Mot EG:s protektionism utåt, sätter vi en på förhandlingar byggd
            rättvis och likaberättigad handel mellan alla länder. I stället
            för att uppge delar av Sveriges nationella självständighet till
            en byråkratisk och av kommersiella
          </p>
          <p xml:id="i-YEbDnqNxCZFrZKHz1sCLWP">
            Mot. 1987/88 U3
          </p>
          <pb facs="riksdagen-motions-pdf/data/198788/mot_198788_u_3/mot_198788_u_3-005.pdf"/>
          <p xml:id="i-JiT21ma8WY3s5CncsSjXmK">
            intressen behärskad struktur, vill vi se en utveckling av internationella
            strukturer som Förenta Nationerna och dess specialorgan, GATT,
            UNC- TAD och olika initiativ syftande till global rättvisa och
            avspänning. Ett sådant mångnationellt samarbete gagnar och stimulerar
            också Sverige mer än en snävt västeuropeisk orientering. Det stämmer
            också med den svenska alliansfrihetens tradition. Det möjliggör
            för Sverige att tillsammans med andra EFTA-länder arbeta för en
            alleuropeisk utveckling, en utjämning mellan Öst- och Västeuropa.
            Det senare kräver uppbyggandet av andra strukturer och kanaler
            än EG-organen, eftersom det gäller att utveckla förbindelser mellan
            länder med olika ekonomiska system. Europas enhet på sikt uppnås
            inte genom att länderna söker påtrycka varandra sina system utan
            genom att på vars och ens respektive samhällsgrundval vidga samarbete,
            utbyte och stimulans. Det hävdas i debatten ibland, att den västeuropeiska
            integrationen är ett uttryck för fredssträvan, demokrati och humanism.
            Vi underskattar ingalun- da Västeuropas roll i humanismens och
            demokratins historia. Men vi ägnar oss inte åt skönmålning och
            falsk idealisering. Västeuropa var också fascismens hemvist, och
            de auktoritära elementen i dess sociala strukturer och politik
            är inte övervunna — just nu befinner de sig i tillväxt. Man bör
            även här betona det alleuropeiska perspektivet. Till Europas humanistiska
            kultur hör Dostojevski, Sienkiewicz och Nemeth i lika hög grad
            som France, Frenssen eller Moravia. Släktskapet i tänkande mellan
            alla dessa torde vara långt större än vars och ens släktskap med
            EG-byråkratins ideologi. Europas själ är med andra ord inget som
            låter sig fångas genom att man betraktar den enbart från Bryssels
            horisont. Den är inte något som kan tas till utgångspunkt för
            europeisk imperialism och snobbism gentemot andra delar av världen.
          </p>
          <p xml:id="i-7MokQB7i9Ve8nuAsstntRZ">
            EG:s frihet är inte arbetarrörelsens frihet
          </p>
          <p xml:id="i-axj2QeYDwkZcwwPw3Z8BZ">
            Det bör också framhållas, att den ”frihet” som EG eftersträvar
            inte är arbetarklassens, medborgarnas, invandrarnas frihet. Det
            är de kommersiella intressenas frihet. En frihet som skall möjliggöra
            att disponera naturresurser, kapital och människors arbetskraft
            utan insyn och restriktioner från nationel- la statsmakter eller
            andra offentliga organ. Det är inte denna frihet svensk arbetarrörelse
            kämpat för sedan mer än 100 år. Den kampen har haft en annan utgångspunkt:
            lönearbetets frigörande och upphävande, demokratins utsträckande
            till alla samhälleliga områden och solidariteten mellan alla jordens
            förtryckta.
          </p>
          <p xml:id="i-YJ3u8auzmfkMAprDzvuh8c">
            Hemställan
          </p>
          <p xml:id="i-5UFKLNyFJtCS2ufut4Awa8">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            utgångspunkterna och riktlinjerna för en svensk alleuropeisk politik,
          </p>
          <p xml:id="i-5c1eqVJsVVPW51KnmvrBuw">
            Mot. 1987/88 U3
          </p>
          <pb facs="riksdagen-motions-pdf/data/198788/mot_198788_u_3/mot_198788_u_3-006.pdf"/>
          <p xml:id="i-6ugjvry32UiUKVgfw34T2i">
            2. att riksdagen med avslag på regeringens proposition 1987/88:66
            Mot. 1987/88 som sin mening ger regeringen till känna vad i motionen
            anförts om U3 Sverige och den västeuropeiska integrationen.
          </p>
          <p xml:id="i-Bvd7AZ4a3CH2xwyGMKpvkA" type="date">
            Stockholm den 25 januari 1988
          </p>
          <p xml:id="i-5kveQvHTcve8cv1Po8CGtW">
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk)
          </p>
        </div>
      </div>
    </body>
  </text>
</TEI>
