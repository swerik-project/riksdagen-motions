<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-04171">
  <teiHeader>
    <fileDesc>
      <titleStmt>
        <title>med anledning av prop. 2017/18:234 Lag om flygpassageraruppgifter i brottsbekämpningen</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4171 av Linda Snecker m.fl. (V)</title>
          <idno type="rdwebb">H5024171</idno>
          <rs type="number">4171</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5024171/text</ref>
          <ref type="dokument_url_html">http://data.riksdagen.se/dokument/H5024171</ref>
          <ref type="dokumentstatus_url_xml">http://data.riksdagen.se/dokumentstatus/H5024171</ref>
          <ref type="docx">http://data.riksdagen.se/fil/BA013C11-1D8D-4DE0-B786-E9FC4C1DCAB6</ref>
          <ref type="pdf">http://data.riksdagen.se/fil/39CB02FD-C8A5-4C3B-A851-A4B3FF70B8D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YXoWnRSqCZXZVAFJDK3Ki2</idno>
            <name>Hamza Demir</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NdLYGqVbuJsUqMPA8g7Weh" type="basedOn"/>
        <correspContext corresp="i-NdLYGqVbuJsUqMPA8g7Weh">
          <ref>Proposition 2017/18:234</ref>
        </correspContext>
        <correspAction xml:id="i-KHpLLndaQTyzFTefXQtx81" type="signed"/>
        <correspContext corresp="i-KHpLLndaQTyzFTefXQtx81">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-YXoWnRSqCZXZVAFJDK3Ki2"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-78ZedRM2vUcWSAfP5krz7D" type="submitted">
          <date when="2018-05-03"/>
          <time when="14:48:31"/>
        </correspAction>
        <correspAction xml:id="i-UvT9YNAAq3pDPTU4fkN2Fy" type="reviewed">
          <date when="2018-05-07"/>
          <time when="14:40:56"/>
        </correspAction>
        <correspAction xml:id="i-B6DrgF643iDajQCdX4576v" type="dismissed">
          <date when="2018-05-14"/>
        </correspAction>
        <correspAction xml:id="i-SN5BZagMJfzBZ5SRcZwdY6" type="referred">
          <date when="2018-05-15"/>
        </correspAction>
        <correspAction xml:id="i-64sKpJvJHA9S6RWZeh4mor" type="assigned">
          <date when="2018-06-14"/>
          <time when="16:59:49"/>
        </correspAction>
        <correspContext corresp="i-64sKpJvJHA9S6RWZeh4mor">
          <ref type="assignedTo">Justitieutskottet</ref>
        </correspContext>
        <correspAction xml:id="i-Tz2ohXJtcNnBYdX37yxcYT" type="behandlas_i"/>
        <correspContext corresp="i-Tz2ohXJtcNnBYdX37yxcYT">
          <ref type="uppgift">2017/18:JuU39</ref>
          <ref type="ref_dok_id">H501JuU39</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU39</ref>
          <ref type="ref_dok_titel">Lag om flygpassageraruppgifter i brottsbekämpningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4171 av Linda Snecker m.fl. (V)
          med anledning av prop. 2017/18:234 Lag om flygpassageraruppgifter
          i brottsbekämpningen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FGcFPU337HkZrQqYJRYWDh">
            Förslag till riksdagsbeslut
          </head>
          <list>
            <item xml:id="i-XZ7oHgXapN4KR2ZWvrRmQY" sortKey="Yrkande 1">
              Riksdagen avslår regeringens proposition 2017/18:234 Lag om flygpassageraruppgifter
              i brottsbekämpningen.
            </item>
          </list>
        </div>
        <div type="motContent">
          <head xml:id="i-LmjayFZBf13Cr49NaCsGGJ" type="h1">
            Motivering
          </head>
          <p xml:id="i-2kbq5xEac6M6FUBw9WZEjP">
            Regeringen föreslår i propositionen att lufttrafikföretag ska
            bli skyldiga att överföra s.k. PNR-uppgifter till en ny enhet
            för passagerarinformation vid Polismyndigheten. PNR-uppgifter
            (passenger name record) avser uppgifter som passagerare lämnar
            vid bokning av flygresor och vid incheckning som t.ex. namn, resedatum,
            resväg, bagageinformation och betalningssätt. Syftet är att förebygga,
            förhindra, upptäcka, utreda eller lagföra terroristbrottslighet
            eller annan allvarlig brottslighet. Lagförslaget genomför EU-direktivet
            om användning av PNR-uppgifter, ett unionsgemensamt regelverk
            för insamling och användning av PNR-uppgifter i viss brottsbekämpande
            verksamhet (PNR-direktivet). Den nya lagen ska både tillgodose
            behovet av tillgång till PNR-uppgifter i brottsbekämpande verksamhet
            och skydda människor mot att deras personliga integritet kränks
            vid behandlingen av uppgifterna.
          </p>
          <p xml:id="i-8ciRhQvE9msZyQ6z5HhYfa">
            Terrorism är ett hot som vi måste ta på allvar, oavsett om det
            sker i Syrien, Paris eller Stockholm. När terrorn visar sig i
            all sin grymhet och omänsklighet är det naturligt att det höjs
            rop på snabba åtgärder. En framstressad symbolpolitik som innebär
            långtgående inskränkningar av fri- och rättigheter, utan att för
            den sakens skull synas kunna uppnå sitt syfte att motverka terrorism,
            framstår dock inte som rätt väg att gå.
          </p>
          <p xml:id="i-4bDCRh2D6LmM4NzLigq4JX">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Likaså är vi angelägna
            om att det finns ett regelverk som ger ett gott skydd för Sveriges
            och dess invånares säkerhet. Det måste kunna ställas höga krav
            på att terrorism och särskilt allvarlig brottslighet bekämpas
            på ett effektivt sätt med hjälp av lagstiftning som bygger på
            de grundläggande rättsliga principerna i en rättsstat. I stället
            för att hasta igenom ny straffrättslig lagstiftning som det har
            skett under innevarande mandatperiod bör det tillses att det förebyggande
            arbetet stärks, att förutsättningarna för att tillämpa befintlig
            lagstiftning är goda, att lagstiftningen förstärks där behov finns
            och att effektivitet kan uppnås samtidigt som de som har till
            uppgift att motverka, förhindra och lagföra terroristhandlingar
            har rätt resurser för att fullgöra sin uppgift.
          </p>
          <p xml:id="i-4ENTet7Wg9G2ydSkmRamog">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning. Vi måste stå upp
            för de demokratiska principer som är fastslagna i vår grundlag
            och kunna balansera olika legitima intressen – brottsbekämpning
            och medborgerlig trygghet å ena sidan och rättssäkerhet och integritet
            å den andra – när lagstiftningsåtgärder övervägs. De åtgärder
            som Sverige väljer att genomföra för att förhindra och motverka
            terrorism måste därför vara ordentligt utredda, effektiva och
            proportionerliga. Detta gäller särskilt när det är fråga om åtgärder
            som innebär långtgående kriminaliseringar samt inskränkningar
            i grundläggande fri- och rättigheter. Annars riskerar dessa åtgärder
            att bli kontraproduktiva för det öppna demokratiska rättssamhälle
            vi vill skydda och värna. Det handlar således om att skydda den
            demokratiska rättsstaten i flera bemärkelser.
          </p>
          <p xml:id="i-EmSpTCycqDicsMN4wzvKd3">
            Redan i dag hanterar våra myndigheter information från transportföretag
            och flygbolag för brottsbekämpande ändamål. Flygbolagen är under
            vissa förutsättningar skyldiga att överlämna uppgifter om passagerare
            till brottsbekämpande myndigheter. Polismyndigheten och Säkerhetspolisen
            får begära att transportföretag skyndsamt lämnar uppgifter om
            t.ex. passagerare som avser namn, resrutt, bagage, medpassagerare
            samt sätt för betalning och bokning. Polisen får begära in uppgifterna
            endast om de kan antas ha betydelse för den brottsbekämpande verksamheten.
            Redan i dag använder alltså polisen PNR-uppgifter för att förhindra
            allvarlig brottslighet i form av narkotikasmuggling, människosmuggling
            och penningtvätt. PNR-uppgifterna används även för att hitta redan
            kända personer och för att leta efter mönster, s.k. profilering.
            Regeringens förslag innebär att lufttrafikföretag åläggs att systematiskt
            överföra PNR-uppgifter till en ny enhet för passagerarinformation,
            vilket är en enorm utvidgning av vad som gäller i dag. Förslaget
            omfattar enligt PNR-direktivet flygresor utanför EU, och regeringen
            har valt att utnyttja möjligheten i direktivet att även låta lagförslaget
            omfatta resor inom EU. Om lagförslaget genomförs kommer en stor
            mängd PNR-uppgifter att bevaras i en databas vid enheten för passagerarinformation
            under fem års tid. PNR-uppgifterna ska efter att de överförts
            från lufttrafikföretagen överföras till nationella behöriga myndigheter
            men kan överföras även till behöriga mottagare i andra medlemsländer,
            till Europol och till behöriga mottagare i tredjeland. Regeringen
            skriver själv i propositionen att den omfattande uppgiftsinsamlingen
            potentiellt kan möjliggöra en ökad kartläggning av individers
            flygresor till och från Sverige. Svenska journalistförbundet har
            i sitt remissvar ifrågasatt om regleringen är förenlig med EU:s
            stadga om de grundläggande rättigheterna och bestämmelserna om
            rätt till respekt för privatliv och skydd för personuppgifter.
            Förbundet anser även att regleringen inskränker bestämmelserna
            om personlig integritet och rörelsefrihet i regeringsformen. Även
            Advokatsamfundet avstyrker förslaget med hänvisning till att rättssäkerhetsgarantier
            som EU-domstolen anfört angående överföring av PNR-uppgifter måste
            beaktas. Vänsterpartiet anser att de regler till skydd för den
            personliga integriteten som finns i lagförslaget om bl.a. förbud
            mot behandling av känsliga personuppgifter och olika begränsningsregler
            när det gäller tillgång till uppgifterna inte är tillräckliga.
            Regeringen gör dock bedömningen att den nya regleringen inte strider
            mot regeringsformen eller går utöver vad som kan anses vara nödvändigt.
          </p>
          <p xml:id="i-N6fmMTSNvgfL3gajBT2L2E">
            Enligt Vänsterpartiets mening ger det nya lagförslaget upphov
            till fler frågor om det grundläggande skyddet för enskildas personliga
            integritet än vad det faktiskt besvarar. Enligt regeringens förslag
            ska PNR-uppgifter få behandlas för att göra en s.k. förhandsbedömning
            av passagerarna. Syftet är att välja ut personer som behöver utredas
            ytterligare av behöriga myndigheter eller Europol på grund av
            att de kan vara inblandade i terroristbrottslighet eller annan
            allvarlig brottslighet. Personer ska kunna övervakas eller gripas
            redan innan något brott har begåtts. PNR-uppgifterna ska kunna
            jämföras med uppgifter i andra relevanta nationella och internationella
            databaser. Uppgifterna ska kunna användas för att kartlägga mönster
            och riskbeteenden i människors resande, s.k. profilering. Även
            om lagförslaget innehåller ett förbud mot behandling av känsliga
            personuppgifter om ras, etniskt ursprung, politisk åsikt, religiös
            eller filosofisk övertygelse, medlemskap i fackförening, om hälsa,
            sexualliv eller sexuell läggning så finns det inga som helst garantier
            att sådan information av misstag råkar överföras och behandlas.
            Polismyndigheten framför i sitt remissvar att det saknas såväl
            reella som realistiska möjligheter att efterleva förbudet mot
            behandling av känsliga personuppgifter, dels utifrån den stora
            mängd uppgifter som kommer att översändas till enheten, dels med
            anledning av svårigheterna att identifiera vad som är känsliga
            personuppgifter. Även Hovrätten för Nedre Norrland anför att det
            kan uppstå problem med hur kravet på en omedelbar radering av
            känsliga personuppgifter ska efterlevas. Känsliga personuppgifter
            kan enligt regeringen råka överföras i allmänna kommentarer som
            gjorts av resebokare och flygbolag. Det kan handla om t.ex. specialkost,
            medicinska behov och behov av assistans. Enligt Vänsterpartiets
            mening finns det stora och uppenbara risker att sådan information
            kommer att användas fast det inte är tillåtet. I övrigt framgår
            det inte av lagförslaget hur den s.k. förhandsbedömningen av personer
            ska göras. Etnicitet bedöms som en känslig personuppgift men även
            en persons namn och ursprungsland i passet kan ligga till grund
            för en förutfattad bedömning av personens kopplingar till kriminella
            nätverk. Alltmedan andra personer med andra namn och från andra
            ursprungsländer inte väcker samma misstänksamhet. Frågan som vi
            ställer oss är hur mycket dylika uppgifter verkligen bidrar till
            att förebygga terrorism och annan allvarlig brottslighet. Vi har
            stora farhågor för att lagförslaget om det genomförs kommer att
            leda till att mängder av helt oskyldiga människor kartläggs i
            onödan. Advokatsamfundet har anfört att förslaget inte i tillräcklig
            grad beaktar risken för att de registrerade på grund av felaktiga,
            ofullständiga eller missvisande uppgifter kan komma att drabbas
            av obefogade åtgärder eller olägenheter som de inte har någon
            reell möjlighet att värja sig emot.
          </p>
          <p xml:id="i-XV2Bw9Sn1sNgptfpGLmTKG">
            När det gäller överföringar av PNR-uppgifter till tredjeland
            väcks särskilt frågor om den s.k. adekvata skyddsnivå och de tillräckliga
            skyddsåtgärder som enligt den av regeringen föreslagna brottsdatalagen
            ska gälla för att uppgifterna ska få överföras. Advokatsamfundet
            anser att det inte finns tillräckliga garantier för att PNR-uppgifterna
            inte kommer att användas för andra ändamål än de som anges i lagförslaget
            och att det finns anledning att vara observant på hur uppgifterna
            kommer att behandlas utomlands. Vänsterpartiet delar den uppfattningen.
          </p>
          <p xml:id="i-vFP1SXStGTRawpEUYYwLD">
            Flera av terroristbrotten på senare tid har begåtts av personer
            som agerat relativt oplanerat i sitt hemland utan föregående flygresor.
            Det är även av den anledningen tveksamt om en insamling av PNR-uppgifter
            verkligen förhindrar terrorism.
          </p>
          <p xml:id="i-WzEZzC5cF5a6sBFouqyzbS">
            Vänsterpartiet har tidigare reserverat sig (utl. 2010/11:JuU6)
            när det gäller överföring av PNR-uppgifter till tredjeland med
            hänvisning till att detta kan innebära risker dels för den personliga
            integriteten, dels för missbruk av uppgifterna. Vidare har Vänsterpartiet
            gjort ett särskilt yttrande efter att PNR-direktivet antagits
            (2015/16:JuU7y). I det särskilda yttrandet kritiserar vi den massregistrering
            av uppgifter om personer som inte är misstänkta för brott som
            direktivet innebär. Att skapa ett sådant register är enligt vår
            mening en alltför långtgående åtgärd som inte står i proportion
            till den inskränkning av den personliga integriteten som det medför.
            Dessa skäl står vi fortfarande fast vid i dag.
          </p>
          <p xml:id="i-QabDyXzttEbYNsE9ByF62m">
            Riksdagen bör avslå regeringens proposition 2017/18:234 Lag om
            flygpassageraruppgifter i brottsbekämpningen. Detta bör riksdagen
            besluta.
          </p>
        </div>
        <div type="motSignatures">
          <list>
            <item xml:id="i-9S1Lnf1pxUxsVARQe1xYe8">
              Linda Snecker (V)
            </item>
            <item xml:id="i-B8q3sjhPGMMtGnSUVKKEMk">
              Nooshi Dadgostar (V)
            </item>
            <item xml:id="i-NVXN7MxN8BievSQZyAVP1R">
              Hamza Demir (V)
            </item>
            <item xml:id="i-TsDqMx3H8HuL3DagtdXwGr">
              Maj Karlsson (V)
            </item>
            <item xml:id="i-NgbKeUv3JT4rQXdJu55SDW">
              Karin Rågsjö (V)
            </item>
            <item xml:id="i-YTkpMsDJvXQfcf66khxcG2">
              Mia Sydow Mölleby (V)
            </item>
            <item xml:id="i-Gwp3PTzFY9M2G9WygiZFs1">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
