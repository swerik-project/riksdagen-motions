<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00220">
  <teiHeader>
    <fileDesc>
      <titleStmt>
        <title>Rättvist pensionssystem</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvist pensionssystem</title>
          <idno type="rdwebb">GU02Sf220</idno>
          <rs type="number">Sf220</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf220/text</ref>
          <ref type="dokument_url_html">http://data.riksdagen.se/dokument/GU02Sf220</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf220</ref>
          <ref type="doc">http://data.riksdagen.se/fil/DF39624B-5A8D-492E-A5B6-AB158767524B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XDNLZdtmRU6fJgGCtMAXYZ" type="signed"/>
        <correspContext corresp="i-XDNLZdtmRU6fJgGCtMAXYZ">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-mN8mVTBvBYjtHLNThWLo4"/>
        </correspContext>
        <correspAction xml:id="i-6CDHHTXCtK5dfYBreuBuCo" type="referral">
          <date when="2006-11-07"/>
        </correspAction>
        <correspAction xml:id="i-Mrb4sdjKKjDyPxGQZHHLYW" type="dismissal">
          <date when="2006-11-07"/>
        </correspAction>
        <correspAction xml:id="i-4vK66t3aGfLLsdGr1hbqMo" type="numbering">
          <date when="2006-11-01"/>
        </correspAction>
        <correspAction xml:id="i-uf76DR8i8JCfz5Q9pJQ9J" type="submission">
          <date when="2006-10-31"/>
        </correspAction>
        <correspAction xml:id="i-HNCiAhADRPL6FitSWik614" type="transfer">
          <date when="2006-10-30"/>
        </correspAction>
        <correspAction xml:id="i-UrG2To9J4vAfmAMadzLiYA" type="assigned"/>
        <correspContext corresp="i-UrG2To9J4vAfmAMadzLiYA">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-9ySmiScL1AGh5wiSYDg5aw" type="TOC">
          <head xml:id="i-HyetFbFw8KzzZVhZuF6XEi">
            1 Innehållsförteckning
          </head>
          <list>
            <item>
              1 Innehållsförteckning 1
            </item>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Vad ska ett pensionssystem ge? 3
            </item>
            <item>
              5 Det nuvarande pensionssystemets grundprinciper 5
            </item>
            <item>
              5.1 Jämlika kvalifikationsmöjligheter 6
            </item>
            <item>
              5.2 Pensionssystemets förlorare 6
            </item>
            <item>
              5.3 Ökade klyftor 8
            </item>
            <item>
              6 Vänsterpartiets förslag till nytt pensionssystem 8
            </item>
            <item>
              6.1 Systemets finansiering 9
            </item>
            <item>
              6.2 Avskaffa premiepensionen 9
            </item>
            <item>
              6.3 Höjd och värdesäkrad garantipension 9
            </item>
            <item>
              6.4 Ändrad intjänandetid 10
            </item>
            <item>
              6.5 Indexering av inkomstpensionen 10
            </item>
            <item>
              6.6 Balansering av systemet 10
            </item>
            <item>
              7 Förändringar inom nuvarande pensionssystem 11
            </item>
            <item>
              7.1 Genomförandegruppens legitimitet 11
            </item>
            <item>
              7.2 Pensionsrätt vid studier 12
            </item>
            <item>
              7.3 Bromsen 12
            </item>
            <item>
              7.4 Överföringar från AP-fonderna till statsbudgeten 13
            </item>
            <item>
              7.5 Ändrade placeringsregler i premiepensionen 14
            </item>
            <item>
              7.6 Avgiftstak för pensionssparande 14
            </item>
            <item>
              7.7 Sjunde AP-fonden 15
            </item>
            <item>
              7.8 Återställande av pensionerna 16
            </item>
            <item>
              7.9 Förbättringar av bostadstillägget 16
            </item>
          </list>
        </div>
        <div type="motProposal" subtype="förslag">
          <head xml:id="i-2BkG8h2K5AA7B7sTajxPKt">
            2 Förslag till riksdagsbeslut
          </head>
          <list style="ol">
            <item xml:id="i-BCwH8cAd9NKcTKmodiz85y">
              Riksdagen tillkännager för regeringen som sin mening vad i motionen
              anförs om att regeringen bör analysera pensionssystemets konsekvenser
              utifrån klass- och könsperspektiv.
            </item>
            <item xml:id="i-F75DBQLKwShQ8LF7uqpNLH">
              Riksdagen begär att regeringen tillsätter en utredning som får
              i uppdrag att lägga fram ett förslag till ett reformerat ATP-system
              i enlighet med vad i motionen anförs.
            </item>
            <item xml:id="i-2S1KfbsnrPMPXkaGqAPGYe">
              Riksdagen tillkännager för regeringen som sin mening vad i motionen
              anförs om att riksdagen bör få full och löpande insyn i Genomförandegruppens
              arbete.
            </item>
            <item xml:id="i-7ZHJqZbbvag1cyj1uwVdiM">
              Riksdagen tillkännager för regeringen som sin mening vad i motionen
              anförs om pensionsrätt vid studier.
            </item>
            <item xml:id="i-Y4YhRqek2q8o3HtgsTJJ6G">
              Riksdagen tillkännager för regeringen som sin mening vad i motionen
              anförs om att regeringen bör återkomma med förslag till en aktiv
              balansering.
            </item>
            <item xml:id="i-KsgZ8AS4ZZ4ooFRqXD8Atm">
              Riksdagen tillkännager för regeringen som sin mening vad i motionen
              anförs om att inga ytterligare överföringar får ske från AP-fonderna.
              1
            </item>
            <item xml:id="i-RqNLt5urTLrmxiohaNSUos">
              Riksdagen tillkännager för regeringen som sin mening vad i motionen
              anförs om att möjligheten att byta fonder även i fortsättningen
              ska vara avgiftsfri.
            </item>
            <item xml:id="i-Re2xfjsohucSiUGiaksVyY">
              Riksdagen tillkännager för regeringen som sin mening vad i motionen
              anförs om avgiftstak för pensionssparande.
            </item>
            <item xml:id="i-AAnbGkFYSLB2xVbx1ZvYot">
              Riksdagen begär att regeringen återkommer med förslag om vad
              i motionen anförs om aktivt val och utökat utbud för Sjunde AP-fonden.
            </item>
            <item xml:id="i-F5aRHTb2WLy3n12EhTch7A">
              Riksdagen begär att regeringen återkommer med förslag enligt
              vad i motionen anförs om att kompensera ATP-pensionärerna.
            </item>
          </list>
          <p xml:id="i-YUExt59kDNShqR8QWuiQqq">
            1 Yrkande 6 hänvisat till FiU.
          </p>
        </div>
        <div type="motContent">
          <head xml:id="i-JNdXfEABxHjsKHZz2Etpdd" type="h1">
            Rättvist pensionssystem
          </head>
          <head xml:id="i-UbbbUN3qqYjXqRJszSqkNM" type="h1">
            3 Inledning
          </head>
          <p xml:id="i-KN1oK9FCxq1nAmAcvrBAE4">
            Ett samhälles värdighet går att avläsa på hur det tar hand om
            sina barn och gamla.
          </p>
          <p xml:id="i-XzGTWeSLhQcCPs6A3igy5c">
            Välfärden i Sverige har byggts upp av de kvinnor och män som
            i dag är pensionärer. Denna grupp har fått bära en tung börda
            till följd av de nedskärningar som under 1990-talet skett i den
            generella välfärden. Många pensionärer känner sig nedvärderade
            och har svårt att få pengarna att räcka till. Även många unga
            tror att de kommer att få svårt att klara sig på sin pension i
            framtiden.
          </p>
          <p xml:id="i-WKpxNh4uRK56UbM3yyHfFn">
            Alla som bor i Sverige, även nuvarande pensionärer, omfattas
            av det nya pensionssystemet. Därför måste insatser för att förbättra
            livsvillkoren för pensionärer som grupp, liksom särskilda åtgärder
            för det mest utsatta, göras inom ramen för detta.
          </p>
          <p xml:id="i-GF6wKZf7258u54QJ6HHLgF">
            Det första försöket att trygga ålderdomen för dem som slutat
            förvärvsarbeta, antingen av ålder eller genom utslitna kroppar,
            gjordes i början av 1900-talet då folkpensionen infördes. I mitten
            på 1900-talet stod det klart att folkpensionen inte räckte till
            för att klara försörjningen på ålderdomen. De högavlönade försäkrade
            sig mot inkomstbortfallet, något som de med lägre inkomster inte
            kunde göra eftersom vartenda öre behövdes till försörjningen för
            dagen. Kraven på en inkomstrelaterad tilläggspension restes och
            1965 infördes den allmänna tilläggspensionen (ATP).
          </p>
          <p xml:id="i-YVWdK6mYh1rESz4QqsKQW3">
            Det finns nog inte någon fråga som är så utredd som pensionsfrågan.
            Något som är märkligt eftersom den egentligen är ganska enkel.
            De som har arbetat hela sitt liv och betalat in avgifter för att
            få en trygg ålderdom ska också få det. Trots detta kommer Vänsterpartiet
            att föreslå ytterligare en utredning.
          </p>
          <p xml:id="i-HeiJJgA9CJHhqkmUAGMdrR">
            Vänsterpartiet kommer i det följande att belysa de faktorer som
            riskerar att förstärka klasskillnaderna i samhället liksom skillnader
            i förutsättningar mellan kvinnor och män.
          </p>
          <p xml:id="i-Ev6PvaLMQUnjERusSgM5Gb">
            Vi vill peka på strukturella och praktiska brister i det nuvarande
            pensionssystemet. Vi kommer att föreslå förbättringar av systemets
            konstruktion och argumentera för att det är dags att kompensera
            pensionärerna för det tunga lass de fått bära genom 1990-talets
            kris. Men framför allt kommer vi att lämna förslag till utformningen
            av ett nytt pensionssystem.
          </p>
          <head xml:id="i-xrudM7h3XtkS4BdStBvyh" type="h1">
            4 Vad ska ett pensionssystem ge?
          </head>
          <p xml:id="i-C518tHyFJhu2YWYpTgWK3V">
            Syftet med ett allmänt och obligatoriskt pensionssystem är att
            det ska ge trygghet på ålderdomen efter att den förvärvsaktiva
            delen av livet är över. Förutsättningar för detta är följande:
          </p>
          <list style="ul">
            <item xml:id="i-GKsgYWVqEhnU2a7P5Sxsgs">
              Det ska vara förutsägbart, man ska veta vad man får.
            </item>
            <item xml:id="i-XEH3ewf6keeDxEL8xr5sVa">
              Det ska vara förutsägbart också så till vida att man ska veta
              att man får det som utlovats.
            </item>
            <item xml:id="i-NyPDzcQ3fCVEbF6WkNJ721">
              Det ska vara omfördelande över livscykeln, mellan könen och mellan
              klasserna.
            </item>
            <item xml:id="i-Pv3SdTdjuhhS7PVLrZoLUR">
              Det ska vara solidariskt finansierat via skatter och sociala
              avgifter.
            </item>
            <item xml:id="i-AEpX5NqfmNYGeuyHxajhqe">
              Det ska finnas en buffert i systemet för att man ska få en jämn
              utveckling i systemet.
            </item>
            <item xml:id="i-3QZiSKKC5tJEjBgtAQfT2T">
              Det ska vara ett offentligt system utan några spekulationsinslag
              eller privata delar.
            </item>
            <item xml:id="i-Hc78ADS7uVT9ztraUwt3DQ">
              Det ska vara nationalekonomiskt hållbart och tillika hållbart
              för individen.
            </item>
          </list>
          <p xml:id="i-KhasQ8ksK2AEkx2mXySHc6">
            Nuvarande pensionssystem uppfyller endast ett av ovanstående
            krav, näm­ligen att det är nationalekonomiskt stabilt. I övrigt
            svarar det över huvud taget inte upp mot nödvändiga förutsättningar
            för att skapa trygghet på ålderdomen.
          </p>
          <p xml:id="i-QHw5YNhedoYHq6AzemJTbC">
            Det är inte tryggt eftersom det inte går att förutse hur stor
            pensionen kommer att bli genom att spekulationsinslaget är så
            omfattande. Pensionslöftet har brutits och pensionernas storlek
            är beroende av hur mycket avgifter som betalas in till systemet.
          </p>
          <p xml:id="i-14nbDjZQi9kjM53SSvCBVA">
            Systemet är inte omfördelande över livscykeln eftersom pensionärerna
            i vissa lägen inte kommer att kompenseras för de skatter som de
            betalat in dels för sin egen pension, dels för skola, barnomsorg,
            äldreomsorg, social service och kanske främst till dagens pensionärers
            pension.
          </p>
          <p xml:id="i-BPAejZHpQLD6Ht6Cije4LA">
            Det nuvarande pensionssystemet är vidare inte omfördelande mellan
            klasserna eftersom klasskillnaderna förstärks i och med det nya
            systemet. Den som haft förslitande arbetsuppgifter och inte orkar
            arbeta till pensionsåldern därför att kroppen är slut får sämre
            pension än den som har kroppsligt enklare arbetsuppgifter och
            därför orkar arbeta till pensionsåldern och kanske längre än så.
          </p>
          <p xml:id="i-U1hq1xe2NNf7fjwNHn6g9v">
            Det är inte omfördelande mellan könen utan missgynnar kvinnor.
            Det är konstruerat för att passa en önskedröm där kvinnor och
            män har lika lön för lika arbete och förvärvsarbetar i lika stor
            utsträckning samt delar helt på föräldraförsäkring och vård av
            barn. Det bygger på att arbetet inte skulle slita ut människor
            och tvinga dem till förtidspension. Det bygger på att städerskans
            arbete lönemässigt skulle värderas lika som kontorschefens, vars
            golv hon skurar. Den önskedrömmen stämmer illa med den verklighet
            vi lever i i dag.
          </p>
          <p xml:id="i-CsxJFwtdzHVMi8oc3hmhtK">
            Nuvarande pensionssystem är inte heller solidariskt finansierat
            utan bygger på de inkomstrelaterade avgifter som betalas in till
            systemet där endast en del går till det generella systemet. Det
            bygger delvis på egenavgifter och dess­utom på en buffert för
            att slippa ojämnt uttag av avgifter, t.ex. när antalet pensionärer
            är stort och arbetslösheten och sjukskrivningarna höga eller när
            nativiteten och invandringen är låg. Det innehåller därtill fullständigt
            oacceptabla spekulationsinslag där stora delar av pensionen går
            att spekulera bort på börsen.
          </p>
          <head xml:id="i-DXCZyv77FZoVxqj1JgvfiY" type="h1">
            5 Det nuvarande pensionssystemets grundprinciper
          </head>
          <p xml:id="i-Fi8YvkxrwDoJuNGQGKcRXb">
            Pensionsarbetsgruppen fick 1991 i uppdrag av den dåvarande borgerliga
            regeringen att reformera pensionssystemet. Dessförinnan hade Pensionsberedningen
            i åtta år utrett frågan med utgångspunkten att systemet inte fick
            förändras ideologiskt.
          </p>
          <p xml:id="i-UiGsogsT1Xr4m47o6kJp5a">
            Enligt Pensionsarbetsgruppens direktiv hade ATP-systemet behov
            av att göras mer följsamt i förhållande till samhällsekonomin
            för att klara 2000-talets finansierings- och kostnadsmässiga verklighet
            i och med ökad medellivslängd. Direktiven underströk behovet av
            ett högre långsiktigt sparande. Vidare angavs:
          </p>
          <p xml:id="i-D9LU8sTE5aAAfPDJNEiwGt">
            Förändringarna ska också stimulera till ökat arbete. Därmed ökar
            den ekonomiska tillväxt som är nödvändig bl.a. för att finansiera
            pensionerna. De förändringar som vidtas i det nuvarande allmänna
            pensionssystemet bör slutligen bidra till ett starkare samband
            mellan avgifter och förmåner, så att det faktiska skattetrycket
            sänks och arbetsutbudet ökar. (Dir. 1991:102).
          </p>
          <p xml:id="i-6epDw46dGnigaLVnhuexn7">
            ATP-systemet var ett kollektivt system riktat till individen,
            framvuxet ur en av den svenska arbetarrörelsens största och viktigaste
            klasstrider. Som sådant skapade ATP-systemet ett kontrakt mellan
            generationer. Det är just ur denna aspekt det nya pensionssystemet
            visar sina allvarligaste brister.
          </p>
          <p xml:id="i-AWPZrKzEx5P3ij8z8jCVb5">
            Det nya pensionssystemet drar tillbaka ATP-systemets löfte till
            pensionärerna om en viss pensionsnivå och lovar i stället de förvärvsarbetande
            att de inte ska behöva betala mer än en viss procent av sin lön
            till sin framtida pension. Solidariteten mellan dagens förvärvsarbetare
            och pensionärer har härmed urholkats.
          </p>
          <p xml:id="i-McpaCmbrECPt5trcB7rY6E">
            Pensionsuppgörelsen resulterade i ett avgörande systemskifte
            som saknar förankring hos medborgarna. I och med detta har vi
            lämnat bakom oss ett stort offentligt sparande till förmån för
            ett privat, vi har gått från ett förmånsbaserat system till ett
            avgiftsbaserat och från ett helt arbetsgivaravgiftsfinansierat
            system till ett delvis egenavgiftsfinansierat. Det vi har att
            förhålla oss till är ett komplicerat, svåröverblickbart och administrativt
            dyrt system som missgynnar stora delar av befolkningen.
          </p>
          <p xml:id="i-QXmCdNR5XJ8abxLGgyfaps">
            Vänsterpartiet är mycket kritiskt till denna utveckling, och
            vi reserverade oss redan 1994 mot principerna bakom det nya pensionssystemet.
            Vänsterpartiet står därmed inte bakom den överenskommelse som
            de fyra borgerliga partierna tillsammans med Socialdemokraterna
            bundit sig till. Vår huvudkrit ik då som nu handlar om det nya
            pensionssystemets brist på förutsägbarhet och att det bidrar till
            ökade klyftor i samhället. Genom att säga upp det solidariska
            kontraktet skapar det nya systemet djupare klyftor mellan dagens
            gamla och dagens unga, mellan hög- och låginkomsttagare och mellan
            kvinnor och män.
          </p>
          <head xml:id="i-TgQrQ7i9vg4JVM4GQeWs9a" type="h2">
            5.1 Jämlika kvalifikationsmöjligheter
          </head>
          <p xml:id="i-ApDThZnMoZZuUjjnZUJtLM">
            Bärande princip i det nuvarande pensionssystemet är den s.k.
            livsinkomstprincipen. Denna sägs ge goda möjligheter för enskilda
            att påverka storleken på pensionen genom ökade förvärvsinkomster.
            Detta är ytterst missvisande med tanke på att alla tillgängliga
            fakta visar på att män och kvinnor inte har samma möjligheter
            att öka förvärvsinkomsterna under livsinkomsttiden. Vänsterpartiet
            menar att det nuvarande pensionssystemet i sin konstruktion diskriminerar
            kvinnor som grupp och skapar ökade klyftor mellan pensionärer.
          </p>
          <p xml:id="i-vRHzAi2V1Lpxx5mZ9zoRv">
            En annan grundläggande tanke med pensionsreformen var att den
            skulle medföra rakare rör i systemet. Det innebar att en tydligare
            koppling mellan arbete, avgift och pension skulle vara gällande.
            Detta skulle göra systemet mer följsamt med samhällsekonomin och
            därmed mer lättöverskådligt. Dessa rör visade sig dock snart enbart
            bli raka för medel- och höginkomsttagare som dessutom kan arbeta
            med bibehållen lön i minst 35 år. För låginkomst­tagaren leder
            rören snarare raka vägen in i en grundpension och för den vanlige
            löntagaren finns härmed inte mycket kvar av den standardtrygghet
            som utlovas i socialförsäkringarna.
          </p>
          <p xml:id="i-WcH6qsdcobvm45YvczqJFL">
            Eftersom den inkomstrelaterade pensionen i det nya systemet utgör
            en så liten del av den totala pensionen ofta mindre än hälften
            av slutlönen har dörren öppnats för privata pensionsförsäkringar.
            Detta riskerar i sig att öka klassklyftorna inom pensionärsgruppen,
            och legitimiteten för det offentliga systemet riskerar att urholkas.
            De uppenbara förlorarna är de som inte har råd med privata försäkringar.
            Detta system gynnar höginkomsttagare i förhållande till låginkomsttagare.
          </p>
          <p xml:id="i-87huYjJ7W5XED6qctR3gYE">
            Vänsterpartiet menar att dessa raka rör bör ersättas av ett mer
            omfördelande system. Avgifter över tak bidrar till de fördelningspolitiska
            inslagen i ett pensionssystem och är en del av det samhällskontrakt
            som binder samman medborgarna. Pensionssystemet bör åter finansieras
            via skatter och arbetsgivaravgifter på hela lönesumman och inte
            via avdragsgilla egenavgifter upp till tak.
          </p>
          <head xml:id="i-WYdzAx4jjTqYtjjoUNeYrj" type="h2">
            5.2 Pensionssystemets förlorare
          </head>
          <p xml:id="i-YLWgNAK6NxMjPyhPTPHVDn">
            Det nuvarande pensionssystemet är konstruerat för att motivera
            arbetstagare att arbeta längre och därigenom få högre pension.
            Avsikten är att den som går i pension tidigt inte ska få ut mer
            i pension under sin återstående levnad än den som går i pension
            sent. För att systemet ska vara hållbart krävs det att det finns
            tillräckligt många förvärvsarbetare i förhållande till antalet
            pensionärer. Problemet är bara att människor med låga löner, arbetsuppgifter
            som sliter ut kropp och själ och med stor andel dubbelarbete sällan
            orkar arbeta ens till 65 år. Den genomsnittliga pensionsåldern
            bland LO-arbetare är 58 år. Endast 10 % inom denna grupp arbetar
            fram till 65 år. Härmed förblir möjligheten för en metallarbetare
            eller en undersköterska att höja pensionen genom ytterligare års
            förvärvsarbete efter pensionsåldern enbart teoretisk.
          </p>
          <p xml:id="i-PXQQoUTXR3mjj5rveANAkG">
            De stora förlorarna på dagens pensionssystem är LO-arbetare och
            kvinnor som grupp. Kvinnor får i genomsnitt 20 % lägre offentlig
            pension, dvs. tilläggspension och garantipension, från det offentliga
            systemet än män i det nya pensionssystemet. Naturligtvis finns
            det också kvinnor som gynnas i det nuvarande systemet; de som
            inte föder barn och därmed går ned i arbetstid, de som inte utbildar
            sig till bibliotekarier, sjuksköterskor och förskollärare, de
            som inte har förslitande arbetsuppgifter utan som kan arbeta heltid
            till 70 års ålder med bibehållen hög lön. De blir vinnarna i det
            stora pensionsspelet. Men kvinnor som grupp förlorar stort.
          </p>
          <p xml:id="i-4WYfgNopCin8TU9vLbzfv9">
            Kvinnor får generellt sett lägre pension till följd av att deras
            arbetslivsmönster skiljer sig från männens. Kvinnor utför mer
            obetalt arbete och har därför mindre utrymme för lönearbete. Kvinnor
            arbetar oftare än män deltid och betalar därmed för sin egen arbetstidsförkortning
            med lägre lön och pension. Situationen försvåras även av den lönediskriminering
            på grund av kön som genomsyrar arbetsmarknaden. Kvinnor missgynnas
            också pensionsmässigt genom barnafödande, vilket bl.a. ofta medför
            reducerad arbetstid och sämre karriärmöjligheter. Det är också
            så att kvinnor i offentlig sektor har högre sjukskrivningstal
            än andra grupper, vilket också påverkar pensionen. Genom pensionsreformen
            får kvinnor bära ekonomiska konsekvenser av strukturella problem
            som vi ännu inte lyckats lösa gemensamt.
          </p>
          <p xml:id="i-H5MTkyZadWayFevb92QoKW">
            I den jämställdhetsbilaga som lämnades till budgetpropositionen
            för 2007 finns en redogörelse för tid och sysselsättning, lön
            och inkomst samt utfallet av socialförsäkringsersättningarna,
            allt uppdelat utifrån kön. Där kan man bl.a. läsa följande:
          </p>
          <p xml:id="i-VpYgVQYEoB1YwJowzRZYuJ">
            Lön och företagarinkomst är den största inkomstkällan för både
            kvinnor och män. Den är också grunden för ersättning från socialförsäkringen,
            arbetslöshetsförsäkringen och framtida pensioner. Löneskillnader
            på arbetsmarknaden återspeglas därför även i dessa system. Oavlönat
            arbete ger ingen inkomst eller pensionsrätt, men bidrar till hushållets
            välfärd (prop. 2006/07:1, bil. 4).
          </p>
          <p xml:id="i-Q9L5owGLVnheiwFCHhPFvn">
            Fördelningen av betalt och obetalt arbete mellan kvinnor och
            män har en ömsesidig påverkan på så sätt att omfattningen av det
            obetalda arbetet påverkar omfattningen av det betalda arbetet
            och tvärtom. Enkelt uttryckt skulle man alltså kunna säga att
            det nuvarande pensionssystemet befäster och konserverar den underordning
            och den lönediskriminering som dagens arbetsmarknad utsätter kvinnor
            för.
          </p>
          <p xml:id="i-7T26gNHZCwPcASj1mHBAqs">
            Det nya pensionssystemet är uppbyggt efter mäns sätt att organisera
            sitt arbete och därmed anpassat efter ett manligt arbetslivsmönster.
            Förutsättningen för att kvinnor ska kunna få en pension som är
            möjlig att leva på är att hela samhället förändras i grunden.
            Män måste avstå lön och utföra en större del av det obetalda arbetet.
            Kvinnors löner måste höjas och arbetsvillkoren förbättras. En
            generell arbetstidsförkortning och en individualiserad föräldraförsäkring
            är angelägna tillvägagångssätt för att uppnå ett mer jämlikt arbetslivsmönster.
            Vi utvecklar dessa resonemang och förslag till beslut i motionerna
            Kvinnors löner och arbetsvillkor, Arbetstider samt Jämställ familjepolitiken.
          </p>
          <p xml:id="i-5STNmqGzvu3tvY6eikRya9">
            Vänsterpartiet anser emellertid att behovet av genomgripande
            åtgärder för att undvika framtida orättvisor mellan män och kvinnor
            inom ramen för pensionssystemet är skriande stort. Mot denna bakgrund
            bör regeringen analysera pensionssystemets konsekvenser ur köns-
            och klassperspektiv. Detta bör riksdagen som sin mening ge regeringen
            till känna.
          </p>
          <head xml:id="i-6muSBkjYpdAa4oE9KrLiUW" type="h2">
            5.3 Ökade klyftor
          </head>
          <p xml:id="i-P3y9ayZTNePnwZEGsZuThY">
            I budgetpropositionen för 2007 (prop. 2006/07:1) lägger den borgerliga
            regeringen fram förslag om slopad särskild löneskatt för personer
            över 65 år. Syftet med förslaget handlar om att göra det mer attraktivt
            för arbetsgivare att behålla och anställa äldre arbetskraft. Tanken
            är också att den sänkta lönebikostnaden ska öka utrymmet för företagen
            att göra anpassningar som kan behövas för äldre arbetskraft. Denna
            möjlighet att förlänga arbetslivet och därmed förstärka pensionen
            ytterligare är som vi ovan tydliggjort inte tillgänglig för alla.
            Det är ett förslag som ytterligare förstärker klasskillnaderna
            och som Vänsterpartiet avvisar.
          </p>
          <p xml:id="i-71pHVAQ7gmaYyBMkVnuDLr">
            Den borgerliga regeringen föreslår vidare i budgetpropositionen
            för 2007 (prop. 2006/07:1) att antagandeinkomsten ska sänkas för
            personer som uppbär sjuk- och aktivitetsersättning (förtidspension)
            till 80 %. Detta är en politik som leder till att fattiga människor
            blir ännu fattigare när de blir äldre. Även med gällande regler
            innebär en nedsatt arbetsförmåga och förtids­pension vid exempelvis
            30 års ålder att personen kommer att få drygt 20 % lägre ålders­pension.
            Med den borgerliga regeringens förslag om att sänka antagande­inkomsten
            försämras den framtida pensionen för samma person ytterligare
            ca 12 % jämfört med de regler som gäller i dag. Vänsterpartiet
            avvisar dessa försämringar angående antagandeinkomsten för personer
            som uppbär sjuk- och aktivitetsersättning och preciserar detta
            närmare i vår särskilda motion angående utgiftsområde 10.
          </p>
          <head xml:id="i-LgUigKepZguFhGfrEcWsff" type="h1">
            6 Vänsterpartiets förslag till nytt pensionssystem
          </head>
          <p xml:id="i-VQeMxN6LVo3WX46Y7fWMBA">
            Under sommaren 2006 genomförde Sifo på uppdrag av Vänsterpartiet
            en opinionsundersökning om svenskarnas tilltro till pensionssystemet.
            Undersökningen visar att 59 % av folket i Sverige inte tror att
            pensionen kommer att räcka till när de blir gamla. En stor majoritet
            av kvinnorna, 63 %, tror inte att de kommer att klara sig på pensionen.
            Men även en majoritet av männen, 54 %, tror inte att pengarna
            räcker. Det är i åldersgruppen 3049 som osäkerheten är störst,
            där svarar 76 % att de inte tror att de kommer att klara sig på
            sin framtida pension. Bara 18 % av LO-medlemmarna tror att de
            kommer att klara sig på pensionen.
          </p>
          <p xml:id="i-X917kQeoLheEiRE5B49reD">
            53 % av samtliga tillfrågade tycker vidare att det är dåligt
            att de måste placera en del av pensionen på börsen och att pensionens
            storlek därmed blir beroende av utfallet på placeringarna. Endast
            27 % tycker att det är bra att placera en del av pensionen på
            börsen.
          </p>
          <p xml:id="i-CbpgnGhitELDZggnQmX33x">
            Vänsterpartiet menar att denna oro är befogad och måste tas på
            allvar. Problemet är att det inte går att lappa och laga i det
            nuvarande systemet eftersom det är felkonstruerat från början.
            Därför krävs det att vi gör om systemet från grunden. Det Vänsterpartiet
            föreslår är ett reformerat ATP-system.
          </p>
          <head xml:id="i-XRiV8kY2wnpndYxYyvBtZ8" type="h2">
            6.1 Systemets finansiering
          </head>
          <p xml:id="i-SXBmgLythHkBQSSVT9gdSw">
            Pensionssystemet ska finansieras via skatter och sociala avgifter.
            I dag tas 18,5 % på lönesumman ut i pensionsavgifter. Av dessa
            går 16 procentenheter till fördelningssystemet, dvs. inkomstpensionen,
            och 2,5 procentenheter till spekulation, dvs. till premiepensionen.
            Vänsterpartiets alternativ till pensionssystem finansieras via
            skatter och sociala avgifter. Vi vill att hela avgiften på 18,5
            % ska gå till inkomstpensionen och därmed in i fördelningssystemet.
          </p>
          <head xml:id="i-ABbN8V11bmUExSjtm5YnwX" type="h2">
            6.2 Avskaffa premiepensionen
          </head>
          <p xml:id="i-3PmGy4vkFjWUpMNANF9Nxg">
            Pensionspengarna ska inte kunna spekuleras bort på börsen. Därför
            bör premiepensionen avskaffas och de medel som i dag finns hos
            Premiepensionsmyndigheten (PPM) i stället föras över till Sjunde
            AP-fonden. Det innebär att all avkastning i fortsättningen blir
            lika för var och en. De som redan har placerat sina pengar måste
            naturligtvis få ut sin premiepension vid pensioneringen. Därför
            bör Sjunde AP-fonden bli den AP-fond som ska användas för viktiga
            samhällsinvesteringar som t.ex. bostadsbyggande. I en annan motion
            Långsiktiga villkor för bostadsproduktion lägger vi fram förslag
            på hur bostadsinvesteringar ska finansieras genom AP-fonderna.
          </p>
          <head xml:id="i-2czhoZDUvnvage8Mm2cHBG" type="h2">
            6.3 Höjd och värdesäkrad garantipension
          </head>
          <p xml:id="i-DVsPwAncEAywCY6qjr7Wuh">
            Alla har rätt till en värdig ålderdom och att få sin ekonomiska
            trygghet säkrad. Politikerna måste ta tillbaka ansvaret för att
            garantera detta. Den beskattade garantipensionen ska enligt vårt
            förslag finnas kvar. Garantipensionen är i dag värdesäkrad genom
            att den räknas upp med prisbasbeloppet, dvs. en prisindexering.
            Inkomstpensionen är följsamhetsindexerad, dvs. den räknas upp
            med de generella lönehöjningarna men minus 1,6 %. I det långa
            loppet ger troligen följsamhetsindex i genomsnitt sämre utfall
            än prisindexeringen. Därför menar vi att prisindexeringen bör
            behållas men att nivån på garantipensionen måste ses över så att
            den säkrar individens ekonomiska standard. I ATP-systemet fanns
            möjligheten att höja pensionstillskottet när levnadsnivån för
            de pensionärer som har de lägsta pensionerna sjönk. Att kontinuerligt
            se över nivån på garantipensionen regelbundet skulle få motsvarande
            funktion.
          </p>
          <head xml:id="i-UACxXTmYNzz49scWzq3T72" type="h2">
            6.4 Ändrad intjänandetid
          </head>
          <p xml:id="i-JvqXvbwepgwpvpSr6vizT6">
            Pensionssystemet måste ta ansvar för de skillnader i lön, arbetsvillkor
            och arbetstid som finns på arbetsmarknaden till dess att arbetsmarknadspolitiken
            tagit sitt. Därför bör ATP-systemets regel om att de 15 bästa
            av 30 års i arbetslivet ska bestämma nivån på pensionen återinföras.
          </p>
          <p xml:id="i-A2KkMEqqNvcJq6QUKp1n8Q">
            Med tanke på att medellivslängden ökar för både kvinnor och män
            hade det kanske varit naturligt att förlänga antalet pensionsgrundande
            år, men med hänsyn till den höga ungdomsarbetslösheten skulle
            det leda till sämre pensioner för den gruppen. Genom att antalet
            pensionsgrundande år inte utökas, blir det inte nödvändigt med
            den kompensation för barnår, pensionsrätt för studier och plikttjänstgöring
            som krävs i nuvarande system.
          </p>
          <head xml:id="i-17JH9fHHgUGTiXYJRTZHRJ" type="h2">
            6.5 Indexering av inkomstpensionen
          </head>
          <p xml:id="i-HmEnsxmV4fHDFwUoCURiEK">
            Hur pensionerna räknas upp varje år är av största vikt för dem
            som är beroende av pensionen för sin överlevnad. ATP-systemet
            var värdesäkrat, på samma sätt som garantipensionen är i dag.
            Det innebar att en pensionär skulle vara skyddad för höjningar
            i levnadsomkostnader genom att pensionen räknades upp med basbeloppet.
            Genom att regeringen i dag sätter inflationsbekämpning före full
            sysselsättning, leder det till att basbeloppet höjs endast marginellt
            varje år. I basbeloppet ingår inte heller alla de utgifter som
            en pensionär har.
          </p>
          <p xml:id="i-24fCnovnPkgmuGbG3kAMKj">
            Vänsterpartiet anser att det är rimligt att inkomstpensionen
            knyts till de förvärvsaktivas löner. Solidariteten mellan dagens
            pensionärer och förvärvs arbetare måste återupprättas. Detta bör
            göras genom att värdesäkra inkomstpensionen gentemot reallöneutvecklingen
            förslagsvis genom följsamhetsindex.
          </p>
          <head xml:id="i-Kv24WoAnvapT6zxAfdjUnn" type="h2">
            6.6 Balansering av systemet
          </head>
          <p xml:id="i-3idW8TiDpvFTGTXx5NeEji">
            Nuvarande pensionssystem är utrustat med en automatisk balansering
            i form av en inbyggd bromsmekanism som aktiveras om intäkterna
            i systemet blir mindre än utgifterna. Varje år beräknas pensionssystemets
            balanstal, som visar hur stora skulderna är i förhållande till
            tillgångarna, dvs. om systemet har ett överskott eller är i finansiell
            obalans. Balanstalet är satt till 1. Är balanstalet högre än 1
            har systemet ett överskott och är i balans, är balanstalet 1 eller
            därunder har systemet ett underskott och är i obalans. I dagsläget
            omfattar pensionssystemet ca 6 300 miljarder kronor och överskottet
            är 9 miljarder kronor. Balanstalet var i början på året 1.0014.
            Systemet är alltså snubblande nära obalans. Bromsen är nära att
            slå till och pensionerna riskerar att sänkas.
          </p>
          <p xml:id="i-Fn8RzQS42uAAr3bffDL5Kn">
            I nuvarande pensionssystem går endast 16 procentenheter till
            fördelningssystemet och 2,5 procentenheter till premiepensionen.
            Detta är en självklar orsak till den finansiella obalans vi kan
            se är på väg att inträffa. Avgifterna till fördelningssystemet
            är helt enkelt för låga. I Vänsterpartiets alternativ går hela
            pensionsavgiften till fördelningssystemet, vilket gör systemet
            finansiellt stabilt.
          </p>
          <p xml:id="i-3j8Tfhix9E9XRCPiN8kr17">
            Beräkningar som Vänsterpartiet låtit göra visar att med nuvarande
            avgiftsuttag där hela avgiften går till fördelningssystemet kommer
            vårt system att vara finansiellt stabilt till 2024. Först då överstiger
            pensionsutbetalningarna avgifterna. En höjning av pensionsavgiften
            med 0,5 % skulle innebära att systemet är finansiellt stabilt
            till år 2050. Detta gäller det s.k. basscenariot där tillväxten
            är 2 %. I det optimistiska scenariot är tillväxten 2,8 %, och
            då behövs inte någon avgiftshöjning för att systemet ska vara
            finansiellt stabilt till 2050.
          </p>
          <p xml:id="i-Tkt3ZGk5X3xU7ihqe2yu2o">
            En annan skillnad mellan basscenariot och det optimistiska scenariot
            är andelen 1664-åringar med en inkomst över ett inkomstbasbelopp.
            Annorlunda uttryckt visar detta att arbetslösheten spelar stor
            roll för pensionssystemets stabilitet oavsett hur det är konstruerat.
            Men efter endast några år i bruk visar det sig att nuvarande pensionssystem
            är känsligare för arbetslöshet och sjukskrivningar än det system
            som Vänsterpartiet vill ha.
          </p>
          <p xml:id="i-AWcMWojq3EJrjLTf7gogtW">
            Det Vänsterpartiet ovan föreslagit är ett reformerat ATP-system.
            Med tanke på att vi i dag riskerar att se pensionerna sänkas på
            grund av nuvarande pensionssystem, brådskar det att genomföra
            ett stabilt och hållbart system. Regeringen bör därför snarast
            tillsätta en utredning som får i uppdrag att lägga fram ett förslag
            till ett reformerat ATP-system i enlighet med det ovan angivna.
            Detta bör riksdagen begära.
          </p>
          <head xml:id="i-F5E6ZFfKV6nUuT2VzG8QH8" type="h1">
            7 Förändringar inom nuvarande pensionssystem
          </head>
          <p xml:id="i-4btPEEB4wDcfFKeUA66qme">
            Vänsterpartiet anser av flera skäl att det nya pensionssystemet
            inte är hållbart i framtiden. Det bygger på orealistiska förväntningar
            på aktiemarknaden. Dagens osäkra konjunkturläge, liksom det faktum
            att AP-fonderna ökat investeringarna i aktier, pekar på rimligheten
            i dessa tvivel. Vidare vittnar den framtida demografiska utvecklingen
            om att systemet kommer att belastas hårt framöver.
          </p>
          <p xml:id="i-A6BubYEZ5rqpZ9Viajmayw">
            Pensionsfonderna har förlorat stort på börsen. Placeringstillgångarna
            i pensionssystemet har minskat kraftigt, beroende på kraftiga
            värdeminskningar på de aktier som svarar för större delen av tillgångarna
            både i APfonderna och i de fonder som förvaltas av PPM. Mycket
            talar för att pensionerna kommer att bli avsevärt lägre än de
            summor som anges i de orange pensionsbeskeden.
          </p>
          <p xml:id="i-6eugKCm9DoApceKYQWFiwf">
            Under tiden som utformningen av ett pensionssystem som är stabilt
            och hållbart både för den enskilda pensionären och för statsbudgeten
            tas fram, måste akuta åtgärder vidtas i nuvarande system.
          </p>
          <head xml:id="i-FwPWnLZddBuCTxojrytXAZ" type="h2">
            7.1 Genomförandegruppens legitimitet
          </head>
          <p xml:id="i-DE8hUKLhY6cXfenHCyaqv5">
            För genomförandet av pensionsreformen tillsattes inom Socialdepartementet
            en arbetsgrupp med företrädare för de fem partier som ställt sig
            bakom överenskommelsen, dvs. Moderaterna, Centerpartiet, Folkpartiet,
            Kristdemokraterna och Socialdemokraterna. Med tanke på att nuvarande
            pensionssystem fullt ut har trätt i kraft måste den s.k. Genomförandegruppens
            uppdrag sägas vara genomfört. Enligt Vänsterpartiet är det därför
            hög tid att alla riksdagens sju partier tillåts att fullt ut ta
            ansvar för pensionsfrågorna. Det är ett allvarligt demokratiskt
            underskott att så inte redan är fallet.
          </p>
          <p xml:id="i-URLfGcyy88jrKzRHUWqrDV">
            Med tanke på att Genomförandegruppen på samma sätt som Pensionsarbetsgruppen
            valt att arbeta inför lyckta dörrar finns det givna begränsningar
            i riksdagens möjligheter att få den insyn i arbete som Genomförandegruppen
            utför. Av denna anledning bör regeringen se till att riksdagens
            samtliga partier omgående ges full och löpande insyn i Genomförandegruppens
            arbete. Detta bör riksdagen som sin mening ge regeringen till
            känna.
          </p>
          <head xml:id="i-8ruQycX2EKqNXYDN4h9XAn" type="h2">
            7.2 Pensionsrätt vid studier
          </head>
          <p xml:id="i-2jmoutBjEFjRLLSM3apBYF">
            Studerande med studiemedel får i dag tillgodoräkna sig pensionsrätt
            för bidragsdelen. Vänsterpartiet står bakom denna pensionsrätt,
            men anser att det finns behov av förbättringar. Redan Pensionsarbetsgruppen
            föreslog att endast bidragsdelen skulle ge pensionsrätt vid studier
            med argumentet att studier ska ses som en investering i högre
            lön. Under samma tid uttalade en del remissinstanser att kostnadsnivån
            i pensionssystemet var alltför hög och man avvisade därför förslag
            om pensionsrätt vid studier.
          </p>
          <p xml:id="i-B3GsSmUPcAYjHMAhqJnkHm">
            Vänsterpartiet har i en tidigare motion anfört att pensionsrätten
            för studier bör utgå för studerande som fyllt 20 år med motsvarande
            belopp som den egna åldersklassens genomsnittsinkomst för heltidsarbete
            utgör. Att öka pensionsrätten vid studier är motiverat utifrån
            att högskolestudier inte med automatik leder till hög lön. Detta
            gäller för samhället viktiga yrkesgrupper som bibliotekarier,
            sjuksköterskor, förskollärare m.fl. I dessa yrkesgrupper är kvinnor
            överrepresenterade. Som en jämförelse kan nämnas att personer
            i plikttjänstgöring får 50 % av en genomsnittlig pensionsgrundande
            inkomst.
          </p>
          <p xml:id="i-Bfocr7D5focjBZ1FCZdr9m">
            Vänsterpartiet anser inte att dessa yrkesgrupper, utöver en sämre
            löneutveckling än andra akademiker, ska bära ansvar för att pensionssystemet
            ska anses finansierat. Vänsterpartiet anser därför att en översyn
            av pensionsrätten vid studier bör göras. En sådan översyn ska
            inte resultera i att förbättringar avseende pensionsrätten vid
            studier som konkurrerar ut andra för gruppen nödvändiga förbättringar,
            utan ska noga ta hänsyn till den ekonomiskt utsatta situation
            som många studerande lever i. Detta bör riksdagen som sin mening
            ge regeringen till känna.
          </p>
          <head xml:id="i-14rqp8aD5xBPHkrTiHttK9" type="h2">
            7.3 Bromsen
          </head>
          <p xml:id="i-KEUitBdHvAATEtWku8eGQ8">
            Bromsens funktion innebär att pensionssystemet automatiskt reagerar
            på hur många barn som föds, på hur många som in- och utvandrar,
            på när och hur mycket invånarna arbetar, när individerna pensioneras
            och hur länge de lever efter denna tidpunkt. Om systemet är i
            finansiell obalans räknas pensionsbehållningarna inte upp med
            tillväxten i de genomsnittliga inkomsterna och utgående pensioner
            sänks. Det innebär att man kan sänka pensionerna om de yrkesarbetandes
            avgifter till pensionssystemet och pengarna i AP-fonderna inte
            räcker för att täcka pensionsåtagandena.
          </p>
          <p xml:id="i-P2bjJuadZF3oKUr9kQucFt">
            Bromsens uppfinnare, RFV:s pensionsexpert Ole Settergren, tillstod
            själv i dokumentären Vem vill bli pensionär (Dokument inifrån
            13/5-03) att bromsen har till syfte att befria politikerna från
            ett ställningstagande mellan att öka beskattningen av de förvärvsarbetande
            eller att sänka pensionerna. I stället sätts alltså den automatiska
            bromsen in och sänker nivåerna i systemet och politikerna i Genomförandegruppen
            går fria från ansvar.
          </p>
          <p xml:id="i-R5nYmKi8WgvPAxshg566LF">
            Enligt uppgift från Försäkringskassan är risken överhängande
            att bromsen kommer att slå till och att pensionärerna därmed kommer
            att få sänkta pensioner. Detta kommer att drabba de pensionärer
            som tidigare har fått ett löfte från staten om att deras pensioner
            ska vara värdesäkrade.
          </p>
          <p xml:id="i-GUk7jU8rtfrbR6UMkrcygQ">
            Vänsterpartiet föreslår därför att avgifterna tillfälligt höjs
            om det visar sig att pensionssystemet är underfinansierat. Denna
            avgiftshöjning ska vara just tillfällig och inte ge någon pensionsrätt
            i framtiden. Vi vill att det ska finnas en fastlagd gräns för
            vilket underskott som ska hanteras med avgiftsökningar. Om denna
            gräns passeras får ansvariga politiker ta ställning till hur balans
            ska uppnås i systemet. Att definiera en sådan gräns är speciellt
            viktigt med tanke på konjunkturaspekten på en tillfällig avgiftshöjning.
            En alltför hög tillfällig avgiftshöjning i samband med en konjunkturnedgång
            kan innebära att samhällsekonomin försämras ytterligare. Därför
            bör regeringen återkomma med förslag till en aktiv balansering
            i enlighet med vad som ovan angivits. Detta bör riksdagen som
            sin mening ge regeringen till känna.
          </p>
          <head xml:id="i-ModF5N6da6Gw2VtbS4med7" type="h2">
            7.4 Överföringar från AP-fonderna till statsbudgeten
          </head>
          <p xml:id="i-ThHP7JmXNrZXWPLJXUEYJV">
            Ytterligare en risk för att bromsen ska slå till är de överföringar
            som görs från AP-fonderna till statsbudgeten. Dessa överföringar
            skulle ske under en övergångsperiod för att fasa in det nya pensionssystemet.
            Hittills gjorda överföringar uppgår till 245 miljarder kronor.
            Åren 1999 och 2000 överfördes 45 miljarder kronor per år. Detta
            följdes av ytterligare en överföring den 1 januari 2001 med 155
            miljarder kronor.
          </p>
          <p xml:id="i-4m7QUKE64CfJJzjVTV9DvU">
            2004 bestämde Genomförandegruppen, dvs. företrädare för de fem
            partier som stod bakom pensionsöverenskommelsen, att tills vidare
            avvakta med den resterande överföringen från AP-fonden för att
            minska risken för att den s.k. bromsen utlöses under de närmaste
            åren. Man var också överens om att återkomma senare för att ta
            ställning till framtida överföringar från AP-fonden.
          </p>
          <p xml:id="i-HP5D9pViP57qFp834yTV3P">
            Eftersom vi ifrågasätter pensionssystemets hållbarhet på lång
            sikt avvisar vi möjligheten att ta mer pengar från APfonderna.
            Utöver de starka sakliga skäl som finns för att nu definitivt
            avskriva alla planer på att överföra ytterligare medel från AP-fonderna
            till statsbudgeten finns det anledning att erinra om den demokratiska
            dimensionen. När riksdagen 1999/2000 behandlade frågan om överföring
            av medel till statsbudgeten anförde finansutskottet (1999/2000:FiU19):
          </p>
          <p xml:id="i-5xU97tsmSrX14EGoyC5vdX">
            Utskottet konstaterar att det i framtiden kan uppstå situationer
            då den ekonomiska ställningen i pensionssystemet blir så stark
            att det inte finns anledning att behålla ytterligare överskott
            i systemet. Enligt fempartiöverenskommelsen om pensionssystemet
            ska varaktiga överskott efter den 1 januari 2005 tillfalla de
            försäkrade.
          </p>
          <p xml:id="i-AbcQ39MKwUbeXyqVPsk526">
            Finansutskottets skrivning är omöjligt att missförstå, och de
            fem partiernas hantering av denna fråga 2004 framstår som ett
            uppenbart brott mot vad finansutskottet uttalade 1999.
          </p>
          <p xml:id="i-XyuVuqDuUUG8RKZpAWLv8T">
            Riksdagen måste stå upp för de uttalanden som tidigare gjorts.
            Vi vet att människors förtroende för pensionssystemet är lågt.
            Förtroendet för vår förmåga att hantera vårt demokratiska system
            står också på spel. Det är enligt Vänsterpartiet viktigt med ett
            stort offentligt sparande och menar därmed att det sparande som
            sker i AP-fonderna bör behållas. Inte en enda överföring till
            får ske från AP-fonderna. Detta bör riksdagen som sin mening ge
            regeringen till känna.
          </p>
          <head xml:id="i-YViUFe91oKFVAQaTd7tpY9" type="h2">
            7.5 Ändrade placeringsregler i premiepensionen
          </head>
          <p xml:id="i-8i9UagYWTcnhz4TUvzSCAz">
            I väntan på att premiepensionen och PPM avskaffas vill vi att
            den valfrihet som det så ivrigt flaggas för i andra sammanhang
            också ska gälla för placering av premiepensionen. Exempelvis skulle
            de fackliga organisationerna kunna ha ansvaret för medlemmarnas
            premiepension, så som skett bl.a. i Kanada. Därigenom skulle någon
            form av demokratiskt inflytande över pensionerna kunna åstadkommas.
            Med en sådan utformning skulle medlemmarna exempelvis kunna bestämma
            att deras pensionspengar inte ska placeras i t.ex. vapen- eller
            porrindustrin utan i stället i etiska fonder.
          </p>
          <p xml:id="i-6UgdsoDc36pMvp8SGi7X3L">
            Med närmare 670 olika fonder i premiepensionssystemet blir de
            val som den enskilda blivande pensionären gör ofta mycket slumpmässiga.
            Nu har Genomförandegruppen beslutat att utreda om PPM ska behålla
            alla dagens fonder eller om antalet fonder ska minska och kostnaderna
            därmed sänkas. Samtidigt har PPM poängterat vikten av byte av
            fonder kontinuerligt för att den enskilda spararen ska kunna höja
            sin pension. Förslaget från PPM om att avgiftsbelägga bytena är
            därför märklig. Möjligheten att byta fonder ska även i fortsättningen
            vara avgiftsfri. Detta bör riksdagen som sin mening ge regeringen
            till känna.
          </p>
          <head xml:id="i-LBHNF9UXCsx2osFcGLH1cv" type="h2">
            7.6 Avgiftstak för pensionssparande
          </head>
          <p xml:id="i-8kDSVcTGrWHwtFtv9R81Gb">
            Ett avgörande problem med det nya pensionssystemets fondsparande
            är den misshushållning som sker i form av avgifter och bonusar.
            Detta gynnar banker, fonder och förvaltningsbolag. Enligt tidningen
            ETC betalade de fyra statliga AP-fonderna 644 miljoner kronor
            i externa förvaltningsarvoden, varav 216 miljoner kronor avsåg
            olika former av bonusutbetalningar.
          </p>
          <p xml:id="i-8L4MowxF5NTvzyKb5Q4Zg2">
            I jämförelse med andra bolag är dessa förvaltningskostnader oerhörda.
            Det fackligt styrda AFA, som förvaltar 194 miljarder fackliga
            försäkringspengar, har som ett exempel en förvaltningskostnad
            på 0,042 % av de samlade pengarna. AP-fonderna kostar tre gånger
            så mycket och privata banker ytterligare mycket högre.
          </p>
          <p xml:id="i-LNjhwmxS3czZ9vRMUaUVs2">
            Avgifterna varierar mellan de olika fondtyperna, räntefonder
            är normalt billigare än aktiefonder. Uppgifter om detta är för
            de flesta pensionssparare mycket svårt att få reda på eftersom
            presentationer av bästa och sämsta fonder t.ex. inte tar hänsyn
            till avgifter och skatteeffekter.
          </p>
          <p xml:id="i-V9iKQ8Z8LRQ2p8hpHvbz6W">
            Dessa avgifter har haft till följd att pensionssystemet höjt
            de offentliga förvaltningskostnaderna med nära 3 miljarder per
            år. Till detta kan läggas alla avgifter till privata pensionsfonder.
            Överföringen från löntagare till banker och andra fondägare varje
            år är enorm. Mot denna bakgrund bör ett avgiftstak på 0,05 % för
            pensionssparande införas. Detta bör riksdagen som sin mening ge
            regeringen till känna.
          </p>
          <head xml:id="i-VHLYxJ55xdZRFoKX2JM2qM" type="h2">
            7.7 Sjunde AP-fonden
          </head>
          <p xml:id="i-CKtizZcjViRW8fmi6EeEvf">
            När fondvalet till det nuvarande pensionssystemet genomfördes
            2000 gjorde 60 % av pensionsspararna ett aktivt val av fonder.
            Sedan dess har intresset för att välja fonder sjunkit drastiskt.
            Merparten nya sparare hamnar därför i Sjunde AP-fondens icke-väljarfond
            premiesparfonden. Vänsterpartiet menar att de som valt att inte
            välja, och därmed får sina pengar placerade i Sjunde AP-fonden,
            ska ha maximal avkastning på sina pengar i väntan på att premiepensionen
            avskaffas.
          </p>
          <p xml:id="i-PHLByfohvCTJdgDaoNNJ5N">
            Skaparna av det nya pensionssystemet har gjort det omöjligt för
            människor att aktivt välja premiesparfonden. Det vill Vänsterpartiet
            ändra på genom att utöka Sjunde AP-fondens utbud. Vid en statlig
            förvaltning har vi möjlighet till demokratisk styrning av fondens
            förvaltning och garantera allmänhetens insyn. Dessutom har man
            inte gett Sjunde APfonden möjlighet att erbjuda generationsfonder.
            Eftersom Vänsterpartiet vill låta valfriheten även omfatta statlig
            förvaltning vill vi utöka Sjunde APfondens utbud. Av denna anledning
            anser vi att människor aktivt ska få välja premiesparfonden. Sjunde
            AP-fonden bör vidare kunna erbjuda en realräntefond som placerar
            i svenska realränteobligationer. Fonden bör också kunna erbjuda
            generationsfonder.
          </p>
          <p xml:id="i-XB19W1tvF77y6vPEXRZKUE">
            Sjunde AP-fonden bör också kunna erbjuda placering i ideella
            fonder på samma sätt som fonden nu inlett en översyn av sina placeringar.
            Sjunde AP-fonden bör inte placera pensionsspararnas pengar i t.ex.
            vapen- eller porr­industrin.
          </p>
          <p xml:id="i-UY6ak3fa5uWZw8HsTAd3TA">
            Sjunde AP-fonden är i dag förbjuden att utöva rösträtt för sina
            aktieinnehav vid svenska företags bolagsstämmor. Detta är, enligt
            Vänsterpartiets mening, mycket märkligt. Man skulle kunna tro
            att Genomförandegruppen önskar att Sjunde AP-fonden ska misslyckas.
            Sjunde AP-fonden är en viktig förvaltare av våra pensionspengar
            och verkar för att våra pensionspengar inte ska gå till höjda
            arvoden för företagsledare m.fl., utan att pensionspengarna används
            så effektivt som möjligt i enlighet med de mål som satts upp för
            Sjunde AP-fondens verksamhet. Det är på tiden att Genomförandegruppen
            slutar att diskriminera Sjunde AP-fonden. Därför bör regeringen
            återkomma med förslag i enlighet med det ovan angivna om aktivt
            val och utökat utbud för Sjunde AP-fonden. Detta bör riksdagen
            begära.
          </p>
          <head xml:id="i-NExEomaiqU5eZarTQrx1Pe" type="h2">
            7.8 Återställande av pensionerna
          </head>
          <p xml:id="i-RoT4GjdYAGZRw1LuCWW4bk">
            1990-talets statsfinansiella sanering innebar minskade offentliga
            utgifter och försämringar inom välfärdsstaten i stort. Pensionärerna
            har under denna period fått känna på försämringar inom vård och
            omsorg. Därtill har pensionernas värde sänkts med ca 10 % under
            90-talet beroende på att prisbasbeloppet inte följt prisutvecklingen.
            Vänsterpartiet anser att de forna ATP-pensionärerna ska kompenseras
            för det lass de, tillsammans med andra grupper, drog genom de
            ekonomiska saneringsprogrammen som genomfördes under det gångna
            decenniet. Med ett återställande av pensionerna kan vi lämna 90-talets
            lågkonjunktur bakom oss på ett värdigt sätt.
          </p>
          <p xml:id="i-TWoJVgzw1AszqAR2tieBNz">
            Ett återställande av basbeloppet till 1990 års värde skulle dock
            inte kompensera de pensionärer som avstått delar av sin pension
            för att dra Sverige ur lågkonjunkturen. De som i dag är pensionärer,
            de forna ATP-pensionärerna, har som andra pensionärer fått sin
            pension fastställd och den räknas fortsättningsvis upp med följsamhetsindex.
            Det leder till att det är de nya pensionärerna som skulle tjäna
            på ett återställande av basbeloppet medan de som avstått inte
            kommer att få någon kompensation. Det bästa sättet att lösa problemet
            är att ge de forna ATP-pensionärerna en engångsuppräkning vid
            ett tillfälle. Regeringen bör återkomma med förslag på hur de
            forna ATP-pensionärerna bäst ska kompenseras för det inkomstbortfall
            de fick kännas vid genom den statsfinansiella sanering som skedde
            i början på 90-talet. Detta bör riksdagen begära.
          </p>
          <head xml:id="i-GvRzQymh8Dd1aEHeuMTdQm" type="h2">
            7.9 Förbättringar av bostadstillägget
          </head>
          <p xml:id="i-FXBhHw2YbFgbfdDx7z7BBv">
            Bostadstillägget och det särskilda bostadstillägget till pensionärer
            utgör en viktig inkomstkälla för ålderspensionärer med låga inkomster.
            75 % av låg­inkomstpensionärerna är kvinnor, och fler kvinnor
            än män uppbär följaktligen bostadstillägg. Genom de senare årens
            budgetöverenskommelser mellan Socialdemokraterna, Vänsterpartiet
            och Miljöpartiet har välbehövliga förstärkningar av bostadstillägget
            genomförts. Vänsterpartiet menar att det behövs ytterligare förbättringar
            av bostadstillägget. Vi välkomnar förslaget om att höja hyrestaket
            till 5 000 för ålderspensionärer som föreslås i budgetpropositionen
            för 2007 och lämnar i vår budgetmotion förslag om göra motsvarande
            förbättringar för förtidspensionärer samt att för bägge grupperna
            höja nivån till 95 %. Vi anvisar 120 miljoner kronor för detta
            2008 och 250 miljoner kronor 2009. Vi föreslår också en stegvis
            höjning av garantipensionen och anvisar 1 miljard kronor för detta
            2008 och 2 miljarder kronor 2009.
          </p>
        </div>
        <div type="motSignatures">
          <list>
            <item xml:id="i-D9EF3waYF2DJJzrnQyWyJ7" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-PCS2WxQdcbmGB4BsVfpcyJ" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-9VUpTjWXxmnEwPQwfLrTLm" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-YHcWtYAX6Mcic2DXWhWFSs" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-H6UmUgFHRcYPcAAuyVHXvf" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-6B6mkxj34k8sSdc9txAJRb" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-TGU9jJzACrAMLaSPvKidpq" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-Jb6yZTCPYsuvwqz72vhakY" who="i-mN8mVTBvBYjtHLNThWLo4">
              Kalle Larsson (v)
            </item>
          </list>
        </div>
      </div>
    </body>
  </text>
</TEI>
