<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_253/mot_200506_MJ_253-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ253 pnr: kd537
          </p>
          <p>
            Motion till riksdagen 2005/06:MJ253
          </p>
          <p>
            av Ragnwi Marcelind (kd)
          </p>
          <p>
            Uppsamlingshantering av importerade burkar
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att utreda omfattningen av opantbara burkar
            som slängs på våra soptippar och konsekvenserna för miljön även
            på lång sikt. 2. Riksdagen tillkännager för regeringen som sin
            mening vad i motionen anförs om att utreda omfattningen av svartimport
            och momsfiffel vid burkhandel från utlandet. ' 3. Riksdagen tillkännager
            för regeringen som sin mening vad i motionen anförs om behovet
            av att möjliggöra för konsumenten att ha återvinningsställen tillgängliga
            vid de vardagliga inköpsställena.
          </p>
          <p>
            "Yrkande 2 hänvisat till SkU.
          </p>
          <pb facs="riksdagen-motions-pdf/data/200506/mot_200506_MJ_253/mot_200506_MJ_253-0002.pdf"/>
          <p>
            2005/06:MJ253
          </p>
          <p>
            Motivering
          </p>
          <p>
            Varje år säljs 915 miljoner pantburkar av aluminium i Sverige.
            Flera rapporter som gjorts pekar på svårigheterna att tillvarata
            och återvinna dessa burkar. Enligt Svensk Returpack AB, som hanterar
            insamling och återvinning av aluminiumburkar, och förordningen
            om producentansvar för förpackningar (1997:185) ska 90 26 av pantburkarna
            återvinnas. Insamlingen låg över kravnivån åren 1993-1997. 1998
            bröts trenden. 840 miljoner pantburkar återvanns, vilket endast
            motsvarar 87 96 av antalet sålda pantburkar. Sedan dess har återvinningen
            fortsatt nedåt. För år 2004 uppnåddes 85 260. Av de ca 15 26 pantburkar
            av aluminium som inte samlas in hamnar ca 6 96 i Metallkretsens
            behållare och resterande 4 96 oftast i hushållssoporna. Men det
            är inte våra inhemska burkar som utgör den största miljöfaran
            när det gäller burkar. Utöver det antal inhemska burkar som säljs
            i Sverige importeras ytterligare ett stort antal miljoner utländska
            drickaburkar och flaskor varje år av företag men också av privatpersoner,
            s.k. turistimport. Enligt statistik från halvårsskiftet 2004 importerades
            75 miljoner liter öl och 43 miljoner liter vin av resande till
            utlandet. Beräknad smuggling låg på 55 miljoner liter öl. Enligt
            Sveriges bryggerier utgörs 55 960 av resandeinförseln av öl och
            87 96 av smugglingen utgörs av öl. Att räkna ut hur många burkar
            som förs in är omöjligt. Men av alla dessa burkar återvinns endast
            omkring 35 miljoner. Resterande burkar lämnas till Metallkretsens
            insamlingsstationer för metallförpackningar, hamnar i hushållsavfallet
            eller slängs någon annanstans. Svensk Returpack AB, som hanterar
            insamling och återvinning av aluminiumburkar, menar att det finns
            fyra kategorier av dryckesburkar av metall i Sverige: inhemska
            pantburkar av aluminium, importerade pantburkar av aluminium (t.ex.
            ölburkar importerade direkt av bryggerier), turistimporterade
            aluminiumburkar samt importerade stålburkar. Från och med den
            1 januari 1997 innebär reglerna för returburkshanteringen att
            pant endast betalas ut för burkar som ingår i det svenska pantsystemet.
            Detta kontrolleras via EAN-koden. Även pantlösa, turistimporterade
            burkar tas dock emot i systemet då alla aluminiumburkar berättigar
            till hanteringsersättning (dvs. handlarna får 13 öre per räknad
            burk). För stålburkar lämnas däremot ingen ersättning. Dessa importerade
            dryckesburkar ingår inte i pantsystemet utan är belagda med en
            förpackningsavgift som ska finansiera Svenska Metallkretsen AB:s
            insamling och hantering av stålburkarna. Förpackningarna omfattas
            av reglerna om producentansvar och de tomma dryckesburkarna ska
            lämnas av konsumenterna vid de insamlingsstationer som finns för
            sortering av olika förpackningar. På Returpack uppskattar man,
            grovt räknat, att ca 5 90 av handeln med dryckesburkar utgörs
            av stålburkar, dvs. ca 50 miljoner burkar per år. Ska man kunna
            ta hand om stålburkar i dryckesautomaterna måste dessa byggas
            om. Detta är ett arbete som går att utföra men som tar tid. Enligt
            uppgift från Returpack är det dryckesburkar av stål (inte av aluminium)
            som omfattas mest av svarthandel. Storleken på denna
          </p>
          <pb facs="riksdagen-motions-pdf/data/200506/mot_200506_MJ_253/mot_200506_MJ_253-0003.pdf"/>
          <p>
            svarthandel är inte känd, men att den ökar är helt säkert. Större
            partier kan containervis tas in i Sverige från länder som t.ex.
            Polen. Det är främst i västra Sverige som svarthandeln florerar.
            Momsfifflet i denna handel uppgår till mångmiljonbelopp. Läsk-
            och ölburkar för försäljning tillverkas bl.a. i England och transporteras
            hit. Importören uppger att moms kommer att betalas i Sverige,
            vilket är svårt att kontrollera. Väl i Sverige betalas ingen moms
            eller andra avgifter. En beräkning gjord av Ekobrottsmyndigheten
            i Göteborg beräknar att för varje långtradare med dryckesburkar
            som kommer in i Sverige går landet miste om en halv miljon kronor
            som skulle ha betalats in i skatt och avgifter. Skattemyndighetens
            kontrollapparat är inte uppbyggd så att den klarar kontrollen
            över den alltmer expanderande svarthandeln. För varje burk som
            tas in i Sverige finns en hanteringsersättning på 50 öre som ska
            betalas. Oseriösa importörer betalar inte denna ersättning. Om
            vi enbart räknar med de omkring 200 miljoner turistimporterade
            burkarna i Sverige, handlar det om 100 miljoner svenska kronor
            i skatter och avgifter som staten går miste om. Genom den upplysningen
            kan vi förstå att de importerade burkarna inte enbart är en miljöbov
            utan också ett omfattande ekonomiskt problem. I Gävle var jag
            själv med och genomförde en undersökning hösten 1997. Kristdemokraterna
            ställde ut stora insamlingstunnor i tio av Gävles största butiker
            för att se hur många opantbara burkar som annars skulle slängas
            i vanliga sopsäckar. På drygt tre veckor samlade vi in 15 000
            opantbara burkar i dessa tio butiker. Nästan dagligen fick vi
            rycka ut och byta sopsäckar i affärerna. När konsumenten kommer
            med sina pantburkar till affären och upptäcker att en stor del
            av dessa inte går att panta, är det mycket långsökt att tro att
            konsumenten ska samla ihop dessa burkar och ta dem med sig hem
            igen. Erfarenheten från vår undersökning i Gävle samt resultatet
            av ett flertal intervjuer med handlarna visar att dessa burkar
            hamnar i sopsäcken. Om man skulle göra ett överslag på antalet
            butiker i Sverige och räkna med en säck i snitt per vecka och
            butik så kan vi ana omfattningen på detta problem. Det finns handlingsprogram
            från Förpackningsinsamlingen samt information till hushållen och
            ett ökat miljömedvetande hos konsumenten, men detta är inte tillräckligt.
            Regeringen har dock inte åtgärdat det som är själva problematiken,
            nämligen att se till att det finns lättillgängliga insamlingskärl
            för konsumenten, vid affären eller liknande inköpsställen. Regeringen
            måste också lösa problemet med svartimporten av öl- och läskburkar.
            Cirka 100 miljoner burkar av dem som säljs i Sverige återvinns
            inte, 35 miljoner av dessa räknar man med samlas in i Metallkretsens
            behållare, alltså slängs 65 miljoner burkar ut på soptippen. Tillsammans
            med de turistimporterade burkarna slängs årligen långt över 100
            miljoner burkar på våra sophögar. Detta kan inte vara acceptabelt.
            Dessutom har Metallkretsen inte tillräckligt med inlämningsställen,
            vilket försvårar inlämning av burkar dit. Naturvårdsverket säger
            att aluminium inte är lättkorroderat, dvs. metallen rostar väldigt
            långsamt, och därmed lakas inga miljöfarliga ämnen ut på
          </p>
          <p>
            2005/06:MJ253
          </p>
          <pb facs="riksdagen-motions-pdf/data/200506/mot_200506_MJ_253/mot_200506_MJ_253-0004.pdf"/>
          <p>
            2005/06:MJ253
          </p>
          <p>
            åtminstone ett par hundra år. Men då är den stora frågan om vi
            inte också är ansvariga för kommande generationers miljö. Beträffande
            stålburkar säger Naturvårdsverket att dessa rostar och järnoxid
            och hydroxid bildas, men att detta inte anses orsaka några större
            bekymmer. När det gäller färgen på burkarna löses den upp efter
            en tid och enligt uppgift från Naturvårdsverket är det osäkert
            hur de kemiska ämnena i färgen påverkar miljön. På dessa lösa
            grunder tillåts vår miljö att skadas och det anser jag vara oansvarigt.
            Det är politikerna som måste ta ansvar för att förenkla för människor
            att kunna leva upp till kretsloppssamhällets intentioner. Det
            är politikernas ansvar att se till att svarthandel och momsfiffel
            stoppas. Den 14 april 2005 beslutade regeringen om en ny förordning
            som innebär att alla plastflaskor och metallburkar med konsumtionsfärdig
            dryck ska kunna pantas fr.o.m. den 1 januari 2006. Beslutet innebär
            att det blir förbjudet att sälja drycker i flaskor och burkar
            som man inte kan lämna tillbaka utan att få en pant eller premie.
            Den som säljer en flaska eller en burk som inte är märkt med symbol
            som visar att den ingår i ett godkänt retursystem ska betala en
            miljösanktionsavgift. Problemet med turist- och svartimporterade
            burkar återstår dock. Mot bakgrund av ovanstående anser jag att
            en utredning genast bör tillsättas för att se över omfattningen
            av importerade burkar och dess skadegörelse på miljön samt den
            ekonomiska brottsligheten kring burkimporten. I utredningen kan
            förslagsvis experter från Riksskatteverket, Jordbruksverket, tullen
            och Ekobrottsmyndigheten ingå.
          </p>
          <p>
            Stockholm den 22 september 2005 Ragnwi Marcelind (kd)
          </p>
        </div>
      </div>
    </body>
  </text>
</TEI>
