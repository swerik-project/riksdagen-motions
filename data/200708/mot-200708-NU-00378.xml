<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00378">
  <teiHeader>
    <fileDesc>
      <titleStmt>
        <title>Kärnkraftsavveckling för ökad trygghet och tillväxt</title>
        <author corresp="i-FAhoYDeAxVXRZmnF5LnHgv">av Kent Persson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kärnkraftsavveckling för ökad trygghet och tillväxt</title>
          <idno type="rdwebb">GV02N378</idno>
          <rs type="number">N378</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N378/text</ref>
          <ref type="dokument_url_html">http://data.riksdagen.se/dokument/GV02N378</ref>
          <ref type="dokumentstatus_url_xml">http://data.riksdagen.se/dokumentstatus/GV02N378</ref>
          <ref type="doc">http://data.riksdagen.se/fil/034A07AF-3F14-4004-B908-4CDF5E43E2DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FohKrm4oKzJAvy1VRtQeyq" type="signed"/>
        <correspContext corresp="i-FohKrm4oKzJAvy1VRtQeyq">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-XFFQFQnBxde1AedisJRjyv" type="referral">
          <date when="2007-10-16"/>
        </correspAction>
        <correspAction xml:id="i-St4aFhBpXehSfjNYnxNwCv" type="dismissal">
          <date when="2007-10-16"/>
        </correspAction>
        <correspAction xml:id="i-GS7rjmvTC3f839KJWjKzgi" type="numbering">
          <date when="2007-10-09"/>
        </correspAction>
        <correspAction xml:id="i-Ni8SjCKnDKZcHWgb9Ki2ov" type="submission">
          <date when="2007-10-05"/>
        </correspAction>
        <correspAction xml:id="i-RMwRR66PCC6G35vBfyy4K7" type="transfer">
          <date when="2007-10-05"/>
        </correspAction>
        <correspAction xml:id="i-PpC6Pk9uzMT257z54X2sMz" type="assigned"/>
        <correspContext corresp="i-PpC6Pk9uzMT257z54X2sMz">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Em1ZD1ngsBh6sXeHhhU6bv" type="motBody">
        <div xml:id="i-tNoQAoezVah1WMqJToFqf" type="motProposal" subtype="förslag">
          <head xml:id="i-KTMY6TrQJvjmfbkz7MgBuh">
            Förslag till riksdagsbeslut
          </head>
          <list xml:id="i-E52nCw1xcENwALABtCfzte" style="ol">
            <item xml:id="i-PDZdewzKovccv87RfkEsn7">
              Riksdagen tillkännager för regeringen som sin mening vad som
              anförs i motionen om att regeringen bör utreda förutsättningarna
              för och konsekvenserna av att ytterligare en kärnkraftsreaktor
              tas ur drift.
            </item>
            <item xml:id="i-K6wyWE85pa3PdofFnE3xnY">
              Riksdagen tillkännager för regeringen sin mening vad som anförs
              i motionen om att regeringen bör utreda avvecklingen av återstående
              reaktorer fram till 2025.
            </item>
            <item xml:id="i-8kEuo2ZUCnRuuEg6bodywd">
              Riksdagen tillkännager för regeringen som sin mening vad som
              anförs i motionen om att inte tillåta en effekthöjning av existerande
              reaktorer, ej heller att de uppdateras för ökad livslängd.
            </item>
            <item xml:id="i-5azCFvk2jaShQPSFHpBsb2">
              Riksdagen tillkännager för regeringen som sin mening vad som
              anförs i motionen om att samägandet av kärnkraftsreaktorer bör
              ses över.
            </item>
            <item xml:id="i-WCBQW2vD5fGyehb7uKn3SM">
              Riksdagen tillkännager för regeringen som sin mening vad som
              anförs i motionen om att säkerhetsföreskrifterna ska gå att kontrollera
              och att sekretessen kring säkerhetskraven bör hävas. 1
            </item>
            <item xml:id="i-H7m4LXFydcu6Ns4dxKJpVa">
              Riksdagen tillkännager för regeringen som sin mening vad som
              anförs i motionen om att de lokala säkerhetsnämnderna måste ha
              representanter från alla partier med fullmäktigeplats inom kommunen.
              1
            </item>
            <item xml:id="i-SPmr91NUtqwaG1BJ2F18EW">
              Riksdagen tillkännager för regeringen som sin mening vad som
              anförs i motionen om att de lokala säkerhetsnämnderna ska ha revisorer
              som granskar den ekonomiska verksamheten. 1
            </item>
            <item xml:id="i-WLRwj7tAZCJnWpCm2Ne4cg">
              Riksdagen tillkännager för regeringen som sin mening vad som
              anförs i motionen om att skadeståndsskyldigheten vid en kärnkraftsolycka
              ska höjas till 100 miljarder kronor. 1
            </item>
            <item xml:id="i-Hoy3MjMLVpZ197goaJe23k">
              Riksdagen tillkännager för regeringen som sin mening vad som
              anförs i motionen om att regeringen inte ska ge tillstånd till
              uranbrytning.
            </item>
            <item xml:id="i-K8St4mBc6YskBMrssU8vDk">
              Riksdagen tillkännager för regeringen som sin mening vad som
              anförs i motionen om att verka för att Euratomfördraget upphävs
              så att klyvbart material inte betraktas som gemensam EU-egendom.
            </item>
            <item xml:id="i-SZFSaBAPzaUqctKJoHtWKd">
              Riksdagen tillkännager för regeringen som sin mening vad som
              anförs i motionen om att Sverige ska verka för att arbetet i Helcom
              även ska omfatta initiativ om minskning av den radioaktiva nedsmutsningen
              av Östersjön. 2
            </item>
            <item xml:id="i-176iWFmZY2LtJfTAMh3huN">
              Riksdagen tillkännager för regeringen som sin mening vad som
              anförs i motionen om att regeringen bör verka för att EU ska avveckla
              forskningen inom kärnteknik.
            </item>
          </list>
          <p xml:id="i-F4pQzwUTQdNiCQDQbDCHSW">
            1 Yrkandena 58 hänvisade till FöU.
          </p>
          <p xml:id="i-JMH1wbmjNVAAU7EZpVu1mf">
            2 Yrkande 11 hänvisat till MJU.
          </p>
        </div>
        <div xml:id="i-QgQZn1Qwqsak9z5BPVMrUp" type="motContent">
          <head xml:id="i-Kcp7Vx54FgSDzgdF2rsdi1" type="h1">
            Bakgrund
          </head>
          <p xml:id="i-S2z5crZCapxGnjPetJWW3D">
            Vänsterpartiet vill avveckla kärnkraften. Till skillnad från
            regeringsförespråkare vill vi inte acceptera några ytterligare
            effekthöjningar i befintliga reaktorer, ej heller planering av
            nya reaktorer. Vi vill ha en successiv utfasning av kärnkraften
            som kan ersättas med energieffektivisering och förnybar energi
            i enlighet med vår motion 2007/07:N378 Rättvis energiomställning.
            Därmed undanröjs på kort sikt det allvarligaste hotet mot vår
            framtida välfärd och hälsa. En politik i linje med folkomröstningen
            om kärnkraft 1981.
          </p>
          <p xml:id="i-MM4P5k5phgoyeQBSEfHBND">
            Kärnkraften är inte säker. Allt ifrån uranbrytningen via driften
            av reaktorerna till slutförvar av det högaktiva avfallet medför
            stora risker. Detta har med oönskad tydlighet bekräftats i Sverige
            med flera allvarliga tillbud, inte minst vid Forsmark det gångna
            året. Kärnkraftsreaktorer är dessutom potentiella mål för terrorattacker.
            Vi vet också att ett antal reaktorer är byggda med föråldrad teknik.
            Varje ytterligare effekthöjande investering i de kvarvarande reaktorerna,
            vilket näringsministern öppnar för, innebär mindre resurser och
            sämre lönsamhet för hållbar energiproduktion från vindkraft och
            kraftvärme. Det innebär också att befintliga reaktorer kommer
            att vara i drift långt utöver den driftslängd de är byggda för.
            Sextio års funktionstid nämns bland regeringsförespråkare, vilket
            är långt över den ursprungligen planerade. Det ser vi som mycket
            allvarligt. Kärnkraften är inte klimatneutral, då två tredjedelar
            av energin pumpas ut som varmvatten i våra hav och höjer temperaturen.
          </p>
          <head xml:id="i-8M4nf4webdzZGdtshoAdh5" type="h1">
            Avveckling av kärnkraften nödvändig och möjlig
          </head>
          <p xml:id="i-6B9Y2KvxyMJkh4Rm5Nz9Fu">
            Vänsterpartiet anser att kärnkraften ska avvecklas i en jämn
            takt. Två reaktorer är redan avvecklade och de återstående tio
            ska tas ur drift senast år 2025. Detta kan ske genom en kraftfull
            energieffektivisering och en utbyggnad av hållbar-el-produktion
            med vindkraft och bioenergi/fjärrvärme.
          </p>
          <p xml:id="i-LnS9qTtGHb7pWH8QEVHjEU">
            Med utgångspunkt i Vänsterpartiets mål och förslag till handlingsplaner
            inom energipolitiken, som redovisas i vår motion 2007/08:N378
            kan Sveriges elbalans utvecklas enligt nedan.
          </p>
          <table xml:id="i-6kJrXyfoXoKQPdpKm51F22">
            <row xml:id="i-DfH6PsSJjdWdmvDKSw5XJp">
              <cell>
                ELPRODUKTION
              </cell>
              <cell>
                2006
              </cell>
              <cell>
                2020
              </cell>
            </row>
            <row xml:id="i-3tJM4EdCiv81Tq45kw5URo">
              <cell>
                Vattenkraft
              </cell>
              <cell>
                61,20*
              </cell>
              <cell>
                70
              </cell>
            </row>
            <row xml:id="i-T7tpZ6AmD2vX39LxSdFfyG">
              <cell>
                Vindkraft
              </cell>
              <cell>
                1,00
              </cell>
              <cell>
                15
              </cell>
            </row>
            <row xml:id="i-JZ1VuR5J1BHus7sGmY8pdo">
              <cell>
                Kärnkraft (2025)
              </cell>
              <cell>
                65,00
              </cell>
              <cell>
                0
              </cell>
            </row>
            <row xml:id="i-Tv8YVPypHhrGxxXMAZEcJf">
              <cell>
                Industriellt mottryck m.m.
              </cell>
              <cell>
                5,50
              </cell>
              <cell>
                8
              </cell>
            </row>
            <row xml:id="i-JB2ALxKWXV8YfK9LDEi7Hw">
              <cell>
                Kraftvärme
              </cell>
              <cell>
                7,20
              </cell>
              <cell>
                20
              </cell>
            </row>
            <row xml:id="i-M1XFS2kSW7NEweUvrDGMk2">
              <cell>
                Kondens, gasturbiner
              </cell>
              <cell>
                0,35
              </cell>
              <cell>
                0
              </cell>
            </row>
            <row xml:id="i-UwNwe3MRiss8XLtHEd5rUi">
              <cell>
                Netto import
              </cell>
              <cell>
                6,00
              </cell>
              <cell>
                0
              </cell>
            </row>
            <row xml:id="i-4VYM2s1vPbxN5k34LPHPzD">
              <cell>
                Total eltillförsel netto
              </cell>
              <cell>
                146,00
              </cell>
              <cell>
                113
              </cell>
            </row>
            <row xml:id="i-EgzLiPkWYQMt9y3sCBCDjT">
              <cell>
                *År 2006 var ett torrår. Normalproduktionen är cirka 70 TWh.
              </cell>
            </row>
            <row xml:id="i-ETGJZXWemznwUMiosn8DC">
              <cell>
                ELANVÄNDNING
              </cell>
              <cell>
                2006
              </cell>
              <cell>
                2020
              </cell>
            </row>
            <row xml:id="i-CTux8ZzYEifQuqo3SBfpDG">
              <cell>
                Industri
              </cell>
              <cell>
                57,2
              </cell>
              <cell>
                40
              </cell>
            </row>
            <row xml:id="i-9BpzUYWXS9uSmSmWXV6NA1">
              <cell>
                Transporter
              </cell>
              <cell>
                2,9
              </cell>
              <cell>
                3
              </cell>
            </row>
            <row xml:id="i-PXLKyuwMHZePXuUvcKvvyL">
              <cell>
                Bostäder, service m.m.
              </cell>
              <cell>
                71,4
              </cell>
              <cell>
                50
              </cell>
            </row>
            <row xml:id="i-Wdetnk2nUvGfBKvvrVv84A">
              <cell>
                Fjärrvärme
              </cell>
              <cell>
                3,5
              </cell>
              <cell>
                4
              </cell>
            </row>
            <row xml:id="i-WSmQ9rpqgb8ty5dYdMJYCF">
              <cell>
                Distributionsförluster
              </cell>
              <cell>
                11,2
              </cell>
              <cell>
                6
              </cell>
            </row>
            <row xml:id="i-RD8Ht38N59aaen4LHjnbLh">
              <cell>
                Total elanvändning netto
              </cell>
              <cell>
                146,0
              </cell>
              <cell>
                103
              </cell>
            </row>
          </table>
          <p xml:id="i-CBpYLvxcFLuzXbHrHVZhrD">
            Vänsterpartiets energiförslag skapar förutsättningar för att
            avveckla kärnkraften inom snar framtid. Regeringens kärnkraftsvänliga
            politik å andra sidan leder, enligt Energimyndigheten, till ett
            elöverskott under lång tid, motsvarande 34 reaktorer. Ett överskott
            som kraftigt kommer att försämra incitamenten till såväl energieffektivisering
            som utbyggnad av hållbar elproduktion med bl.a. vindkraft.
          </p>
          <p xml:id="i-4vf7XBMfHAqQjYKzNMQrTn">
            En utredning bör tillsättas för att utreda förutsättningarna
            för och konsekvenserna av att ytterligare en kärnkraftsreaktor
            tas ur drift snarast. Detta bör riksdagen begära hos regeringen.
            En utredning bör också genomföras så att de återstående reaktorerna
            kan tas ur drift fram till år 2025. Detta bör riksdagen begära
            hos regeringen.
          </p>
          <head xml:id="i-2tJTwXQHwA6Hk57qmxi1p7" type="h1">
            Uppgradering av befintliga kärnkraftverk
          </head>
          <p xml:id="i-Z99GJNuLBA55Wd585EpxH">
            För flertalet av de svenska reaktorerna finns det i dag planer
            på att höja effekten. Regeringen har uttalat sig positivt om effekthöjningar
            i befintliga kärnkraftverk. Effekthöjningar i gamla reaktorer
            bygger på att man kopplar samman nya och gamla delsystem/komponenter,
            som ett lapptäcke. Effekthöjningar betyder att vattnet måste pumpas
            runt fortare i systemen, vilket leder till ökat slitage. Mer strålning
            inne i reaktorhärden ger ökad materialförsprödning och ökar olycksrisken.
            En förutsättning för att effekthöjningar skall bli lönsamma är
            att de nygamla reaktorerna ges en livslängd, som vida överskrider
            de ursprungliga reaktorernas planerade livslängd. Detta ökar sannolikheten
            för åldersrelaterade problem, bristande säkerhet och allvarliga
            olyckor. Mer effekt betyder också snabbare olycksförlopp och att
            större krav måste ställas på säkerhetssystemen.
          </p>
          <p xml:id="i-WYz8N5sFrnHCvV2GHg1XzK">
            Vänsterpartiet kan inte acceptera en effekthöjning av existerande
            reaktorer, ej heller att de uppdateras för ökad livslängd. Detta
            bör ges regeringen till känna.
          </p>
          <head xml:id="i-Ad7stop9iHAvyxMcVPE6My" type="h1">
            Färre, inte fler, kärnkraftsägare i Sverige
          </head>
          <p xml:id="i-YMuMThioHVVEgag7UsBPuE">
            Under året har ägandet av kärnkraftverken diskuterats på olika
            sätt. Det har handlat om dels att samägandet i kärnkraften minskar
            konkurrensen, dels att utvidga ägandet med intressenter för svensk
            basindustri. Ur konkurrenssynpunkt är samägandet av kärnkraftsreaktorerna
            problematiskt. En översyn av ägandet bör ske, så att ingen kan
            misstänka företagen för att reglera produktionen i syfte att hålla
            uppe elpriset vid vissa tillfällen. Detta bör ges regeringen till
            känna.
          </p>
          <head xml:id="i-FnPLWdX7r8iD51NJuzZNuM" type="h1">
            Kärnkraftssäkerheten skall inte vara hemlig
          </head>
          <p xml:id="i-SofJL1PMW8aaFwgBTwATZv">
            Påståendet att svensk kärnkraft är säkrast i världen är falskt.
            Antalet incidenter i svenska reaktorer är fler än i många andra
            länder. Inom svenska kärnkraftverk har under åren skett över 7
            000 avvikelser från normal drift. Forsmarksreaktorn var nära en
            härdsmälta, när flera säkerhetssystem samtidigt bröt samman. Kärnkraftsproduktionen
            balanserar hela tiden på gränsen till en mycket allvarlig olycka.
            Det pågår utredningar om säkerheten bl.a. av IAEA som kan leda
            till att säkerhetskraven och säkerhetsorganisationen ses över.
            Men hemlighetsmakeriet rörande kärnkraftssäkerheten gagnar bara
            företagen, och allmänheten fråntas möjligheten att få kunskap
            om riskerna. Vänsterpartiet anser att säkerhetsföreskrifterna
            skall gå att kontrollera och att sekretessen kring säkerhetskraven
            bryts. Detta bör ges regeringen till känna.
          </p>
          <head xml:id="i-GQN8Uxd51wWr7caTD2LK6i" type="h1">
            Lokala säkerhetsnämnder
          </head>
          <p xml:id="i-QbMsyQUr8m7fQXtL5BB9Nn">
            De av staten finansierade lokala säkerhetsnämnderna i kärnkraftskommunerna
            har bl.a. till uppgift att inhämta information om det säkerhets-
            och strålskyddsarbete som har utförts eller planeras vid en anläggning
            och ställa samman material för att informera allmänheten om detta
            arbete. På grund av sekretess och andra omständigheter sker detta
            inte i alla nämnder. Vänsterpartiet anser att nämnderna måste
            ha representanter från alla partier med fullmäktigeplats inom
            kommunen. Detta bör ges regeringen till känna.
          </p>
          <p xml:id="i-87hK3Lac31zNvWkX1Fc7Je">
            Det vore bra om Riksrevisionen kunde göra en utvärdering av verksamheten
            och vid behov ge förslag på åtgärder. Det är också önskvärt att
            nämndernas ekonomiska redovisning granskas av revisorer, vilket
            inte är fallet idag. Detta bör ges regeringen till känna.
          </p>
          <head xml:id="i-Lsrc4VEwy6FKTQEY34gUti" type="h1">
            Skadeståndsskyldigheten
          </head>
          <p xml:id="i-MsLjFVG974PPvfXtR7dxjt">
            Kärnkraftsolyckor inträffar sällan, men kan få oerhörda konsekvenser
            om och när de inträffar. Även om staten inte direkt äger kärnkraften
            har staten påtagit sig ansvaret vid större olyckor. Vänsterpartiet
            anser att det inte är statens uppgift att på detta sätt subventionera
            kärnkraftsproduktionens olyckskostnader. Därför bör skadeståndsskyldigheten
            uppgå till ett betydligt högre belopp för ägarna än cirka 6,5
            miljarder kronor. Vänsterpartiet vill att skadeståndsskyldigheten
            vid en kärnkraftsolycka höjs till 100 miljarder kronor så att
            ägarna tar sitt fulla ansvar. Detta bör ges regeringen till känna.
          </p>
          <head xml:id="i-WFkdTUWf6CiA81pkAPrZWJ" type="h1">
            Förvaring av kärnkraftens restprodukter
          </head>
          <p xml:id="i-PTEWU2TFnXEGcWVhxJC7Nn">
            Låg- och medelradioaktivt avfall i Forsmark läckte för en tid
            sedan tio gånger mer radioaktivtet än normalt. Trots experternas
            varningar när lagret projekterades har behållare med radioaktivt
            material rostat sönder. Detta trots löften om att de skulle hålla
            i hundratals år. Det bådar inte gott inför bygget av det lager
            för högaktivt utbränt kärnbränsle, som står på tur att byggas.
            Där måste man kunna lita på säkerheten inte bara hundratals utan
            tusentals år framåt i tiden. Vänsterpartiet avser att återkomma
            i denna fråga i samband med att en utredning redovisas.
          </p>
          <head xml:id="i-34Cq9zwgXKMcpYULjTPbiU" type="h1">
            Uranprospektering och brytning
          </head>
          <p xml:id="i-ApHyVRGXcrxTsbHpJDLraz">
            Uran är ett metalliskt grundämne som finns naturligt i jordskorpan.
            De största tillgångarna av kommersiellt uran finns i Australien,
            Kazakstan, Kanada och USA. När uranet i uranmalm naturligt sönderfaller
            bildas sönderfallsprodukter där slutprodukten är stabilt bly.
            I kedjan av sönderfall bildas radium som utgör huvuddelen av strålningen
            från uranmalm. Restprodukter från uranbrytning innehåller radium
            och andra sönderfallsprodukter och avger radongas. Brytningen
            ger utsläpp av tungmetaller samt svårhanterliga avfallsproblem.
            Hälso- och miljöriskerna vid uranbrytning är mycket stora och
            skadar både gruvarbetare och lokalbefolkning.
          </p>
          <p xml:id="i-PSj3DYcRa9hZKQ67ESe2Xu">
            Uran finns i stora delar av vår berggrund. Den största mängden
            uran finns i alunskiffrar i Skåne, Västergötland, Östergötland,
            Närke och Jämtland. Uranhalten alunsskiffer är högst i ett område
            i Billingen-Falbygden i Västergötland, ca 400 g/ton. Urbergsmalmerna
            i Norrland har lokala förekomster med 1 kg/ton eller mer. Uran
            i urberg finns huvudsakligen i södra och mellersta Norrland. Radon
            i bostäder från naturlig markstrålning och så kallad blå lättbetong,
            tillverkad av uranhaltig alunskiffer, uppskattas förorsaka 100
            fall av lungcancer per år i Sverige.
          </p>
          <p xml:id="i-8v3bZfW23q1Y8qiec9qzxX">
            I Sverige producerades uran för första gången i Kvarntorp i Närke
            på 50-talet. Det utvanns då som en biprodukt av oljeutvinningen
            ur alunskiffer. På 60-talet utvanns 200 ton uran i ett alunskifferområde
            i Ranstad. Verksamheten pågick några år innan den sedan lades
            ned på grund av olönsamhet och miljöskäl.
          </p>
          <p xml:id="i-5KxDzRkRBrgPiFFdfNS42d">
            I Sverige prospekterar för närvarande internationella företag
            efter uran på ett 20-tal platser från Västsverige till Lappland.
            Det har än så länge inte givits något tillstånd för brytning i
            Sverige. Anläggningar för brytning av uranhaltigt material skall
            tillåtlighetsprövas av regeringen enligt miljöbalken. Då priserna
            på uran stigit kraftigt de senaste åren och regeringspartier förespråkar
            en framtida utbyggnad av kärnkraften ser vi med oro på framtida
            tillåtlighetsprövningar för uranbrytning. Att påbörja en miljöfarlig
            uranbrytning för att försörja kärnkraftsindustrin, som måste avvecklas,
            är ett misstag. Vi anser att regeringen inte skall ge tillstånd
            för uranbrytning. Detta bör riksdagen som sin mening ge regeringen
            till känna.
          </p>
          <head xml:id="i-FKfLFhEWXZCLKzP5s1ULbf" type="h1">
            Uran i Sverige skall inte ägas av EU
          </head>
          <p xml:id="i-PdCtNENQkeUTR4iry8JcJs">
            Grundprincipen är att rätten till naturtillgångar beslutas nationellt
            inom EU. Enligt Euratomfördraget är dock allt klyvbart material
            gemensam EU-egendom. Medlemsländer, företag eller personer som
            producerat eller importerat materialet skall ha obegränsad rätt
            att utnyttja det men Euratomfördraget ger EU företrädesrätt. Fördraget
            skrevs när man förväntade sig en kommande brist på uran. Euratomsförespråkare
            försvarar texten med att det i praktiken ändå aldrig har kommit
            till användning.
          </p>
          <p xml:id="i-AtNDcuLp77rB1k3GsU5c9K">
            Det finns enligt Vänsterpartiet en uppenbar risk att vi i enlighet
            med fördraget kan tvingas bidra med uran till europeiska kärnkraftverk
            och kärnvapen. Men även högaktivt kärnkraftsavfall kan betecknas
            som klyvbart material. Därmed kan EU exempelvis bestämma att allt
            högaktivt avfall från EU skall lagras i den säkra svenska berggrunden,
            vilket helt strider mot principen att varje land skall ta hand
            om sitt eget avfall. Vi anser att Euratomfördraget är föråldrat
            och att det ska upphävas. De delar i Euratomfördraget som handlar
            om säkerhet, nedmontering och slutförvaring av kärnkraftsavfall
            kan föras över till andra fördrag. Regeringen skall i förhandlingar
            verka för att Euratomfördraget upphävs så att klyvbart material
            inte betraktas som gemensam EU-egendom. Detta bör riksdagen som
            sin mening ge regeringen till känna.
          </p>
          <head xml:id="i-DPqtTQhTYcaq9vQ16ZFN3D" type="h1">
            Kärnkraften ett hot mot Östersjön
          </head>
          <p xml:id="i-MwvWCL2yaYSKWzR83vSpUc">
            Östersjön, vårt gemensamma innanhav, utsätts för hård miljömässig
            påfrestning. Hittills har man mest uppmärksammat utsläpp av tungmetaller,
            kemikalier och den övergödning som skapar syrebrist och därigenom
            hotar livet under vattenytan. Men till detta kommer också ett
            allt kraftigare radioaktivt hot.
          </p>
          <p xml:id="i-3qbuiT9RKuMm6vEsRvxvTz">
            Enligt uppgifter från de danska experterna på radioaktivitet
            vid Risölaboratoriet är det de svenska nukleära anläggningarna,
            som ger det största bidraget till kollektivdoserna till befolkningen
            runt Östersjön. Förtäring av fisk är den främsta orsaken till
            att människor får i sig radioaktivitet, den står för ungefär 94
            %, medan andra källor står för övriga 6 procent 1 .
          </p>
          <p xml:id="i-SWH5tpUxJbpnxAmxxCjNmu">
            Uppgifter från Helcom visar att halterna av cesium-137 i Östersjön
            ställvis ökat under hela 1990-talet och in på 2000-talet. I Östersjön
            finns många hamnar för transport av färskt kärnbränsle, medelaktivt
            avfall och utbränt högaktivt bränsle. Förutom de normala utsläpp
            som löpande ackumuleras, förekommer det upprepade extraordinära
            utsläpp, som det från SFR-lagret i Forsmark.
          </p>
          <p xml:id="i-7MBLAVkD4bzCp7B8kGBbcM">
            Sverige skall verka för att arbetet i Helcom även skall omfatta
            initiativ om minskning av den radioaktiva nedsmutsning av Östersjön
            som sker kontinuerligt och som hotar att öka i framtiden. Detta
            bör ges regeringen till känna.
          </p>
          <head xml:id="i-AKRfGey5THKnWRaJjhA5r6" type="h1">
            EU och kärnkraftsforskning
          </head>
          <p xml:id="i-79hh9mfbiyXVgVTnu87Knv">
            I Europeiska rådets slutsatser kring forskning säger man att
            det finns behov av att stärka energiforskningen för att öka konkurrenskraften
            för hållbar energi och framför allt för förnybara energislag.
            Men fortfarande går en helt dominerande del av energiforskninganslaget
            inom EU till kärnteknik och inte hållbar energiteknik. Vänsterpartiet
            anser att regeringen bör verka för att EU skall avveckla forskningen
            inom kärnteknik, som inte avser säkerhet, nedmontering och slutförvaring
            av kärnkraftsavfall. Detta bör ges regeringen till känna.
          </p>
        </div>
        <div xml:id="i-MShLDumFNMAvjBXKCxfMmL" type="signatureBlock">
          <list xml:id="i-8d81YGdYmcKP4UR2RfFojk">
            <item xml:id="i-Y2eQxBnwzmzmJdTEZDUSfL" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-Tska1NnewF7g8sQJMs1Ytt" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
            <item xml:id="i-KvmadMFEgrVKMu3o3Hgy54" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-MjaC5mD7efyn8rYorLenc8" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-7wdBHf1f55SWQGmxoUCnTi" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-4kuddTzdzSGRsakRtAUtP6" who="i-KnfRfemwD98TyCA1A8KCeX" type="signature">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
