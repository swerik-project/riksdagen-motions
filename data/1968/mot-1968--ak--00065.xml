<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00065">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__65/mot_1968__ak__65-001.pdf"/>
      <fw xml:id="i-6Gvw8vaFaXB9VfkrAnv2qT">
        12 Motioner i Andra kammaren, nr 65 år 1968
      </fw>
      <div xml:id="i-WwVkLbjL5hgc83SLb95PJ3" type="motHeader">
        <div xml:id="i-G4Kaj9eKTw3mzDCYaoRwDE" type="motTitle"/>
        <div xml:id="i-4Wk6AjP7gNqCj2YbRiXjjZ" type="motSubmissionInfo"/>
      </div>
      <div xml:id="i-PrksVno67su3NSTEh2hUrk" type="motBody">
        <div xml:id="i-6hfj2vGxG9aqhkFeG26N7G">
          <p xml:id="i-EnSDwm9kaeZTdsG97Ua3LF">
            Nr 65
          </p>
          <p xml:id="i-CfQoFifpYpaztai7kP79pP">
            Av fru Svensson m. fl., om viss översyn av medborgarskapslagstift-
            ningen.
          </p>
          <p xml:id="i-PngS9jAKQ8ihxJwuoYhkir">
            (Lika lydande med motion nr 16 i Första kammaren)
          </p>
          <p xml:id="i-53Do9JTjLA5UpkdPYFc9AV">
            Vid 1967 års riksdag framfördes motioner i första och andra kammaren
            om krav på översyn av medborgarskapslagstiftningen i fråga om
            i Sverige bosatta barns medborgarskap, barn vars ena förälder
            är utländsk medbor- gare. Motionen avstyrktes av första lagutskottet.
            Men vid riksdagsbehand- lingen bifölls motionen i andra kammaren
            med röstsiffrorna 119—63. Första kammaren avslog motionen med
            röstsiffrorna 100—17. Enligt lagen om svenskt medborgarskap den
            2 juni 1950 förvärvas svenskt medborgarskap vid födseln av 1.
            barn i äktenskap, vars fader är svensk medborgare; 9. här i riket
            fött barn i äktenskap, av vars föräldrar endast modern är svensk
            medborgare, om fadern ej har medborgarskap i någon stat eller
            om barnet icke vid födseln förvärvar faderns medborgarskap; 3.
            barn utom äktenskap, vars moder är svensk medborgare. Ingår svensk
            man äktenskap med utländsk kvinna, blir före äktenskapet fött
            barn till makarna svensk medborgare, om det är ogift och ej fyllt
            aderton år. Redan då denna lag genomfördes diskuterade föredragande
            departements- chefen de komplikationer som denna lag skulle kunna
            innebära för barn till föräldrar av vilka bara den ene var svensk
            medborgare. Statsrådet anförde därvid att dessa barn i allmänhet
            skulle komma att bli svenska med- borgare innan de uppnått vuxen
            ålder. Det skulle ske i samband med att de utländska föräldrarna
            genom naturalisation blev svenska medborgare. Men ' stundom kan
            det, framhöll statsrådet, vara motiverat att barnet självstän-
            digt naturaliseras. Detta gäller främst då föräldrarnas äktenskap
            upplösts och modern fått vårdnaden om barnet. Om barnet skulle
            stå under föräld- rarnas gemensamma vårdnad, skulle omständigheten
            att fadern inte vill eller inte kan bli svensk medborgare inte
            utesluta att barnet naturaliserades på ansökan av föräldrarna.
            Vid första lagutskottets behandling av motion I: 556 och II: 437
            utta- lades att de möjligheter till naturalisering som departementschefen
            1950 angav i praktiken utnyttjas på ett smidigt sätt. Men något
            material som gav stöd för detta uttalande förelåg inte.
          </p>
          <pb facs="riksdagen-motions-pdf/data/1968/mot_1968__ak__65/mot_1968__ak__65-002.pdf"/>
          <fw xml:id="i-WBeEVtcTmGzoAqrwk9c8eF">
            Motioner i Andra kammaren, nr 65 år 1968 13
          </fw>
          <p xml:id="i-7GmkmGNahHGFYHW2rqtStF">
            Som påpekades i motionen och under riksdagsbehandlingen tyder
            mycket på att lagens bestämmelser om medborgarskap tillämpas strikt.
            Barn vars fader är utländsk medborgare och vars moder är svensk
            förblir under hela sin uppväxttid utländsk medborgare, såvida
            fadern inte naturaliseras. Och barn med utländsk moder och svensk
            fader, vilka inte ingått äktenskap, kommer också att vara utländsk
            medborgare så länge modern har utländskt medborgarskap. Detta
            var inget stort problem när den nya lagen antogs. Men med den
            utveckling som skett under senare år, då allt flera utländska
            medborgare invandrat till Sverige, har — vilket även påpekades
            i fjolårets motion — också följt allt flera äktenskap mellan utlänningar
            och svenskar och där- med också allt flera barn födda i Sverige,
            vilka ändå inte är svenska med- borgare. Detta har lett till stora
            komplikationer, både av praktisk, social och psykologisk natur.
            En av anledningarna till att riksdagen tvekat införa en bestämmelse
            som automatiskt ger sådana barn svenskt medborgarskap är de komplikationer
            som ett dubbelt medborgarskap skulle kunna innebära. Vi är emellertid
            övertygade om att detta problem överskattats. Det måste under
            alla omstän- digheter vägas mot det enligt vår mening vida större
            problem som den nuvarande lagstiftningen medför för alla dessa
            barn som växer upp som svenska medborgare men formellt inte är
            det. En annan motivering till att man tvekat ändra på bestämmelserna
            är att man anser att barnet självt så småningom skall få välja
            medborgarskap. Men den valfriheten kan under inga omständigheter
            tillämpas innan barnet fyllt 18 år. Och eftersom vi anser att
            denna valfrihet bör finnas vill vi föra fram tanken på att dubbelt
            medborgarskap borde kunna accepteras upp till exempelvis artonårsåldern,
            då barnet självt kan välja medborgarskap. Ett barn, fött i Sverige
            i äktenskap mellan svensk mor och utländsk far, ärver normalt
            faderns medborgarskap. Men barnet växer upp i Sverige, går i skola
            här, talar kanske inte alls faderns modersmål och har inte heller
            i övrigt några kontakter med faderns hemland. Barnet kanske inte
            ens får reda på sitt främmande medborgarskap förrän den dag det
            blir aktuellt att anhålla om pass för utlandsresa. Det har plötsligt
            blivit medlem i en minoritetsgrupp med den känsla av främlingskap
            som det kan skapa. Våra rigoröst tillämpade bestämmelser har även
            medfört att barn under en tid helt saknat medborgarskap, trots
            att fadern varit medborgare i annat land och modern varit svensk
            medborgare. Anledningen härtill har varit oklara anvisningar om
            medborgarskapslagens tillämpning. I några länder är medborgarskapslagstiftningen
            så utformad att barn som föds utomlands av föräldrar, av vilka
            endast den ena är medborgare i landet, förvärvar med- borgarskap
            där, om barnet varken får medborgarskap i födelselandet eller
            det land i vilket den andra av föräldrarna är medborgare. Då den
            svenska
          </p>
          <pb facs="riksdagen-motions-pdf/data/1968/mot_1968__ak__65/mot_1968__ak__65-003.pdf"/>
          <fw xml:id="i-316RJz1wQjsGAJq9w23urg">
            14 Motioner i Andra kammaren, nr 65 år 1968
          </fw>
          <p xml:id="i-EbAYwiF6SDQ5phcNXAopFX">
            lagen förutsätter att barn fött i äktenskap förvärvar faderns
            medborgarskap, såvida han inte är statslös, inskrives barnet som
            medborgare i det land till vilket fadern hör. Men eftersom detta
            land ger föräldrarna rätt att välja medborgarskap och dessa inte
            begärt att barnet skall få faderns medborgar- skap, kommer barnet
            felaktigt att angivas som utländsk medborgare, utan rätt att t.
            ex. få pass från detta land. Den sociala aspekten, som socialstyrelsen
            underströk i sitt remissyttrande över fjolårets motion, är endast
            en del av hela problemet. Men det är en viktig del som vi anser
            borde vara en bidragande orsak till att en översyn av medborgarskapslagstiftningen
            borde ske. Rikspolisstyrelsen, som ofta har att ta ställning till
            de komplikationer som uppstår till följd av den svenska lagstiftningen
            på detta område, anförde i sitt remissyttrande bl. a.:
          </p>
          <p xml:id="i-CePry5DAH1MoQorYB7BXki">
            På de flesta områden har utvecklingen i Sverige under den avsevärda
            tid som förflutit sedan lagens tillkomst alltmer gått mot likställighet
            mellan könen. Mot bakgrunden härav synes denna princip om möjligt
            även böra genomföras i fråga om förvärv av svenskt medborgarskap
            av här i riket fött barn i äktenskap mellan svensk och utländsk
            förälder, vare sig modern eller fadern är svensk medborgare. Därigenom
            skulle svensk moder i äkten- skap med utländsk fader för sig och
            barnet tillförsäkas samma rättsskydd som tillkommer andra svenska
            mödrar. Enligt styrelsens mening torde för- delarna härav böra
            vägas mot nackdelarna av dubbelt medborgarskap för barnet. Under
            åberopande av det anförda föreslås, att riksdagen i skrivelse
            till Kungl. Maj:t måtte hemställa om en översyn av gällande bestämmelser
            i vad avser med- borgarskap för här i riket bosatta barn, där
            endast den ena
          </p>
          <p xml:id="i-3oa3vbr5vyvq2YLDeDH2vT">
            av föräldrarna är svensk medborgare.
          </p>
          <p xml:id="i-36LoSAtyj6aeQ91G9nSRer" type="date">
            Stockholm den 12 januari 1968
          </p>
          <p xml:id="i-AeduWrXFaR16m88TzUUuBf" type="signatureBlock">
            Rosa Svensson (s) Nancy Eriksson (s) Lars Henrikson (s) Lena
            Renström-Ingenäs (s) Annie Jäderberg (s) Olle Göransson (s)
          </p>
          <p xml:id="i-AmfdD7xC8mcMcR7GtWZKqL">
            Gunbjörg Thunvall (s) John Eriksson (cp) Marta Lindberg (s)
          </p>
          <p xml:id="i-4jgAYbTEBspaTYGE5bxt9c">
            i Bäckmora
          </p>
          <p xml:id="i-HnRHBbnHQZHdqrobRocFDG">
            Sven Mellqvist (s) Gusti Gustavsson (s) Tekla Torbrink (s) Iris
            Ekroth (s) Nils Kellgren (s) Karin Wetterström (h) Georg Åberg
            (fp) Oskar Lindkvist (s) Anders Haglund (s) Sven Hammarberg (s)
            David Gomér (cp) Allan Åkerlind (h) Gördis Hörnlund (s) Sven Ekström
            (s) Harald Almgren (s)
          </p>
          <p xml:id="i-TSPKXYcS56XVtidbiZ8rSG">
            i Iggesund
          </p>
        </div>
      </div>
    </body>
  </text>
</TEI>
