<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01721">
  <teiHeader>
    <fileDesc>
      <titleStmt>
        <title>Åtgärder för Irans folk</title>
        <author>Tore Nilsson och Sven Johansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för Irans folk</title>
          <idno type="rdwebb">G5021721</idno>
          <rs type="number">1721</rs>
          <ref type="dokument_url_text">http://data.riksdagen.se/dokument/G5021721/text</ref>
          <ref type="dokument_url_html">http://data.riksdagen.se/dokument/G5021721</ref>
          <ref type="dokumentstatus_url_xml">http://data.riksdagen.se/dokumentstatus/G5021721</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>SVEN JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-vQQBvBLhS9imdpAZTL4um" type="signed"/>
        <correspContext corresp="i-vQQBvBLhS9imdpAZTL4um">
          <note type="signatory" corresp="i-JwrrNQarYf4sbAtWECPj6i"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1721/mot_198182__1721-001.pdf"/>
      <fw xml:id="i-4CmUgFaW3KKxwCQZRz7vZC">
        Motion 1981/82:1721
      </fw>
      <div xml:id="i-TLbcWoMPze8i1jzYUDFX11" type="motHeader">
        <div xml:id="i-BFvGVQN3hqkoPryxKKXpqi" type="motTitle"/>
        <div xml:id="i-AXLVPtWiDmYaLqzZmwmDNz" type="motSubmissionInfo"/>
      </div>
      <div xml:id="i-UgeNMjbBs8sY3bKw49C7E2" type="motBody">
        <div xml:id="i-5ZMCQpGFMCoMmLGUA5dD2Y">
          <p xml:id="i-LWnLc1VYUWwtBFhrL3C74z">
            Tore Nilsson och Sven Johansson Åtgärder för Irans folk
          </p>
          <p xml:id="i-Li96VbozzxSaYzrjGNhP9q">
            Det tredje året av Khomeinis regering går mot sitt slut. Bilden
            blir skrämmande om man försöker göra en översikt och värdering
            av de sociala och ekonomiska resultat den uppnått. Vi berör här
            några aspekter på den sociala och ekonomiska situationen i Iran
            i dag. De källor som ligger till grund för redovisningen är den
            iranska regeringspressen och vissa internationella publikationer.
            Allvarligt för vårt land är att iranierna bibringas en uppfattning
            att Sverige är på Irans sida.
          </p>
          <p xml:id="i-6g5vvyTZmX59UCQTC1tUFJ">
            Politiska partier utplånas
          </p>
          <p xml:id="i-STDndSDJr7aEuw3ujJugyf">
            Ett av Khomeinis mål var att upplösa politiska partier och stoppa
            politiska gruppers verksamhet, detta på grund av hans s. k. islamska
            internationalism. Under de två första åren genomförde regimen
            detta steg för steg. Det enda tillåtna partiet i det iranska parlamentet
            är nu IPR (Islamska republikanska partiet), ett parti som inte
            kan definieras som parti, utan snarare som en sluten klick. Dessutom
            finns inofficiellt det kommunistiska Thude-partiet (Moskvatroget
            kommunistparti). Partiet är en av de grupper som stöder Khomeini
            och styr hans politik. På grund av detta och genom sitt opportunistiska
            uppträdande i såväl nationella som internationella samman- hang
            har det tillåtits existera.
          </p>
          <p xml:id="i-MSyaTFFJowLrB1n1Xbkuv2">
            Pressen likvideras, radio och TV kontrolleras
          </p>
          <p xml:id="i-U9SvcQqkXe1rTVKLyxz5Bn">
            Till stor skada för Iran har dagspress och tidningar tvingats
            till tystnad. Den frihet för all massmedia som rådde under premiärminister
            Dr Bakhtiars mycket korta regeringstid stoppades av Khomeinis
            regering. Av de 50 dagstidningar som fanns i Iran under andra
            halvan av 1978 finns nu bara de två konfiskerade Kayhan och ETELAAT
            vilka kommer ut i mycket liten upplaga. Därutöver utges regeringsorganet
            Islamska Republiken. Dessa tre är helt styrda av regimen och är
            ett av instrumenten för att tvinga på iranierna den diktatoriska
            regeringens synsätt. Trots allt kunde tidningsreportrar och typografer
            i början till viss del hålla stånd mot regeringens maktövertagande.
            Radio och TV togs däremot från
          </p>
          <p xml:id="i-HXZ6RqAg2KiiuhjkZJ2J95">
            första stund över av revolutionsgardister och blev på så sätt
            snabbt ett medel för politisk ”hjärntvätt” och ett medel för att
            rikta människornas uppmärk- samhet bort från de verkliga problemen
            i Iran.
          </p>
          <pb facs="riksdagen-motions-pdf/data/198182/mot_198182__1721/mot_198182__1721-002.pdf"/>
          <fw xml:id="i-3QWYMkBKHRppnS8NiYVTGZ">
            Mot. 1981/82:1721 8
          </fw>
          <p xml:id="i-FPC9JdhchhrVdZ2iN5yWAS">
            I inget annat regeringsorgan har så många experter och anställda
            i ansvarsställning blivit utrensade. Regimen kontrollerar nu helt
            detta viktiga instrument. Där framförs grövre lögner och vansinnigheter
            än vad som Göbbels någonsin gjorde i Hitlers Tyskland.
          </p>
          <p xml:id="i-NxsPHDv38oUd3AVSdPKkNv">
            Universitet och högskolor stängs
          </p>
          <p xml:id="i-33rAvMD7LHtZAeuSnUcug3">
            1978 hade Iran 160 universitet och högskolor. Under Islamska
            republikens förste president Bani Sadres tid attackerades dessa
            och stängdes därefter. I dessa attacker dödades hundratals studenter
            och tusentals sårades. Samtidigt blev den Olympiska byn, en högskola
            för sport, förvandlad till ett fängelse. Ett fängelse där tusentals
            hålls fängslade utan över huvud taget någon form av juridisk prövning.
            Avrättningar sker varje dag — detta efter summariska rättegångar
            i en domstol där förhandlingarna ofta inte tar mer än en timme
            och där de anklagade dessutom förvägras varje form av juridisk
            hjälp.
          </p>
          <p xml:id="i-8mwH8EandNrPSRSupALy7e">
            Domstolsväsendets upplösning
          </p>
          <p xml:id="i-T1hbhCd2A9chY6k9fGgwad">
            Från den dag Khomeini tog makten, revolutionsrådet organiserades
            (lett av Beheshti och Bani Sadre), och den provisoriska regeringen
            proklame- rades, sattes hela det juridiska systemet ur spel. Domstolarna
            ersattes av revolutionsdomstolar och myndigheters självständiga
            ansvar kringskars. Högt utbildade, erfarna domare ersattes med
            tredje klassens mollahs som genom dessa ”domstolar” sattes att
            kontrollera hela det juridiska systemet och att detta följer Khomeinis
            ord. Under täckmantel av revolutionsdomstolarna började exekutionspluto-
            ner, terrorister och kriminella element sitt mördande. Ingen av
            de internationellt accepterade reglerna för juridisk hjälp för
            den anklagade och rätt att överklaga iakttas vid dessa ”domstolar”.
            Sjuka och skottskadade ställs inför domstolen, avrättningar sker
            efter en timmes parodi på rättegång.
          </p>
          <p xml:id="i-GvtKSSq5NS57iFfBMqPsQs">
            Kvinnans situation
          </p>
          <p xml:id="i-FFCkVKdzn9YafG1eojKaP3">
            Redan från början proklamerade regimen att alla flickor från
            nio års ålder och alla kvinnor skall täcka huvudet. Kvinnorna
            gjorde motstånd mot detta bl. a. genom demonstrationer i Teheran
            och andra städer. Detta motstånd bröts bl. a. genom att demonstrationerna
            på Khomeinis order attackerades. Ett stort antal kvinnor dödades
            eller skadades. Attackerna rättfärdigades på olika sätt av Bani
            Sadr. Dessutom avskedas alla kvinnor som inte bär ”islamsk” klädedräkt
            på arbetsplatsen, såväl vid offentliga som privata arbetsplatser.
            Vågar sig en kvinna ut på gatan utan täckt huvud blir hon attackerad
            av
          </p>
          <pb facs="riksdagen-motions-pdf/data/198182/mot_198182__1721/mot_198182__1721-003.pdf"/>
          <p xml:id="i-PaVmB7vhxWSr8h9xT4qZDd">
            4 "”-SM8 5 "760666 66 s=sssssEEEEEEEEEESE
          </p>
          <fw xml:id="i-At1Nr7VJ7bTWAt8Ti2JvwY">
            Mot. 1981/82:1721 9
          </fw>
          <p xml:id="i-RbqjkqFhEVY1XaNW9cZYFT">
            revolutionsgardister och ”hezbollais”. I många fall har dessa
            hällt syra i kvinnans ansikte. Exempel på hur kvinnor attackeras
            nämndes i svensk TV, i TV 2:s program Magasinet den 13 januari
            1982. En ung kvinna berättade om sin situation i Iran. Bl. a.
            talade hon om hur svårt det är för en kvinna att finna arbete
            och om hur hon blivit hotad och varit nära att bli skjuten i foten
            av en revolutionsgardist för att hon varit barhuvad på gatan.
            Det var även farligt att på offentlig plats tala med reportern,
            en man som inte var hennes bror eller make. Om en revolutionsgardist
            sett detta hade hon med stor sannolikhet blivit arresterad. Tvånget
            att bära ”islamsk” klädedräkt är inte begränsat till muslimska
            kvinnor. Det gäller alla kvinnor, även t. ex. kvinnor som tillhör
            kristna och judiska minoriteter. Ett internationellt iranskt flygbolag
            påtalar i ETELAAT nr 16595, 6 december 1981, att ingen kvinna
            är tillåten att vistas vid Irans flygplatser utan täckt huvud.
            Flygbolaget tar inget ansvar för kvinnliga passagerare som försöker
            göra detta. Londons Chamber of Commerce”s publikation (Westminster)
            18 decem- ber 1981, s. 33, skriver om nya regler och förordningar
            för handel med andra länder. Om Iran skriver den att Brittiska
            intressebyrån vid svenska ambassaden i Teheran informerat de brittiska
            myndigheterna om att, enligt en ny lag som träder i kraft den
            28 december 1981, måste alla kvinnor täcka sina huvuden när de
            anländer till iranska flygplatser.
          </p>
          <p xml:id="i-SivjKhoxz5h7gWxu3LCneP">
            Frågan om religionsfrihet
          </p>
          <p xml:id="i-HfyVUykpJibNmYrb87gwsr">
            Vi vill inte på något sätt förringa islam. Det Khomeinis regim
            gjort är inte bara till skada för islam utan för alla religioner.
            Regimens islam har blivit en tom religiös rörelse. Faktum är att
            denna ”islam” i praktiken har blivit en antireligiös rörelse.
            Enligt vår information har inte bara muslimer, utan även andra
            grupper — kristna, judar och andra minoriteter — blivit besvikna
            på religionen. Tänkande människor undrar om religion verkligen
            är en meningsfull väg eller om de skall försöka finna något annat
            som ger livet mening. Också den tystnad som råder från religiösa
            samfunds sida om Khomeini- regimens kriminella handlingar skadar
            inte bara islam, utan även andra religioner. Tystnaden har uppfattats
            som ett erkännande av regimen och dess parodi på islam.
          </p>
          <p xml:id="i-9H1JHKLmz54W2PG5aEovWy">
            Sveriges hjälp till Iran
          </p>
          <p xml:id="i-2Dn6smQLfitVrLPyaon7q7">
            Vi får inte glömma den hjälp svenska regeringen ger Khomeinis
            regim genom den ökade svenska exporten till Iran. Ökningen från
            1979 till 1980 var 230 90! (från 291 till 795 milj. sv.kr.). Av
            Irans totala import 1980 utgjorde
          </p>
          <pb facs="riksdagen-motions-pdf/data/198182/mot_198182__1721/mot_198182__1721-004.pdf"/>
          <fw xml:id="i-AgQHciEMK3dytdEc2UFqom">
            Mot. 1981/82:1721 10
          </fw>
          <p xml:id="i-KFuJ5FVbS1SMoq18CwTygV">
            importen från Sverige 7,6 20 (SCB:s statistik). Minst lika viktig
            är också den tystnad om Iran som råder från majoritetspartiets
            sida och den fina kommentar partiets ledare gjort om Khomeinis
            regim. Detta har medfört att många iranier tror att Sverige är
            ett av de länder som stöder regimen. Detta har nått den nivå att
            när ett cigarrettmärke i Iran nyligen bytte utseende på förpackningen,
            trodde många att det var ett nytt märke och att det var svenska
            cigarretter — trots att all text på paketet är på persiska. Detta
            därför att Sverige tros vara ett av de länder som samarbetar med
            regimen. Ryktet i Iran säger även att Sverige indirekt säljer
            vapen till Iran. I ett land där massmedia inte fritt kan förmedla
            nyheter är det svårt att dementera rykten av detta slag. Det är
            beklagligt att Sverige framställs som ett mot förtryckarna vänligt
            sinnat land.
          </p>
          <p xml:id="i-BH4y4m5ixVfuu4VRorTz49">
            Vad kan vårt land göra för det iranska folket?
          </p>
          <p xml:id="i-MZWToV9FdSGGbMo3C5vd8u">
            I detta läge, när iraniernas situation för de flesta framstår
            som olidlig, bör en kraftig svensk åtgärd övervägas. Vi emotser
            nu en insats från den svenska regeringens sida på det internationella
            planet. Frågan om förhållandena under Khomeinis regim måste aktualiseras
            i FN eftersom vårt land står för deklarationerna om de mänskliga
            rättigheterna och därtill på de flesta håll i världen betraktas
            som en ärlig företrädare för sann demokrati.
          </p>
          <p xml:id="i-VuZmqu4N8MuYjF6hLJroCd">
            Hemställan
          </p>
          <p xml:id="i-YSAkt6t1RxAeN5skpCUSvC">
            Med hänvisning till det anförda hemställs att riksdagen hos regeringen
            föreslår svenska åtgärder i FN i syfte att humanisera förhållandena
            i Iran.
          </p>
          <p xml:id="i-TB5GTuDmQZoXJTaEheTbeT">
            Stockholm den 26 januari 1982
          </p>
          <p xml:id="i-GPagNY98AkivuuHe2ebxuA">
            TORE NILSSON (m) SVEN JOHANSSON (c)
          </p>
        </div>
      </div>
    </body>
  </text>
</TEI>
