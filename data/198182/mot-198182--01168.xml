<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01168">
  <teiHeader>
    <fileDesc>
      <titleStmt>
        <title>Lägre detalj eringsgrad i riksdagens beslut om myndigheters organisation</title>
        <author>Hans Lindblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lägre detalj eringsgrad i riksdagens beslut om myndigheters organisation</title>
          <idno type="rdwebb">G5021168</idno>
          <rs type="number">1168</rs>
          <ref type="dokument_url_text">http://data.riksdagen.se/dokument/G5021168/text</ref>
          <ref type="dokument_url_html">http://data.riksdagen.se/dokument/G5021168</ref>
          <ref type="dokumentstatus_url_xml">http://data.riksdagen.se/dokumentstatus/G5021168</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-98WyJLGf5c5xPru1UY5nAL" type="signed"/>
        <correspContext corresp="i-98WyJLGf5c5xPru1UY5nAL">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1168/mot_198182__1168-001.pdf"/>
      <fw xml:id="i-2pdUnr75SFnX1VknUdtGoY">
        Motion 1981/82: 1168
      </fw>
      <div xml:id="i-XhTPxH4Zdho1wyjAxQgHez" type="motHeader">
        <div xml:id="i-ECArycUUzLeeqGspKKn6H2" type="motTitle"/>
        <div xml:id="i-2frGr4yXQVFFkUJinv6Z9W" type="motSubmissionInfo"/>
      </div>
      <div xml:id="i-2pDbVd8pFwZ2AUbsWrxQTL" type="motBody">
        <div xml:id="i-CgaSHghJgw9wCAAuVEZAD6">
          <p xml:id="i-PHpSJ637W1hVFAkA6CwvWA">
            Hans Lindblad
          </p>
          <p xml:id="i-XEcykMzmhpsMyA8nPxJKYV">
            Lägre detaljeringsgrad i riksdagens beslut om myndigheters organi-
            sation
          </p>
          <p xml:id="i-JHLJQfKd5fQjxAkmPrmp6H">
            Vi tränade hårt — men varje gång vi började få fram fungerande
            grupper skulle vi omorganiseras. Jag lärde mig senare i livet
            att vi tenderar till att möta varje ny situation genom omorganisation
            och också vilken underbar metod detta är för att skapa illusionen
            av framsteg medan den åstadkommer kaos, ineffektivitet och demoralisering.
          </p>
          <p xml:id="i-MHtKmNCx3hCuTKSx4PavUJ">
            Gaius Petronius Romersk författare, död år 66 e. Kr. Statsfinansiella
            skäl talar mycket starkt för att statsförvaltningen måste effektiviseras.
            Man måste prioritera hårdare och söka finna mer rationella metoder
            för arbetet. Rationaliseringsarbetet måste bedrivas kontinuerligt
            och på bred front. Myndigheter kan behöva genomgå radikala förändringar
            på kort tid. Men för de flesta gäller sannolikt att det bör bli
            fråga om en successiv organisationsutveckling, där arbetsformer
            undan för undan effektiviseras. Myndigheten själv kan driva en
            sådan utveckling, eventuellt med stöd från statskontoret eller
            genom anlitande av konsulter. En successiv organisationsutveckling
            förutsätter att organisationen kan anpassas på ett smidigt sätt.
            Beslutsformerna inför en organisationsföränd- ring får då inte
            vara för invecklade. De allra flesta organisationsförändringarna
            bör få genomföras utan att riksdagen blandas in. Men förutsättningen
            är då att riksdagen inte vill bestämma myndigheters organisation
            in i detalj. Antag att riksdagen tidigare beslutat om en myndighets
            organisation ner på avdelningsnivå. Antag vidare att myndigheten
            kommer fram till att två avdelningar borde slås samman för att
            få en mer rationell organisation. Det finns då tre möjligheter.
            1. Man övertygar regeringen om att lägga en proposition till riksdagen.
            Riksdagen får då ett ytterligare ärende — ännu ett litet bidrag
            till den ärendeanhopning som gör att riksdagen fungerar allt sämre.
            (Vågar man skriva så i en riksdagsmotion? Redan motionen i sig
            själv belastar ju riksdagen och bidrar till att riksdagsmannaskapet
            blir allt omöjligare.) 2. Myndigheten och/eller regeringen tycker
            inte att fördelen med organi- sationsändringen är så stor att
            man bör besvära riksdagen, och då görs ingenting. Vi får alltså
            en något sämre myndighet än vi annars skulle ha haft.
          </p>
          <p xml:id="i-72oWABvzQomzhxrATkzDYL">
            3. Eller också görs ändringen ändå, alltså utan att fråga riksdagen.
            Men har riksdagen uttalat sig i detalj om den befintliga organisationen
            är det ju att köra över riksdagen att göra en ändring utan riksdagens
            medverkan. + Riksdagen 1981/82. 3 saml. Nr 1166-1172
          </p>
          <pb facs="riksdagen-motions-pdf/data/198182/mot_198182__1168/mot_198182__1168-002.pdf"/>
          <fw xml:id="i-XQFX9f181pHb6UFfGy5tES">
            Mot. 1981/82: 1168 6
          </fw>
          <p xml:id="i-NquhFLF5kNqybH7Az591R4">
            Ju mindre detaljeringsgrad i riksdagens beslut om myndigheters
            organi- sation, desto större möjligheter finns att genomföra successiva
            organisations- utvecklingar. Detaljeringsgraden i riksdagsbeslut
            om myndigheter visar sig variera högst väsentligt. Också metoderna
            för och graden av politiskt inslag i beslut om nya organisationer
            för myndigheter varierar. Låt mig redovisa några exempel på skiftande
            inslag av politiker inför och efter beslut om organisationsförän-
            dringar. A. När socialstyrelsen skulle bantas högst avsevärt fanns
            ett förslag som utarbetats utan att riksdagsledamöter fanns med
            i utredningen. Därefter tillsattes en parlamentarisk arbetsgrupp.
            Sedan fattade riksdagen principbe- slut, varefter en organisationskommitté
            tillsattes. B. När statskontoret skulle omorganiseras genom riksdagsbeslut
            1980 fanns innan propositionen ett förslag från en statlig enmansutredare,
            icke parlamentariker. Sedan riksdagen beslutat i princip tillsattes
            en organisationsutredning, med parlamentariker sedan riksdagen
            efter förslag för utskottet särskilt begärt det. Det fanns inte
            parlamentariker med för att utreda principer och övergripande
            frågor, i stället kom parlamentarikerna in när det gällde det
            följande detaljarbetet. C. Försvarsmaktens centrala staber omorganiserades
            efter riksdagsbeslut 1978. Det grundades på en flerårig och mycket
            detaljerad parlamentarisk utredning. I stort godtogs utredningsförslagen,
            men med klart mindre bemanning. Riksdagsbesluten var mycket detaljerade,
            och regeringen återkom efter ett par år med ändringsförslag redan
            innan beslutet trätt i kraft. D. I fråga om försvarsmaktens gemensamma
            myndigheter användes i samma veva en helt annan metod, nämligen
            att fatta beslut utan något som helst redovisat underlag. Det
            sades bara att ytterligare 1 200 tjänster skulle bort. Principiellt
            anförde försvarsministern liksom för staberna rakt ut en princip,
            till synes epokgörande och inbjudande till allmän tillämpning.
            Han sade nämligen att omfattningen av administrativt arbete inte
            låter sig styras genom uppgiftens art eller så. Han fann i stället
            att ju fler administrativt anställda, desto mer regler, bestämmelser
            och beslut producerar de. Alltså: Ju mer man skär bort på central
            nivå, desto mer decentralisering blir det. Principen synes kunna
            nyttjas generellt. Är det något område man tycker bör decentraliseras
            åstadkommes den enklast genom att man helt enkelt minskar antalet
            centrala byråkrater på området ifråga — ty då minskar automatiskt
            omfattningen av den styrning som kan göras uppifrån. Enkelt, min
            käre Watson. För att få det exakt bör jag kanske ur proposition
            1977/78:63 återge statsrådet in extenso:
          </p>
          <pb facs="riksdagen-motions-pdf/data/198182/mot_198182__1168/mot_198182__1168-003.pdf"/>
          <fw xml:id="i-HgBvVQExGswq78ugWnQ8a5">
            Mot. 1981/82:1168 7
          </fw>
          <p xml:id="i-AAkTYRviq55Uz5eQwd8U52">
            När det gäller att fastställa personalstyrkan i en organisation
            är den naturliga utgångspunkten de uppgifter som skall lösas.
            När det rör sig om administrativa ledningsorgan kan omfattningen
            av deras uppgifter tolkas inom mycket vida gränser. Myndigheternas
            ambitioner när det gäller att lösa sina instruktionsenliga uppgifter
            bestäms därför främst av tillgången på personal. Om resurserna
            ökar tar myndigheten fram mer underlag och informationsflödet
            till och från underlydande myndigheter ökar. Om resurserna minskar
            tvingas myndigheten till en hårdare prioritering av arbetet och
            till en decentralisering av beslutsbefogenheterna. Detta innebär
            att statsmakternas främsta metod för att bestämma kvaliteten i
            den administrativa ledningsverksamheten och graden av decentralisering
            i allt väsentligt är att ange hur stora de samlade personalresurserna
            får vara. Omvänt tar statsmakterna genom att bestämma resursernas
            omfattning också ansvar för verksamhetens kvalitet.
          </p>
          <p xml:id="i-GDAF6PHP18SJU8kKqDSArn">
            Detta gällde alltså inför beslut om minskad personal i centrala
            staber och försvarets gemensamma myndigheter. Jag antar att samma
            tankegång också legat bakom regeringsbeslut om bantning av skolöverstyrelsen
            och socialsty- relsen, även om dessa statsråd inte uttryckt sig
            lika rakt på sak. Möjligen kan sista meningen diskuteras: blir
            kvaliteten automatiskt sämre om myndigheter blir mindre? E. I
            fråga om milostaberna 1980 fanns lika detaljerat underlag som
            för de centrala staberna, framtaget av samma parlamentariska utredning.
            Proposi- tionen togi sak inte upp något alls i fråga om stabernas
            organisation, utom att en sektion som kommittén enhälligt ville
            ta bort skulle få vara kvar. I övrigt sade statsrådet att organisationen
            skulle avgöras av regeringen eller av myndigheterna själva. Den
            parlamentariska utredningen hade alltså i praktiken endast blivit
            framtagare av underlag för beslut som skulle fattas av myndigheter.
            (Riksdagen reagerade mot förslaget rörande den utvalda sektionen
            och nu lär enligt uppgift beslutet bli att regeringen fastställer
            en lösning som ligger nära vad utredningen föreslog.) F. Samma
            dag som riksdagen behandlade milostaberna och där alltså nästan
            helt avstod från att säga något om organisationen fastställdes
            en mycket detaljerad organisation för försvarets sjukvårdsstyrelse,
            utan att parlamentariker varit med vare sig före eller efter riksdagsbeslutet.
            Någon organisationskommitté fanns inte heller. Detta är sex exempel,
            alla olika varandra. En mer systematisk genomgång skulle antagligen
            finna ytterligare varianter. De beslut som gäller organisationsförändringar
            inom försvarsdepartemen- tets verksamhetsområde visar klara förskjutningar.
            Beslutet om de centrala staberna 1977 var detaljerat, medan beslutet
            om milostaberna 1980 nästan inte innehöll någonting — och departementschefen
            sade uttryckligen att riksdagen borde nöja sig med en lägre detaljeringsgrad.
            (Att man samtidigt beslöt om försvarets sjukvårdsstyrelse in i
            detalj kunde då synas motstridigt, men det kan förklaras med att
            myndigheten i fråga vid tillfället var dokumenterat oduglig till
            vettigt arbete och behövde förändringar.)
          </p>
          <pb facs="riksdagen-motions-pdf/data/198182/mot_198182__1168/mot_198182__1168-004.pdf"/>
          <fw xml:id="i-CsALemo1JPkUM3GojN5A3h">
            Mot. 1981/82:1168 8
          </fw>
          <p xml:id="i-GHrh6Cohcw2XvBNontZZfQ">
            Det har alltså varierat starkt inom försvarsdepartementets förslag
            till organisationsförändringar, och man får anta att med så skild
            praxis inom ett departement finns stora skillnader också inom
            andra departement och mellan departement ifråga om detaljeringsgraden
            när man går till riksdagen med organisationsförslag. I och för
            sig kan det vara befogat att ha olika detaljeringsgrad ifråga
            om riksdagens beslut om myndigheter. Men det bör inte vara slumpen
            eller humöret som avgör. Allmänt tror jag — med de argument som
            angavs inledningsvis i motionen — att man bör ha en lägre detaljeringsgrad
            än hittills för att möjliggöra successiva organisationsutvecklingar
            hos myndigheter. Riksdagen borde oftast kunna nöja sig med att
            säga att en viss myndighet skall finnas, i vilken del av riket
            den skall vara lokaliserad och vilka principiella uppgifter den
            skall ha (och det senare specificeras därefter i den instruktion
            som regeringen ger myndigheten ifråga). Regeringen styr också
            genom att utse styrelse och verkschef. Vidare kan man styra genom
            beslut om resurstilldelning — helst i form av programbudget och
            med anvisningar i regleringsbreven. Det finns alltså rimligen
            goda möjligheter att styra myndigheter utan att riksdagen skall
            behöva gå in i myndigheternas interna organisation, så som man
            naturligt kunde göra den gång när all central statlig byråkrati
            rymdes på Riddarholmen. Men även om jag alltså förordar en lägre
            detaljeringsgrad när riksdagen beslutar om myndigheters organisation
            bör det finnas grader i helvetet. En myndighet som mer eller mindre
            bedriver affärsmässig verksamhet borde ges mycket stor handlingsfrihet
            att bestämma sin egen organisation. Hos en myndighet som är av
            central betydelse för frågor som gäller känslig tillståndsgivning
            och väsentliga rättssäkerhetsfrågor kan riksdagen anse det befogat
            att gå in ganska långt i detalj för att försäkra sig om att myndigheten
            har kompetens för alla de aspekter som är av betydelse. Det kan
            t. ex. sägas att invandrarverket självt inte ska få omfördela
            resurser mellan tillstånds- givning och anpassningsfrågor så långt
            att riksdagens intentioner sätts å sido. Men inte heller detta
            är helt rätt — riksdagen och regeringen kan ju styra verk genom
            målformuleringar. Alltså att myndigheter får ganska fria händer
            att jobba som de vill, bara rätt jobb blir utfört på rätt tid
            och med rätt kvalitet. För riksdagen själv vore det säkert en
            lycka om vi fick syssla mindre med myndigheters organisation och
            mer med deras mål och uppgifter. Riksdagen bör styra mer med mål
            och resurser — enligt programplaneringens tankar — och mindre
            med regelsystem för myndigheternas detaljarbete. En orimligt stor
            del av den statliga utredningsverksamheten sysslar också med myndigheters
            organisation, jämfört med den tid som läggs ned på målfrågor.
            Det är så lätt att tro att problemen i en samhällssektor drastiskt
            minskar om en viss myndighet får en annan intern organisation.
            Ibland kan det naturligtvis vara sant — om nämligen en myndighets
            inkompetens eller
          </p>
          <pb facs="riksdagen-motions-pdf/data/198182/mot_198182__1168/mot_198182__1168-005.pdf"/>
          <fw xml:id="i-XLFnRiD4XuxhdAXsrsronL">
            Mot. 1981/82:1168 9
          </fw>
          <p xml:id="i-XcaSrFeU8WF5GTAJSpLstg">
            ambitioner kan förstöra tillvaron för massor av människor. Men
            jag hoppas att detta ändå är undantagen, alltså att myndigheter
            inom olika sektorer genererar mer problem för människor än de
            löser. Teorin att skolväsendet fungerar bättre ju mindre skolöverstyrelsen
            blir är ju omfattad hos många inom skolväsendet och kännare av
            statsförvaltningen kan säkert ge fler exempel. Jag skulle önska
            att regeringen — själv eller genom uppdrag till i första hand
            statskontoret — tog fram ett underlag för en principiell belysning
            av hur organisationsförändringar bör få beslutas, alltså vilken
            detaljeringsgrad som bör gälla för beslut hos riksdag, regering
            och myndigheten själv. Tre faktorer har på senare år fått ökad
            vikt och bör motivera att tidigare detaljeringsgrad-— även om
            den varierat, slumpmässigt eller systematiskt — omprövas. 1. Behovet
            att effektivisera statsförvaltningen för att spara pengar, vilket
            talar för ständig organisationsutveckling. (Parat med storstädning
            då och då, enligt förvaltningsutredningens förslag.) 2. Den arbetsrättsliga
            utvecklingen, även om den nog till stor del blivit en ytterligare
            förstärkning av den redan väldiga konservatismen i myndigheter
            i meningen att man har en världsbild utgående från det egna reviret
            är viktigast av allt och minst måste ha nuvarande resurser på
            byråkratnivå. 3. Behovet att avlasta riksdagen detaljarbete för
            att få mer tid med långsiktigt besparingsarbete, täckandet av
            nya behov, lagstiftning och kontroll av regeringsutövning. Med
            hänvisning till ovanstående hemställs att riksdagen hos regeringen
            begär en belysning av möjligheterna att få lägre detaljeringsgrad
            i fråga om riksdagsbeslut om myndigheter, bl. a. i syfte att underlätta
            möjlig organisations- utveckling inom myndigheter.
          </p>
          <p xml:id="i-KfWX1iytcoqjAdZpftgLMT">
            Stockholm den 26 januari 1982
          </p>
          <p xml:id="i-RXJNJbFqbLMjHdaj41dDw">
            HANS LINDBLAD (fp)
          </p>
        </div>
      </div>
    </body>
  </text>
</TEI>
