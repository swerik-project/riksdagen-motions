<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00474">
  <teiHeader>
    <fileDesc>
      <titleStmt>
        <title>Tidsbegränsade lagar och beslut</title>
        <author>Marianne Karlsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tidsbegränsade lagar och beslut</title>
          <idno type="rdwebb">G802474</idno>
          <rs type="number">474</rs>
          <ref type="dokument_url_text">http://data.riksdagen.se/dokument/G802474/text</ref>
          <ref type="dokument_url_html">http://data.riksdagen.se/dokument/G802474</ref>
          <ref type="dokumentstatus_url_xml">http://data.riksdagen.se/dokumentstatus/G802474</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-US84Tne6nHiske56KFyApa" type="signed"/>
        <correspContext corresp="i-US84Tne6nHiske56KFyApa">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__474/mot_198485__474-001.pdf"/>
      <fw xml:id="i-Bxiko8hX8iutuyisAFEm7k">
        Mot. 1984/85:474 2
      </fw>
      <div xml:id="i-HP11mC1ix95MiUde4dLxbE" type="motHeader">
        <div xml:id="i-McvGeRbSE8aTEF4VSfvP3p" type="motTitle"/>
        <div xml:id="i-HEiTwgZ4urz3rFzvT4jQQs" type="motSubmissionInfo"/>
      </div>
      <div xml:id="i-7y5BnJmAvXowgtNd6aRQ8S" type="motBody">
        <div xml:id="i-5pyHEiwwZxscvF4Y3qVLPs">
          <p xml:id="i-4JgmtWYkZpV3q5pSi3WE9w">
            Mot. 1984/85
          </p>
          <p xml:id="i-Y9jtGacr77rP81nEqoHRXM">
            474-481 Motion
          </p>
          <p xml:id="i-ED2rpqgTTH1mAN8YHiQeAf">
            1984/85:474
          </p>
          <p xml:id="i-9oHhmeZZP1JBPULYpapJcA">
            Marianne Karlsson Tidsbegränsade lagar och beslut
          </p>
          <p xml:id="i-47USitduyj5sfcAGrZAQYb">
            Förvaltningsutredningen lämnade i sitt slutbetänkande Förnyelse
            genom omprövning (SOU 1979:61 s. 77-79) en kort redogörelse för
            systemet med tidsbegränsade lagar, s. k. sunset laws i USA. Sunset-principen
            innebär att myndigheter och program tidsbegränsas. Syftet är att
            skapa ett system för en periodiskt återkommande utvärdering och
            omprövning. Den grundläggande tankegången är att ett pågående
            verksamhetsprogram måste med jämna mellanrum underkastas förnyad
            prövning och godkännande, annars avvecklas programmet (solen går
            ned). Till ledning för denna prövning skall ligga en ingående
            granskning och utvärdering av programmet i fråga. Den växande
            mängden av nya lagar och förordningar i Sverige motiverar att
            denna lagstiftning med tidsbegränsning nu införs i Sverige, för
            att regelbundet avveckla inaktuella lagar och förordningar och
            skapa en garanti för att gällande lagar uppfyller avsedda syften
            även om väsentliga förändring- ar har gjorts i lagstiftningen
            eller verksamhetsprogrammen. Därvid skall särskild vikt läggas
            vid att internationell rättsuppfattning och rättssäkerhet uppfylls
            i den svenska lagstiftningen. Före det att tiden för lagar och
            förordningar löper ut skall granskning i princip göras som redovisar
            syftet med programmet. Detta kan till viss del jämföras med den
            historik som tidigare redovisades i samband med att propositioner
            lades — ett förfarings- sätt som tidigare ändrats i riksdagsarbetet
            — för att fninska arbetet för de mångkunniga ledamöterna. Situationen
            är i dag annorlunda när den växande arbetsbördan tvingat ledamöterna
            att i högre grad specialisera sitt arbete på vissa frågor. Granskningen
            skall också omfatta lagstiftningsarbetets organisation, utfö-
            rande, kostnader, resultat och effekter, dessutom måste syftet
            med lagen klart fastställas samt krav redovisas på information
            och analyser som myndigheterna skall förse riksdagen med inför
            en granskning. Motivet med tidsbegränsade lagar är att begränsa
            lagstiftningens komplexitet och öka rättssäkerheten. Under senare
            år har i Sverige kunnat konstateras en allmänt sviktande laglydnad.
            Enligt initierade bedömare skulle detta orsakas av att lagarnas
            komplexitet medför att allmänheten inte längre förstår de fundamentala
            skäl som ligger bakom lagarnas tillkomst utan söker tolka lagarna
            efter egen bästa förmåga. Bristande laglydnad skulle med denna
            tolkning inte kunna jämföras med obstruktion mot samhället och
            dess lagar, utan orsakas av att det är lagarna
          </p>
          <p xml:id="i-KSsoQeVZvtoBvqPwMY4HQP">
            1 Riksdagen 1984/85.3 saml. Nr 474-481
          </p>
          <pb facs="riksdagen-motions-pdf/data/198485/mot_198485__474/mot_198485__474-002.pdf"/>
          <p xml:id="i-Kgc7GJgxg4ETiz8PZoDLvk">
            som är bristfälligt utformade och bygger på felaktiga tolkningar
            av lagstifta- rens intentioner. Som exempel på sådan lagstiftning
            kan nämnas det nya straffmedlet (skattetillägget) som belöper
            på de belopp som ej uppgivits i deklarationen. Lagstiftarens avsikt
            med detta straffmedel var att skrämma de skattskyldiga tillstörre
            noggrannhet i sitt deklarerande. Denna lagstiftning har i daglett
            till följder som strider mot de grundsatser som gäller för en
            rättsstat. De som format lagen i de högre rättsinstanserna har
            vanligen rekryterats som sakkunniga ur samhällsförvaltningen,
            företrädesvis statssekreterare och liknande, vilka utgör höga
            statstjänstemän, vilka riksdagens ”lekmannasam- mansatta” ledamöter
            har att förlita sig på i lagstiftningsarbetet. Även de högre domstolsinstansernas
            domare rekryteras huvudsakligen bland de jurister som står till
            regeringens och riksdagens förfogande. När lagen en gång är skriven
            och har antagits av riksdagen så har tjänstemän, domare och alla
            andra att lojalt följa den lagstiftning som Sveriges folks i vederbörlig
            ordning valda företrädare bestämt skola gälla. Allmänheten, vars
            omdöme vanligen grundas på de satser som gäller rättvisa i en
            rättsstat — i enlighet med den egna grundlagen och folkrätten
            — måste uppleva en lagstiftning som tillkommit för att skrämma
            de skattskyldi- ga till noggrannhet i sitt deklarerande som lagstridig
            oaktat att den är rättsgiltig. Resultatet blir då att domare och
            tjänstemän som följer lagen anklagas för att arbeta mot rättsordningen.
            Varken tjänstemän eller domare har formell möjlighet att egensinnigt
            tolka lagen och fatta lagstridiga domslut i enlighet med vad sunt
            förnuft och samhällsansvar skulle kräva. Tiotusentals tjänstemän
            i skatte- och indriv- ningsväsendet samt domstolsväsendet är i
            sitt dagliga arbete direkt berörda av den lagstiftning som utformats
            för att skrämma till laglydnad. Dessutom finns 1 200 tjänster
            inom åklagarväsendet, varav ca 650 åklagartjänster. Alla är inställda
            på att göra ett hedersamt arbete, men om de lagar som fattats
            av riksdagen inte uppfyller de kvaliteter som gäller för ett rättssamhäl-
            le, måste risken bli stor att alla dessa samhällstjänstemän uppfattas
            syssla med lagstridig verksamhet. Det finns i dag dokumenterat
            att medborgare som kommer i kläm på grund av såväl otillbörlig
            som ”tillbörlig” myndighetsutövning i sin förtvivlan begår självmord
            eller blir psykiskt störda, så att deras framtidstro och förmåga
            att ta vara på sig själva grumlats. Årligen har det nu dokumenterats
            att ca 2 000 medborgare väljer att begå självmord i sin förtvivlan
            och vanmakt inför behandlingen från samhällets sida. Detta är
            tre gånger fler än antalet dödade trafikoffer för vilka samhället
            lägger ned stora belopp i skadeförebyggande syfte. När det gäller
            självmor- den kräver man en bred folkopinion innan åtgärder av
            större mått vidtas, då detta är något som ingen vill tala om.
            På rimliga grunder kan man anta att antalet psykiskt störda på
            grund av oformligheter i det svenska samhällssyste- mets utövning
            på motsvarande sätt kan jämföras med alla trafikoffer där
          </p>
          <pb facs="riksdagen-motions-pdf/data/198485/mot_198485__474/mot_198485__474-003.pdf"/>
          <fw xml:id="i-Hcy7Yrm4SxjctnDNoNXHzi">
            Mot. 1984/85:474 3
          </fw>
          <p xml:id="i-VCHCRtE9BN9MhWXuiqm5ZS">
            utgången inte blivit dödlig. Detta är tragiska fakta vi måste
            åtgärda i riksdagsarbetet. Många lagar finns vilkas syfte formulerats
            i kommentarer till lagen men vilkas rättsinnehåll genom prejudikat
            och rättspraxis kommit att förändras med åren. Ingen kan ha undgått
            att inse att risken för detta är stor när domstolarna å ena sidan
            har att söka rättvisa men samtidigt förväntas att genom sina domslut
            skapa ett fungerande samhälle. Som exempel kan tas snickaren i
            Göteborg som i efterhand drabbats av stora skatteskulder sedan
            han i god tro anlitat mindre firmor för olika tjänster. Trots
            att han kontrollerat hos skattemyndigheten att den han tänker
            anlita betalar sina skatter blir han debiterad dennes skatter
            så att han berövas sin egen utkomst och sitt eget företag. Detta
            fall har väckt djup anstöt och opinion hos allmänheten, så att
            en ändring i lagstiftningen nu efter många års kritik mot denna
            lagtolkning kan tänkas vara på väg. Den aktuella lagen är från
            1947 och visar att senare tillkomna skatteregler i uppbördslagen
            på grund av utebliven omprövning kommit att få orimliga konsekvenser.
            Sedan dess har skattetrycket ökat markant och socialavgifter införts
            som i grunden ändrar den ursprungliga lagens innebörd. Ett allt
            vanligare sätt att komma till rätta med lagar som upplevs som
            rättsstötande har blivit att trots mångårig förhalning driva ärenden
            genom tingsrätt, hovrätt och högsta domstolen — länsrätt, mellankommunala
            skatterätten, kammarrätt och regeringsrätt — bostadsdomstol samt
            hyres- och arrendenämnd så att överklagande kan ske i Europadomstolen.
            Genom påpekande åläggs sedan svenska staten att ändra lagstiftningen
            och utge skadestånd till den part som vunnit rättelse genom internationellt
            vedertagen rättspraxis. Ca 400 fall från Sverige ligger f.n. för
            utvärdering och avgörande utanför Sveriges eget rättssystem, vilket
            är oroväckande inte minst mot bakgrund av att vår statsminister
            sökt ringakta den internationella domstolen genom att kalla den
            ”Petréns lekstuga”. En central tankegång är att man genom att
            vända sig till Europadomstolen skall utöva en press på myndigheterna
            att förbättra sin verksamhet. Egentligen utgör utvecklingen ett
            tecken på att riksdag och regering inte hinner med eller är motiverade
            att ta initiativ till granskning av existerande lagstiftning så
            att de grundläggande intentionerna med lagen uppfylls. Med tiden
            kan därför lagarnas innehåll förändras och komma att strida mot
            den allmänna rättsuppfattningen och avsedd verkan. Det finns hela
            tiden ett starkt behov av att lagkomplexet, som ständigt tenderar
            att växa, också innehåller instrument som tidsbegränsar och avvecklar
            inaktuella lagar samt tidsbegränsar beslut för att framtvinga
            utvärdering och omprövning av lagar och beslut med regelbundna
            mel- lanrum.
          </p>
          <pb facs="riksdagen-motions-pdf/data/198485/mot_198485__474/mot_198485__474-004.pdf"/>
          <fw xml:id="i-5rj5Z7FUFLtNyk6PBF71im">
            Mot. 1984/85:474 4
          </fw>
          <p xml:id="i-AUu4s3kxBX4WXBBQbh5gqv">
            Tanken att beslut skall vara tidsbegränsade har tidigare vunnit
            gehör när man i förslaget till ny plan- och bygglag infört tidsbegränsningar
            i byggrätten. Här är myndigheterna mycket vakna på problematiken
            med behovet att i ett senare skede ändra fattade beslut. Mot denna
            bakgrund och de förändringar samhället står inför är det därför
            önskvärt att lagar tidsbegränsas och måste genomgå granskning
            innan de kan förlängas så att samhällsbehov och rättssäkerhet
            kan tillgodoses på bästa sätt. Med hänvisning till det anförda
            hemställs att riksdagen hos regeringen begär skyndsam utredning
            att göra all lagstiftning och alla beslut tidsbegränsade och att
            krav införs på att dessa måste genomgå granskning innan de förlängs.
          </p>
          <p xml:id="i-SN4eYWma1c3qsaVYXUNw7k">
            Stockholm den 16 januari 1985
          </p>
          <p xml:id="i-N4ysEGuGbSEN7BCMjHnRCo">
            MARIANNE KARLSSON (c)
          </p>
        </div>
      </div>
    </body>
  </text>
</TEI>
