<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00277">
  <teiHeader>
    <fileDesc>
      <titleStmt>
        <title>Bekämpande av antisemitism</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bekämpande av antisemitism</title>
          <idno type="rdwebb">GU02K277</idno>
          <rs type="number">K277</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K277/text</ref>
          <ref type="dokument_url_html">http://data.riksdagen.se/dokument/GU02K277</ref>
          <ref type="dokumentstatus_url_xml">http://data.riksdagen.se/dokumentstatus/GU02K277</ref>
          <ref type="doc">http://data.riksdagen.se/fil/C26328E0-FE75-435C-B7E1-640997F2ABB1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström i Uppsala</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W7thQUQsc4QQwYZNEjophj" type="signed"/>
        <correspContext corresp="i-W7thQUQsc4QQwYZNEjophj">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-XN7bgwBGaQixfiHi5Cbu8f"/>
        </correspContext>
        <correspAction xml:id="i-6DEndDXeDYRAn3K6pyr3GL" type="referral">
          <date when="2006-11-07"/>
        </correspAction>
        <correspAction xml:id="i-VUrdsxEkntMvudfgQp9WT5" type="dismissal">
          <date when="2006-11-07"/>
        </correspAction>
        <correspAction xml:id="i-UEirTApr6hFxTTo5Kpad8G" type="numbering">
          <date when="2006-11-01"/>
        </correspAction>
        <correspAction xml:id="i-WesYDfH1y71FmFEnSg1RY6" type="submission">
          <date when="2006-10-31"/>
        </correspAction>
        <correspAction xml:id="i-LsFQZ8D3XrRQCmdii7bNLA" type="transfer">
          <date when="2006-10-30"/>
        </correspAction>
        <correspAction xml:id="i-A72niG2qrRP6Bv3Cz2QpS5" type="assigned"/>
        <correspContext corresp="i-A72niG2qrRP6Bv3Cz2QpS5">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bfj16spc3M1pQhsm2S28UZ" type="motBody">
        <div xml:id="i-5FsmqKNb9irTiZB1ZpXKMr" type="motProposal" subtype="förslag">
          <head xml:id="i-AwFDqNJvDqR3YvPyBPS3ky">
            Förslag till riksdagsbeslut
          </head>
          <list xml:id="i-2vNiC2V3DvZEEpigV1FfqA" style="ol">
            <item xml:id="i-B9ytepVVTcXdomfMF2wiH">
              Riksdagen tillkännager för regeringen som sin mening vad i motionen
              anförs om att uppmärksamma och aktivt agera mot antisemitism i
              Sverige.
            </item>
            <item xml:id="i-JmNivjPrD9yjFNsrjdkcgu">
              Riksdagen tillkännager för regeringen som sin mening vad i motionen
              anförs om att Sverige som nation ska uppmärksamma och aktivt agera
              mot antisemitism när den uppstår i andra länder.
            </item>
          </list>
        </div>
        <div xml:id="i-QzLSRiEuhiGNRuatxEBhXr" type="motContent">
          <head xml:id="i-ULUEbcjTTA4XnD4fkksN77" type="h1">
            Bekämpande av antisemitism
          </head>
          <head xml:id="i-QhR9RofheackG6gYo6N7ay" type="h1">
            Motivering
          </head>
          <p xml:id="i-C38ZCkkWYsfBxvDidUC7mq">
            Sverige är inte och har heller aldrig varit någon sörgårdsidyll
            vad gäller antisemitiskt förtryck, kränkningar och övergrepp.
            Hot mot judar och judiska institutioner har alltid funnits i Sverige,
            och dess omfattning och kraft tycks variera med vissa yttre omständigheter
            såsom t.ex. våldet i Mellanöstern. Under den andra intifadan såg
            Sverige en ökande antisemitism.
          </p>
          <p xml:id="i-MS14aHjKSx9PmUyw4h2q1u">
            I april 2002 arrangerade Liberala ungdomsförbundet en fredlig
            manifestation mot antisemitism, rasism och islamofobi. Deltagare
            blev överfallna, en ledande företrädare slagen med påk och grova
            antisemitiska slagord skanderades när manifestationen stoppades
            med våld av deltagare från en propalestinsk demonstration gick
            till attack. Under hela år 2002 förekom antisemitiskt fördomsfulla
            inslag i flera SVT-producerade program parallellt med att antisemitiska
            budskap florerade i vänsterns demonstrationer mot Israel.
          </p>
          <p xml:id="i-GsfGbJcZAWVSYGiYSeLrHe">
            De senaste åren har det rapporterats om överfall på judiska pojkar
            och hur de har uppmanats att inte bära judiska symboler synliga.
            Svenska synagogor tvingas ofta ha patrullerande poliser vid gudstjänster
            på grund av rädsla för trakasserier. Dessa otäcka händelser har
            fortsatt att inträffa under 2004 och 2005. Judiska församlingar
            och institutioner tvingas använda sig av extra säkerhetsskydd.
            Därför är vi mycket glada att ett extra anslag till skydd för
            synagogor finns med i budgetpropositionen som riksdagen ska behandla
            i december 2006. Vi anser att det är av yttersta vikt att detta
            extra anslag blir permanent.
          </p>
          <p xml:id="i-J3kxeZUzHiaQVVki25ig4X">
            Visst har Sverige på många sätt ett välförtjänt gott rykte om
            sig att vara uppmärksamt på frågan via exempelvis Forum för levande
            historia och de Stockholmskonferenser som arrangerats. Dessa bör
            fortsätta i samma anda, men mer behöver göras. Upplysning är A
            och O för att avslöja antisemitismens fula tryne och för att trygga
            det liberala, öppna och toleranta samhället. Därför krävs att
            lärarkåren, polisen, rättsväsendet, journalister och andra viktiga
            yrkesgrupper i större utsträckning ges möjlighet till utbildning,
            kunskap och resurser att uppmärksamma frågan.
          </p>
          <p xml:id="i-KgRjgeN9nZkXsmAzW2EPxP">
            En ny våg av antisemitism sköljer över världen. Det ansedda Simon
            Wiesen thal-centret har rapporterat om flera uppmärksammade fall
            som inträffat efter terrordåden den 11 september, den andra intifadan
            i Mellanöstern och ökande aktiviteten hos extrema grupperingar.
            Allt oftare maskeras antisemitiska åsikter i både västvärlden
            och andra regioner och bland både höger- och vänstersympatisörer
            i angrepp mot staten Israel. Naturligtvis bör staten Israel kunna
            kritiseras som vilken annan nation som helst, men det är viktigt
            att denna kritik aldrig får sammanblandas med antisemitiska schabloner.
            Här har den svenska regeringen ett oerhört stort ansvar att aldrig
            själv falla i denna fälla, men också att våga uppmärksamma övertramp
            av andra nationer på denna front.
          </p>
          <p xml:id="i-JKHKKueEUoADEchB4k6WeR">
            Vi ser också en daglig och omfattande antisemitism i Mellanöstern.
            Ofta är denna hatpropaganda inte alls maskerad, utan tvärtom mycket
            öppen och tydlig. De tydligaste exemplen är presidenten i Iran,
            Mahmoud Ahmadinejad som gång efter annan förnekar Förintelsen
            och chockar världen med sina uttalanden att Israel ska utplånas.
            Den hets mot judar som dagligen basuneras ut i, ofta, statskontrollerade
            medier i arabvärlden och Iran innebär också en utmaning för våra
            samhällen. I dagens globaliserade värld finns en mottaglighet
            för den sortens hets bland extremister också i våra samhällen
            vilket innebär att uttalanden från radikala propagandister kan
            inspirera till brott mot judar i Sverige och Europa.
          </p>
          <p xml:id="i-G7D9G3bkTDt3QQU3Du4omX">
            Det är nödvändigt med såväl dagliga som mer långsiktiga strategier
            och åtgärder för att bekämpa antisemitismen. Det handlar om att
            ge skydd till hotade individer och institutioner och att ständigt
            bemöta antisemitisk propaganda detta är dagliga uppgifter för
            varje liberal demokrati. Men i det längre perspektivet går ett
            bekämpande av antisemitismen hand i hand med världs­utvecklingen.
            En mer demokratisk värld ökar möjligheterna markant att bekämpa
            hat och verka för tolerans, fred och mänskliga rättigheter.
          </p>
          <p xml:id="i-T7crG4FmxgTqaFfYha3obX">
            Detta bör riksdagen som sin mening ge regeringen till känna.
          </p>
        </div>
        <div xml:id="i-8EBw8Cdx94t2tt8iNpBEfP" type="signatureBlock">
          <list xml:id="i-KEKCssTp1scCZwVf4uGh6W">
            <item xml:id="i-BjYzcSREkKFqHGzi6TwASy" who="i-AHfQ621Fp1orxTGB2WDjUY" type="signature">
              Fredrik Malm (fp)
            </item>
            <item xml:id="i-WR1eQKTMwUthnbvQgZAZrc" who="i-D8B2Xf6UADbqciPHrqFxSc" type="signature">
              Birgitta Ohlsson (fp)
            </item>
            <item xml:id="i-AsgJBRJGcBp7KSS5LsTkDF" who="i-XN7bgwBGaQixfiHi5Cbu8f" type="signature">
              Cecilia Wikström i Uppsala (fp)
            </item>
          </list>
        </div>
      </div>
    </body>
  </text>
</TEI>
