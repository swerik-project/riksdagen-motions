<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__879/mot_1968__fk__879-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 879 år 1968 13
          </p>
          <p>
            Nr 879
          </p>
          <p>
            Av herr Wirtén, i anledning av Kungl. Maj:ts proposition nr 81,
            med förslag till lag om ändring i kommunalskattelagen den 28 september
            1928 (nr 370), m. m.
          </p>
          <p>
            (Lika lydande med motion nr 1133 i Andra kammaren)
          </p>
          <p>
            I proposition nr 81 föreslås regler som klarlägger hur studiemedelsavgif-
            ter skall behandlas i skattehänseende. Reglerna innebär att avdrag
            inte skall få göras vid inkomsttaxering för sådana avgifter. Från
            folkpartihåll har i många år framförts krav på utredning angående
            studiekostnadernas be- handling i skattehänseende. Senast till
            årets riksdag har en motion av så- dan innebörd — II: 478 — lagts
            fram av herrar Jönsson i Ingemarsgården och Mundebo. I denna motion
            erinrades om vissa synpunkter som fram- förts från fackligt håll.
            Införande av möjligheter till avdrag för studieskuld skulle ge
            en skatteutjämning. Nuvarande system innebär att studerande i
            regel inte får nytta av ortsavdrag under studietiden. Detta skulle
            kunna kompenseras av avdragsmöjligheter för studieskuldsamorteringar
            i ett se- nare skede, när den progressiva beskattningen börjat
            påverka vederböran- des inkomster. Jag vill till detta påminna
            om att riksskattenämnden i samband med in- förandet av studiemedelsförordningen
            framhöll, att det inte är orealistiskt att betrakta studieskulden
            som en ackumulering av levnadskostnader mot- svarande existensminimum.
            På grund av den av praktiska skäl motiverade regeln om beskattningsårets
            slutenhet kan för närvarande avdrag för dessa kostnader inte åtnjutas.
            Principen om beskattningsårets slutenhet har dock på senare år
            på flera håll genombrutits. I detta fall föreligger enligt min
            mening inga avgörande praktiska skäl för att denna regel skall
            förhindra införande av avdragsrätt för amortering av studieskuld.
            Som framhålles i den ovan nämnda motionen kan det avdragsgilla
            belop- pet begränsas till ett maximerat schablonavdrag under ett
            begränsat antal år efter det vederbörande trätt ut i förvärvslivet.
            I proposition nr 81 tar departementschefen klar ställning mot
            tanken att medge rätt till avdrag i ifrågavarande fall. Departementschefen
            redo- visar och ansluter sig till den ståndpunkt som intagits
            i den departements- promemoria som upprättats i ärendet. I promemorian
            har endast förutsatts att avdragsrätt för avgiften i dess helhet
            inte kan komma i fråga. Den ut- redning om dessa frågor som från
            folkpartihåll vid flera tillfällen efterlysts kan inte anses verkställd
            genom departementspromemorian.
          </p>
          <pb facs="riksdagen-motions-pdf/data/1968/mot_1968__fk__879/mot_1968__fk__879-002.pdf"/>
          <p>
            14 Motioner i Första kammaren, nr 879 år 1968
          </p>
          <p>
            Det framgår även av kammarrättens yttrande över departementsprome-
            morian att någon tillräckligt utförlig utredning ej finns för
            att frågan om avdragsrätt för studiemedelsavgiften i hela sin
            vidd skall kunna avgöras. Enligt min mening har därför kravet
            på att en sådan utredning verkställes starka skäl för sig. Det
            finns anledning att i ett sådant större sammanhang ta upp till
            bedömning även frågan om studiebidragets höjning. En ny pröv-
            ning är där motiverad bl. a. på grund av att studiebidraget är
            nominellt bestämt, varför dess reella värde och köpkraft successivt
            urholkats genom den fortgående inflationen. En höjning av studiebidraget
            skulle dessutom medverka till en breddning både socialt och geografiskt
            av rekryteringen till de högre studierna och dessutom givetvis
            nedbringa de studerandes skuldsättning. Frågeställningarna om
            en höjning av studiebidraget och om införande av avdragsrätt för
            studiemedelsavgifterna hänger därför ganska nära samman med varandra.
            Med hänvisning till vad ovan anförts hemställer jag, att riksdagen
            vid sin behandling av proposition nr 81 måtte i skrivelse till
            Kungl. Maj:t anhålla om en utredning angående studiekostnadernas
            behandling i skattehänseen- de, varvid även frågan om studiebidragens
            höjd bör beaktas.
          </p>
          <p>
            Stockholm den 18 april 1968
          </p>
          <p>
            Rolf Wirtén (fp)
          </p>
          <p>
            ESSELTE AB, STHLM 68 814298
          </p>
        </div>
      </div>
    </body>
  </text>
</TEI>
