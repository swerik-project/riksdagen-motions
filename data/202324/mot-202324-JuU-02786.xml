<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02786">
  <teiHeader>
    <fileDesc>
      <titleStmt>
        <title>med anledning av prop. 2023/24:46 Skärpt återbetalningsskyldighet i brottmål</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2786 av Gudrun Nordborg m.fl. (V)</title>
          <idno type="rdwebb">HB022786</idno>
          <rs type="number">2786</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022786/text</ref>
          <ref type="dokument_url_html">https://data.riksdagen.se/dokument/HB022786</ref>
          <ref type="dokumentstatus_url_xml">https://data.riksdagen.se/dokumentstatus/HB022786</ref>
          <ref type="pdf">https://data.riksdagen.se/fil/B46B741D-F0B2-46CE-9621-9C59B9561362</ref>
          <ref type="docx">https://data.riksdagen.se/fil/40AC77AB-5B48-4AD7-8EC9-A9F950FFEF12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-Sfg7SU7tWxjFPy1DUqtos3"/>
        <correspContext corresp="i-Sfg7SU7tWxjFPy1DUqtos3">
          <ref>Proposition 2023/24:46</ref>
        </correspContext>
        <correspAction xml:id="i-K2SrokF67aw7tKAuEd9o2i" type="signed"/>
        <correspContext corresp="i-K2SrokF67aw7tKAuEd9o2i">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-AsrVvWBWd6NiAQuwKMDZBB">
          <date when="2023-12-12"/>
          <time when="15:14:59"/>
        </correspAction>
        <correspAction type="reviewed" xml:id="i-QYBx8PqRM5veB1LrxLAUoV">
          <date when="2023-12-15"/>
          <time when="20:04:51"/>
        </correspAction>
        <correspAction type="dismissed" xml:id="i-FVxg5wc9vwAfVCkYydm96p">
          <date when="2023-12-18"/>
        </correspAction>
        <correspAction type="referred" xml:id="i-UtyjsuSV3Q2P7Hiwfdq4Q9">
          <date when="2023-12-19"/>
        </correspAction>
        <correspAction type="assigned" xml:id="i-6qYSXn2kHxNetwc7vJiuie">
          <date when="2024-02-07"/>
          <time when="16:30:39"/>
        </correspAction>
        <correspContext corresp="i-6qYSXn2kHxNetwc7vJiuie">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-FxfQtbzRAh52sVvqfzn64y"/>
        <correspContext corresp="i-FxfQtbzRAh52sVvqfzn64y">
          <ref type="uppgift">2023/24:JuU8</ref>
          <ref type="ref_dok_id">HB01JuU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU8</ref>
          <ref type="ref_dok_titel">Skärpt återbetalningsskyldighet i brottmål</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2786 av Gudrun Nordborg m.fl. (V) med anledning av prop. 2023/24:46 Skärpt återbetalningsskyldighet i brottmål</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-EpUxncF6pouPPHRtKs4CFB">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-4xdVeadPyu6c4gkPTPgRAZ">
              Riksdagen avslår proposition 2023/24:46 Skärpt återbetalningsskyldighet
              i brottmål.
            </item>
          </list>
        </div>
        <div type="motContent">
          <head type="h1" xml:id="i-HZuFmoUDYxTt6No7N57YD2">
            Regeringens förslag
          </head>
          <p xml:id="i-UeMpY6Q6665fPkakeEmQjA">
            Den som döms för ett brott är som utgångspunkt redan i dag skyldig
            att ersätta statens kostnader för en offentlig försvarare. Återbetalningsskyldigheten
            är dock anpassad till den dömdes ekonomiska och personliga förhållanden
            och begränsas till vad hen skulle ha fått betala i rättshjälpsavgift.
            Regeringen konstaterar att statens kostnader för rättsliga biträden
            är betydande och har ökat under ett flertal år. Samtidigt betalas
            endast en liten del av kostnaderna tillbaka till det allmänna.
            Regeringen föreslår därför att reglerna om återbetalningsskyldighet
            i brottmål ska skärpas. Förslagen innebär att den dömde ska kunna
            bli skyldig att återbetala ett belopp som är dubbelt så stort
            som vad hen skulle ha fått betala i rättshjälpsavgift. Vidare
            föreslås att möjligheten att sätta ned återbetalnings­beloppet
            ska begränsas genom ett krav på särskilda skäl. Regeringen föreslår
            även att om den dömdes överklagande till en högre rätt förfaller
            på grund av att hen uteblir från ett sammanträde ska återbetalningsskyldigheten
            omfatta hela kostnaden där, utan någon begränsning. Lagändringarna
            föreslås träda i kraft den 1 mars 2024.
          </p>
          <head type="h1" xml:id="i-5ZRtxVRZ3L8G3AZKgxYj4z">
            Vänsterpartiets ställningstagande
          </head>
          <p xml:id="i-X6sTNxhyaYViXha1i3mh7t">
            För tilltalade i brottmål med begränsade ekonomiska resurser
            finns i dag en särskild begränsningsregel för återbetalningsskyldigheten.
            Den tilltalade är som huvudregel inte skyldig att betala mer av
            kostnaden för den offentliga försvararen och övriga rättsliga
            biträden än vad han eller hon skulle ha fått betala i rättshjälpsavgift
            (31 kap. 1 § tredje stycket rättegångsbalken). En förutsättning
            för rättshjälp är att den enskildes ekonomiska underlag inte överstiger
            260 000 kronor, se 6 § rättshjälpslagen (1996:1619). Den som har
            ett ekonomiskt underlag som överstiger 260 000 kronor får ingen
            nedsättning med stöd av begränsningsregeln. Dömda personer kan
            också, oavsett om de har rätt till nedsättning av återbetalningsskyldigheten
            med stöd av begränsningsregeln i rättegångs­balken, få nedsättning
            med stöd av jämkningsregeln. Det belopp som den tilltalade ska
            betala får enligt denna bestämmelse sättas ned helt eller delvis,
            om det finns skäl till det med hänsyn till den tilltalades brottslighet
            eller hans eller hennes personliga och ekonomiska förhållanden.
          </p>
          <p xml:id="i-S31xcYjtETGpWhCT5RWvPS">
            Flera remissinstanser är kritiska till regeringens förslag om
            att fördubbla återbetal­ningsbeloppet och begränsa möjligheterna
            till jämkning av den dömdes kostnader för en offentlig försvarare.
          </p>
          <p xml:id="i-S2PU42M45B1ntr1kxBVQK8">
            Sveriges advokatsamfund motsätter sig förslaget. Advokatsamfundet
            anser att för­slagen får sådana effekter att det kan ifrågasättas
            om den föreslagna återbetalnings­skyldigheten verkligen kan anses
            vara förenlig med rätten till en rättvis rättegång och rätten
            till försvarare i brottmål. Skälet till att Advokatsamfundet motsätter
            sig förslaget om fördubblade återbetalningsbelopp är att följderna
            av förslaget inte kan anses vara proportionerliga. Om återbetalningsskyldigheten
            fortsatt ska vara kopplad till rätts­hjälps­avgiften i 23 § rättshjälpslagen
            krävs att de nuvarande nivåerna i rättshjälpslagen anpassas till
            de samhällsförändringar som skett genom att inkomstgränsen och
            nivåerna höjs. I annat fall blir konsekvenserna av förslagen oskäligt
            betungande för dömda med låg inkomst. Advokatsamfundet anser att
            möjligheterna till jämkning även fortsatt ska kunna ske genom
            en nyanserad bedömning, där den dömdes inkomst bör tillmätas stor
            betydelse, även om den överstiger inkomstgränsen för rättshjälp.
            Proportionen mellan den utdömda påföljden och återbetalningsskyldigheten
            bör också vägas in, så att utfallet sammantaget framstår som en
            rimlig reaktion på brottet. Även Stockholms universitet (juridiska
            fakulteten) uppmärksammar att inkomstgränsen för rättshjälp har
            varit oförändrad under lång tid. Lunds universitet (juridiska
            fakulteten) framför liknande synpunkter. Universiteten kan vidare
            inte godta en lösning som försätter en del drabbade i ett mycket
            sämre läge bara för att en eventuell tröskeleffekt ska elimineras.
            Enligt Lunds universitet (juridiska fakulteten) kan kravet på
            särskilda skäl ge intryck av att nedsättning endast kan ges vid
            alldeles exceptionella situationer. Några remissinstanser, bl.a.
            JO, påpekar att förslaget kan leda till en ökad skuldsättning
            hos dömda personer och därmed försvåra deras återanpassning till
            samhället. Brottsförebyggande rådet (Brå) tar i det sammanhanget
            upp att forskning har lyft skuldsättning som en faktor som kan
            försvåra upphörandeprocessen och som därmed kan bidra till att
            kriminella karriärer blir längre.
          </p>
          <p xml:id="i-2YS5qoGFTktabt6L3iCVj1">
            Vänsterpartiet instämmer i remissinstansernas kritik enligt ovan.
            Vi kan konstatera att inkomsttaket för att få rättshjälp inte
            har höjts sedan slutet av 1990-talet. Därför anser vi, i likhet
            med Advokatsamfundet, att de nuvarande nivåerna i rättshjälpslagen
            måste ses över i syfte att bl.a. höja inkomstgränsen. I synnerhet
            om återbetalningsskyldigheten även fortsatt ska vara kopplad till
            rättshjälpsavgiften. Vi har föreslagit en ökning av anslaget till
            rättsliga biträden med 35 miljoner kronor jämfört med regeringens
            förslag 2024 i vår skuggbudgetmotion. Detta i syfte att höja inkomstgränsen
            för rättshjälp (mot. 2023/24:2330).
          </p>
          <p xml:id="i-PK7LPNsvEKwYa1CUjTemiA">
            Regeringens förslag riskerar att bli kontraproduktivt eftersom
            det kommer att leda till att fler dömda med redan begränsade ekonomiska
            resurser blir ännu mer skuldsatta. Precis som några remissinstanser
            påpekar, leder detta till ökade svårigheter för tidigare dömda
            att återanpassa sig till samhället. Regeringen gör dock bedömningen
            att förslaget inte medför några betydande risker för en påtagligt
            ökad skuldsättning hos dömda personer eller att deras återanpassning
            till samhället försvåras. Samtidigt konstaterar regeringen att
            eftersom syftet är att åstadkomma en skärpning av kostnadsansvaret
            så får en viss ökad skuldsättning tolereras (prop. 2023/24:46
            s. 15). Vi anser att det är högst oklart om förslaget verkligen
            kommer att leda till att återbetalningen, och inte bara skuldsättningen,
            ökar. Förslaget kan därför inte antas vara annat än en del av
            den signal­politik med hårdare tag mot kriminella som regeringen
            och SD bedriver. Att återbetal­ningsskyldigheten skärps när ett
            överklagande förfaller i en högre rätt på grund av att den tilltalade
            inte inställer sig utan att ha rimliga skäl för det, har vi i
            princip inget emot. Vänsterpartiet kan dock inte acceptera att
            kriminalpolitisk signalpolitik slår mot människor som redan är
            ekonomiskt utsatta på det sätt som regeringens förslag kommer
            att göra.
          </p>
          <p xml:id="i-UPxrZVgYWtYnnEPCtyQJjz">
            Riksdagen bör sammanfattningsvis avslå regeringens proposition
            2023/24:46 Skärpt återbetalningsskyldighet i brottmål. Detta bör
            riksdagen besluta.
          </p>
        </div>
        <div type="motSignatures">
          <list>
            <item xml:id="i-BpsZyZjgxA3JJrJVVpDeNA">
              Gudrun Nordborg (V)
            </item>
            <item xml:id="i-A9wu711KmZwqPeqSBNbdGJ">
              Tony Haddou (V)
            </item>
            <item xml:id="i-2dsAYtwqJu6D27koxtRVLk">
              Samuel Gonzalez Westling (V)
            </item>
            <item xml:id="i-4ETbNn8guAW9ZMRwWJfAqj">
              Lotta Johnsson Fornarve (V)
            </item>
            <item xml:id="i-DrpV2ixevuTNwaQcAFP6HN">
              Isabell Mixter (V)
            </item>
            <item xml:id="i-9busqWtgcngjRN7WyuZHh7">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
