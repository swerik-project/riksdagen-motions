<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943_höst_ak__489/mot_1943_höst_ak__489-001.pdf"/>
      <fw xml:id="i-2mZhW3ac5gMZeub4J4NNLH">
        Motioner i Andra kammaren, nr 489. 15
      </fw>
      <div type="motHeader" xml:id="i-2cv41sPN6cp9bB7DZ3GBZN">
        <div type="motTitle" xml:id="i-4Ke4eg6CEbqR7Puxy5Rgva"/>
        <div type="motSubmissionInfo" xml:id="i-DFR2ijzkKqMURYnnU7LyTH"/>
      </div>
      <div type="motBody" xml:id="i-XLmhjEAmxhmgAXuWSYTB4j">
        <div xml:id="i-LBTv4f6JYGdnNVPwkdQin5">
          <p xml:id="i-WFQ85v1XNvtinwRh1eszJY">
            Nr 489.
          </p>
          <p xml:id="i-TmAycvHpYc2EDgJpSASK4H">
            Av herr Hagberg i Luleå, i anledning av Kungl. Maj:ts proposi-
            tion, nr 365, angående allmän beredskapsstat för bud- getåret
            1943/44.
          </p>
          <p xml:id="i-AHRpNd1xdW5p8Jxpu3CiWC">
            I Kungl. Maj:ts proposition nr 365 föreslås, att 110 miljoner
            kronor skola anvisas på allmän beredskapsstat för budgetåret 1943/44,
            av vilka 10 miljo- ner kronor skulle användas för planering av
            allmänna arbeten och 100 mil- joner kronor såsom bidrag till internationellt
            uppbyggnadsarbete. Vad det första anslaget beträffar, torde det
            vara antagligt, att en inventering av ar- betstillfällen och detaljerade
            förberedelser för att igångsätta sådana vid lämp- lig tidpunkt
            kräva, att betydande belopp äro disponibla för regeringen, så
            att de snabbt kunna utanordnas, i all synnerhet som några meningsskilj-
            aktigheter av betydelse näppeligen kunna komma i fråga om nödvändighe-
            ten att bekämpa en väntad arbetslöshetskris med allmänna arbeten.
            Vad däremot anslaget till »internationellt återuppbyggnadsarbete»
            beträf- far, föreligga inga närmare hållpunkter för att bedöma
            dess nödvändiga stor- lek eller det nödvändiga i ett sådant. Rent
            allmänt kan visserligen sägas, att behoven i de krigshärjade länderna
            äro omätliga, varför det inte är någon risk, att anslagen tillskäras
            i överkant, liksom att alla av kriget hemsökta folk behöva svenska
            varor. Men i huvudsak handlar det ju här om arrange- mang, som
            avse att vara affärsmässiga — de svenska varorna skola levere-
            ras mot kredit, där de inte bytas mot andra; frågan om en okompenserad
            export diskuteras mera i förbigående. I propositionen förutsättes
            exempel- vis, att en eventuell livsmedelsexport blir av ringa
            betydelse och har som förutsättning kompensation från annat håll
            samt att andra länder komma att ha helt andra möjligheter och
            tillräckliga resurser för att leverera livs- medel. Eventuell
            export av stål, verktyg och andra järnprodukter uppges ha som
            förutsättning import av koks, skrot, handelsjärn, legeringsmetaller
            m. m., medan exporten av trävaruprodukter har som förutsättning
            import av kol. Av hela resonemanget i propositionen framgår det
            otvetydigt, att frågan, huruvida de begärda pengarna skola komma
            till användning, helt blir bero- ende av framtida överenskommelser
            mellan olika länder, varav de flesta förmodligen inte kunna träffas,
            förrän kriget är slut. Det synes, för att ta ett exempel, ganska
            orimligt, att regeringen skulle avsluta bindande leverans- avtal
            mot kredit, eventuellt ge förhandsutfästelser om okompenserad
            export med regeringen i ett land, som antas komma att lida nederlag
            i kriget. Alltså torde verkliga förhandlingar kunna upptas och
            avtal upprättas i sådana fall först efter kriget. Det enda skäl,
            som regeringen därför anger för att riksdagen redan nu skulle
            ställa så väldiga belopp till dess förfogande, är, att ett positivt
            beslut
          </p>
          <pb facs="riksdagen-motions-pdf/data/1943/mot_1943_höst_ak__489/mot_1943_höst_ak__489-002.pdf"/>
          <fw xml:id="i-XxR4KFBdpyfNa48fYZRdzt">
            16 Motioner i Andra kammaren, nr 489.
          </fw>
          <p xml:id="i-7ZXBzS7VmFyEYqqYNTMKSe">
            kunde uppfattas som en gest, vilken gav vårt land gott anseende
            i utlandet. Det behövs inget beredskapsanslag av den nu föreslagna
            storleksordningen för att utlandet skall inse, att Sverige är
            berett att ge all tänkbar »hjälp» av den art, som regeringen här
            förutsätter. Ty att byta varor med krigshär- jade länder är ingen
            välgörenhet. Att leverera varor till krigshärjade länder mot kredit,
            när man är säker på att få igen pengarna, är en vanlig affärs-
            transaktion, kanske lika nödvändig för vårt land såsom medel att
            bekämpa arbetslösheten som för det mottagande landet. Återstår
            då den eventuella andel i beloppet, som skulle användas som gåva
            rätt och slätt, utan att vårt land gjorde sig några förhoppningar
            att återfå den. I detta fall synes det oss na- turligt, att riksdagen
            förbehåller sig prövningsrätten. Det har sålunda enligt vårt sätt
            att se inte anförts ett enda bärigt skäl, varför riksdagen nu
            skulle ställa 100 miljoner kronor till regeringens förfo- gande
            utan att i förväg ha åtminstone elementär kännedom om vartill
            och för vilket land pengarna skola användas. Det kan inte vara
            för att vinna tid, ty när väl ett avtal träffats, kan ett riksdagsbeslut
            om dess godkännande åstadkommas på några dagar. Riksdagen har
            under kriget ytterst generöst utfärdat finansfullmakter åt regeringen
            utan att i förväg ha blivit i stånd att närmare bedöma, hur pengarna
            skulle användas. Detta avstående av riks- dagens kontrollrätt
            över hur medlen skulle användas har motiverats med de genom kriget
            uppkomna säregna förhållandena. Något sådant kan inte åbe- ropas
            för det nu begärda anslaget. Då vi alltså vända oss mot att riksdagen
            utfärdar den begärda finansfull- makten, innebär inte detta, att
            vi skulle vara motståndare till åtgärder för att på olika sätt
            bispringa de krigshärjade länderna. Vi äro fullt ense med regeringen
            om att sådana åtgärder äro önskvärda och möjliga att genomföra.
            Vi anse emellertid, att riksdagen bör beredas tillfälle att ta
            ställning till dessa och att det inte skall överlämnas åt regeringen
            eller t. o. m. finansdeparte- mentets godtycke att fastställa
            vem eller vilka som skola »hjälpas» samt for- mer och belopp i
            anslutning därtill. Jag föreslår med denna motivering,
          </p>
          <p xml:id="i-PYmiSLymhJhhcBcEWEHPsr">
            att riksdagen måtte dels bifalla Kungl. Maj:ts förslag att på
            beredskapsstat för budgetåret 1943/44 för »planering av allmänna
            arbeten» upp- föra 10 miljoner kronor; dels ock avslå Kungl. Maj:ts
            förslag att på allmän bered- skapsstat för budgetåret 1943/44
            såsom »bidrag till interna- tionelit återuppbyggnadsarbete» uppföra
            100 miljoner kronor.
          </p>
          <p xml:id="i-rv9mFbSYPFDduEdxvBkxz">
            Stockholm i oktober 1943.
          </p>
          <p xml:id="i-TYFm6A4ZT97CxpwesaSWJD">
            H. Hagberg.
          </p>
          <p xml:id="i-U3Phz3J7hWDpjca3EDdmqJ">
            Stockholm 1943. Kungl. Boktryckeriet P. A. Norstedt &amp; Söner.
            433979
          </p>
        </div>
      </div>
    </body>
  </text>
</TEI>
