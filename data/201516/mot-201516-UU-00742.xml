<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-00742">
  <teiHeader>
    <fileDesc>
      <titleStmt>
        <title>Ett nära nordiskt militärt samarbete </title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:742 av Staffan Danielsson (C)</title>
          <idno type="rdwebb">H302742</idno>
          <rs type="number">742</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H302742/text</ref>
          <ref type="dokument_url_html">http://data.riksdagen.se/dokument/H302742</ref>
          <ref type="dokumentstatus_url_xml">http://data.riksdagen.se/dokumentstatus/H302742</ref>
          <ref type="docx">http://data.riksdagen.se/fil/A0283685-242E-4C67-85B9-D9447CB57808</ref>
          <ref type="pdf">http://data.riksdagen.se/fil/7E015319-94F8-4AA6-A38C-DE6B0399EB71</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JubTKMmmxy1ArCMhQXFbKB" type="signed"/>
        <correspContext corresp="i-JubTKMmmxy1ArCMhQXFbKB">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction type="submitted" xml:id="i-YKRFYmJLjLLDPXwGd7JLgn">
          <date when="2015-10-02"/>
          <time when="12:40:11"/>
        </correspAction>
        <correspAction type="reviewed" xml:id="i-H6vdzN3tnmgLQh6nWhKwk1">
          <date when="2015-10-02"/>
          <time when="20:02:06"/>
        </correspAction>
        <correspAction type="referred" xml:id="i-MDxGCDvrr9p1hf58aQxvhb">
          <date when="2015-10-13"/>
        </correspAction>
        <correspAction type="assigned" xml:id="i-J74LUmeR6Wfrfh8eJymMHw">
          <date when="2018-04-12"/>
          <time when="17:04:35"/>
        </correspAction>
        <correspContext corresp="i-J74LUmeR6Wfrfh8eJymMHw">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-NdvsNWbeXXWL5MEgA9u829"/>
        <correspContext corresp="i-NdvsNWbeXXWL5MEgA9u829">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:742 av Staffan Danielsson (C) Ett nära nordiskt militärt samarbete</div>
      </div>
      <div type="motBody">
        <div type="motProposal" subtype="förslag">
          <head xml:id="i-DymZTBaZaG1M6oadUviwk9">
            Förslag till riksdagsbeslut
          </head>
          <list style="ol">
            <item xml:id="i-5HTqRnxiSEnwSQ35XCn1Qq">
              Riksdagen ställer sig bakom det som anförs i motionen om att
              snarast möjligt förverkliga ett mycket nära nordiskt militärt
              samarbete som endast fullt ut kan förverkligas under ett gemensamt
              Natoparaply och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-76bUmPoUVFQX5Fc2gmdpyM">
            Motivering
          </head>
          <p xml:id="i-7FoNyeQTNeHBLAh5pnU3hr">
            Rysslands utveckling och agerande inger allt större oro. Att
            i strid med folkrätten invadera delar av Ukraina, vilken man i
            praktiken gjort, är oerhört allvarligt. Man hotar fred och stabilitet
            i Europa, de baltiska länderna är mycket utsatta och även trycket
            mot Sverige ökar.
          </p>
          <p xml:id="i-8Ee4eCXncZGXCS1GQ4Z5KW">
            De omvärldsförändringar som talar för ett Natomedlemskap är bland
            annat att de flesta länder i Väst- och Östeuropa numera är med
            i både EU och Nato, dagens avancerade vapensystem är enormt kostsamma
            och kräver samarbete i en större helhet för att komma till sin
            rätt, det nära militära nordiska samarbete som ”alla” i Sverige
            vill se och talar om kan fullt ut endast förverkligas under ett
            gemensamt Natoparaply och Sveriges försvarsbudget kan användas
            betydligt effektivare om inte alla dyra vapensystem måste införskaffas
            i ett fåtal enheter per system utan i stället kan ingå i en större
            helhet.
          </p>
          <p xml:id="i-XSTC5jCBTtFWMUMz9x57fr">
            De baltiska ländernas trygghet mot Ryssland finns i deras Natomedlemskap.
            Deras entydiga vilja är att Sverige och Finland går med i Nato
            så att ett effektivt nordiskt militärt försvarssamarbete kan utformas.
          </p>
          <p xml:id="i-JVsZKxU9qUQfzhqAHVzgUi">
            Men är då Sverige säkrare utanför Nato? Kan ett litet alliansfritt
            land med en del dyra vapensystem med få enheter per system hävda
            sin säkerhet på egen hand i dagens Europa? Min bedömning är att
            detta inte längre är realistiskt. Tvärtom så riskerar en fortsatt
            alliansfrihet för Sverige (och Finland) att norra Europa blir
            säkerhetspolitiskt instabilare.
          </p>
          <p xml:id="i-3jNsqyRu7UsEiiyQ2iB1By">
            Det är enkelt att konstatera att dagens Europa har förändrats
            radikalt de senaste decennierna. Sovjetunionen har upplösts och
            det kalla kriget är slut. Järnridån är nedmonterad. De baltiska
            och centraleuropeiska staterna har anslutit sig till både EU och
            Nato. Sverige är också sedan 1995 medlem i EU, och därmed en aktör
            i EU:s växande samarbete inom den gemensamma försvars- och säkerhetspolitiken.
          </p>
          <p xml:id="i-BeJoubkEWsNB2Kw1JoH1t3">
            Genom EU-samarbetet har Sverige nu åtagit sig ett ansvar att
            skydda andra EU-länder om de skulle attackeras eller drabbas och
            åtnjuter självfallet samma skydd om detta skulle drabba oss. Förutom
            solidaritet med EU har Sverige också uttalat solidaritet med Norge
            och Island om de skulle drabbas av en katastrof eller ett angrepp.
          </p>
          <p xml:id="i-UiXV5FUy9maYaKnvshZqtC">
            Nato är de västliga demokratiernas samarbetsorganisation och
            har utvecklats till att vara den starkaste strukturen i världen
            när det gäller att tvinga fram eller skydda fred, och utvecklas
            också alltmer i riktning mot att hantera även civila kriser och
            katastrofer.
          </p>
          <p xml:id="i-UqygBhgjP7GCziumH9MNrY">
            Sveriges trygghet är alltmer beroende av vårt säkerhetssamarbete
            med andra länder i FN och EU och med Nato, och genom att vi deltar
            frekvent i fredsfrämjande insatser där sådana behövs, ofta under
            Natos ledning som i forna Jugoslavien och i Afghanistan.
          </p>
          <p xml:id="i-ADMWFQBRqMuuem4VKNv8Zo">
            Sverige samarbetar nära med Nato i dess Partnerskap för fred
            (PFF), och är det kanske allra mest aktiva landet där. Skillnaden
            mellan att vara det mest aktiva samarbetslandet med Nato i PFF
            eller att bli Natomedlem är inte längre stor.
          </p>
          <p xml:id="i-WLQwBpS674Cw1EwyZBGU8C">
            Det svenska försvaret har lagts om från ett invasions- till ett
            insatsförsvar. Försvarsanslaget har minskat till cirka 1,2 procent
            av BNP (drygt 40 miljarder kronor) vilket gör att det är svårt
            att upprätthålla hela bredden av förmågor. Den tekniska utvecklingen
            vad gäller försvarsmateriel och ledningssystem gör Sverige alltmer
            beroende av nära internationellt samarbete. Försvarsmateriel blir
            också allt kostsammare och mer tekniskt avancerade.
          </p>
          <p xml:id="i-AzAqvg9AeE3HjuUxusRkn6">
            Det svenska försvarsanslaget skulle uppenbart kunna användas
            klart effektivare om vi skulle samarbeta betydligt närmare med
            till exempel de nordiska länderna om försvarsmateriel, utbildning,
            övningar i riktning mot även operativt samarbete. Både Sveriges
            och Norges ÖB har starkt framhållit detta. Vår militära alliansfrihet
            sätter här upp gränser, som innebär kostnader.
          </p>
          <p xml:id="i-UAdJwiZtZXB4Nn6cDAibtj">
            Ambassadör Tomas Bertelmans utredning om Sveriges militära samarbeten
            slog mycket entydigt fast att Sveriges säkerhet måste bygga på
            ett mycket nära militärt samarbete med andra länder. Försvarsmaktens
            perspektivplan 2013 är också entydig med att utan mycket nära
            militära samarbeten med andra länder kan inte Sveriges säkerhet
            tryggas.
          </p>
          <p xml:id="i-SrWH9HRKyry3gXzQLXq2r1">
            Tyvärr är regeringen fastlåst i denna fråga och har t o m inlagt
            veto mot att ens utreda nuvarande alliansfrihet relativt att gå
            med i Nato. Samtidigt tilltar osäkerheten i vårt närområde genom
            Rysslands upprustning och militära agerande. Att passivt hänvisa
            till gångna tiders doktriner och inget göra är inte att ta ansvar
            för Sveriges säkerhet.
          </p>
          <p xml:id="i-UVaVAMEzetBeJ9p1EzMXb2">
            Därför bör riksdagen ge regeringen tillkänna att tillsammans
            med riksdagens partier inleda en process för att genomföra en
            folkomröstning om ett svensk Natomedlemskap. I den mån som ytterligare
            analyser bedöms behöva göras bör dessa genomföras utan dröjsmål.
          </p>
        </div>
        <div type="motSignatures">
          <list>
            <item xml:id="i-UoRtEijgbPnzGpGGewwxYu" who="i-N9Pi9YpD4nvtCEsVp2CGcX">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
