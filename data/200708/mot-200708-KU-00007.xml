<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00007">
  <teiHeader>
    <fileDesc>
      <titleStmt>
        <title>med anledning av prop. 2007/08:8 Tv – tillgänglig för alla. Tillstånd för digital marksänd tv</title>
        <author corresp="i-LdbVtbdPx3MQxR6GEgCqax">av Berit Andnor m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:8 Tv – tillgänglig för alla. Tillstånd för digital marksänd tv</title>
          <idno type="rdwebb">GV02K7</idno>
          <rs type="number">K7</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K7/text</ref>
          <ref type="dokument_url_html">http://data.riksdagen.se/dokument/GV02K7</ref>
          <ref type="dokumentstatus_url_xml">http://data.riksdagen.se/dokumentstatus/GV02K7</ref>
          <ref type="doc">http://data.riksdagen.se/fil/F10641E1-05E1-45C2-AF3A-3E1CE9AB4DB2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-C6MPg8QS78d6rtHZ6Jc424</idno>
            <name>Sinikka Bohlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KAaVn2LxMATuijHYhpRAWe</idno>
            <name>Katja Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-MRrSv1HEwvkwtTGFj1mBbZ"/>
        <correspContext corresp="i-MRrSv1HEwvkwtTGFj1mBbZ">
          <ref>Proposition 2007/08:8</ref>
        </correspContext>
        <correspAction xml:id="i-3Xr4CP2zZUoke2u6bXD1PH" type="signed"/>
        <correspContext corresp="i-3Xr4CP2zZUoke2u6bXD1PH">
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-SLMauHd9udrtkguQd9gymK"/>
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-C6MPg8QS78d6rtHZ6Jc424"/>
          <note type="signatory" corresp="i-KAaVn2LxMATuijHYhpRAWe"/>
        </correspContext>
        <correspAction type="referral" xml:id="i-8RrpT2EXbk7AbawwKzfLZj">
          <date when="2007-10-19"/>
        </correspAction>
        <correspAction type="dismissal" xml:id="i-LMXgyhjbUqU6ScUqire5CQ">
          <date when="2007-10-18"/>
        </correspAction>
        <correspAction type="dismissal" xml:id="i-Ur5cTXS3YiisEFvGgKaiuQ">
          <date when="2007-10-18"/>
        </correspAction>
        <correspAction type="transfer" xml:id="i-JQDzZQeiUygc1DD7NL3NcY">
          <date when="2007-10-17"/>
        </correspAction>
        <correspAction type="submission" xml:id="i-SdJhy5wbRNKX6ewmb7hYYU">
          <date when="2007-10-17"/>
        </correspAction>
        <correspAction type="assigned" xml:id="i-S9NeAxHXQsBw9B66aHvze1"/>
        <correspContext corresp="i-S9NeAxHXQsBw9B66aHvze1">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4mg5kEBMGf6oiZpyyt5pA4">
            Förslag till riksdagsbeslut
          </head>
          <list style="ol">
            <item xml:id="i-TSPMNwGNM8ecwYtzG68Wnv">
              Riksdagen avslår regeringens proposition 2007/08:8.
            </item>
            <item xml:id="i-KkCUzbRpFBinzduiUST2sF">
              Riksdagen begär att regeringen lägger fram förslag till ändring
              i radio- och TV-lagen (1996:844) i enlighet med vad som anförs
              i motionen.
            </item>
          </list>
        </div>
        <div type="motContent">
          <head type="h1" xml:id="i-PQ2tcgnHSjwHGmDn6iZVMX">
            Motivering
          </head>
          <p xml:id="i-9P8YTfaUNjkPjnJX98StuK">
            De frågor som propositionen tar upp är föranledda av EG-kommissionens
            synpunkter på att Sverige genom ett tillståndsvillkor hänvisar
            programförtagen till Boxer för åtkomstkontroll i det digitala
            marknätet. Enligt kommissionen strider detta mot EU:s konkurrensdirektiv.
            Så långt delar vi regeringens syn på frågorna. Men de lösningar
            som föreslås är inte enbart föranledda av EU:s krav och inte heller
            de enda möjliga för att klara dem.
          </p>
          <p xml:id="i-SXimXFxkaM21tXbJtT2ctH">
            Regeringen har valt att utnyttja situationen för att föra fram
            ett antal, långtgående förslag som har det gemensamt att de överlåter
            till marknaden att fastställa sina egna villkor och att de skapar
            långtgående låsningar inför de framtida beslut kring radio- och
            tv-frågor som alla vet behöver fattas de kommande åren. Detta
            vänder vi socialdemokrater oss bestämt mot.
          </p>
          <head type="h2" xml:id="i-JvxdHRPnPyeM2LkDJLFXig">
            Ett eller flera operatörsföretag?
          </head>
          <p xml:id="i-Hw9PvKiBWNSii7ZUahTviu">
            I denna fråga väljer regeringen att begagna den borgerliga överideologin
            om att det ska vara så mycket konkurrens och så fritt för näringslivet
            som möjligt, oavsett vilka konsekvenser det kan få. Trots att
            regeringen räknar upp ett antal betydande olägenheter som kan
            uppstå för konsumenterna i slutändan, väljer man ändå att sopa
            undan de argumenten med hänvisning till de allt överordnade marknadskrafterna.
            Resultatet blir att svenska tv-tittare riskerar att tvingas skaffa
            en uppsjö av teknisk utrustning för att kunna se tv. Vi kan inte
            bejaka en utveckling som riskerar att leda till att flera olika
            dekrypteringskort och boxar ska behövas till varje tv-apparat
            för att man ska kunna ta del av dagens utbud av kanaler via det
            digitala marknätet. Det finns andra lösningar för att uppfylla
            EU:s krav. Så har man till exempel i Norge (som i detta fall genom
            EES-avtalet omfattas av samma regler) och Danmark endast ett operatörsföretag,
            men sättet att ta fram företaget har varit annorlunda, och då
            har EU inte haft något att invända. De erfarenheterna borde även
            Sverige kunna dra nytta av.
          </p>
          <head type="h2" xml:id="i-PWQYU8AMNKyh8XHEVsDp8m">
            Användningen av sändningsutrymme för digital marksänd tv
          </head>
          <p xml:id="i-Q7BZoW1XS8pPuo9D339wY4">
            Även här innehåller propositionen förslag som tar sikte på programföretagens
            behov snarare än tv-tittarnas. Regeringen vill med förslagen begränsa
            utbudet av fri-tv (dvs. kommersiell tv finansierad genom reklamintäkter)
            genom att låta företagen själva bestämma sin finansieringsform.
            Eftersom marknaden för annonsintäkter för radio och tv uppvisar
            tydliga mättnadstendenser finns det starka incitament för de företag
            som driver fri-tv att övergå till betal-tv eller en kombination
            av de båda. Att på detta sätt minska utbudet av kanaler för dem
            som av olika skäl inte kan nyttja betal-tv vänder vi socialdemokrater
            oss bestämt mot. Som flera remissinstanser påpekar kan systemet
            dessutom hota flera av de smalare nischkanalerna, vilket hotar
            mångfalden i utbudet. Det måste vara regeringens ansvar att se
            till att lagförslagen inte utformas så att de begränsar utbudet
            i det digitala marknätet för vanliga tittare och att de inte slår
            undan fötterna på nischkanalerna. Regeringen redovisar de ekonomiska
            konsekvenserna för staten och företagen men nämner inte de ekonomiska
            konsekvenser det kan medföra för konsumenterna.
          </p>
          <head type="h1" xml:id="i-8s6gENfuouHJv37qLSKUuD">
            Tillstånd till programföretag
          </head>
          <p xml:id="i-CedaSrsH8w6xb2QEwjcCnn">
            Här föreslås bland annat en uppdelning av tillståndsgivningen
            mellan regeringen, som ska ansvara för tillståndsgivning till
            public service och Radio- och TV-verket som ska ansvara för tillstånd
            till övriga kanaler. Om en sådan uppdelning ska göras mellan tillståndsgivningen
            måste den åtföljas av en uppdelning av vilket frekvensutrymme
            varje tillståndsgivare förfogar över. Propositionen saknar helt
            förslag om detta. Det gör att förslaget om uppdelning känns ofärdigt.
            Regeringen måste återkomma med förslag i denna fråga som tillgodoser
            både framtidens behov av teknikutveckling för televisionen och
            behovet av ett brett utbud i det digitala marknätet, för att detta
            ska kunna fungera som en likvärdig konkurrent till satellit- och
            kabel-tv.
          </p>
          <head type="h2" xml:id="i-28KiraTpVvzsR8D1QYH8Lj">
            Tillståndsvillkor
          </head>
          <p xml:id="i-BuDBGBDYVdXCrM4TybWfx7">
            I frågan om hur samverkan med andra tillståndshavare i tekniska
            frågor ska ske abdikerar regeringen i propositionen helt från
            sitt ansvar. Det är programföretagen själva som ska reda ut sina
            villkor för samverkan. Denna ordning kan säkert leda fram till
            bra tekniska och kommersiellt dugliga lösningar. Men vem tar konsumenternas
            perspektiv? Hur kan regeringen genom att ställa sig vid sidan
            om detta försäkra sig om att steg tas för att säkra möjligheter
            för den långsiktiga teknikutvecklingen, till exempel vad gäller
            hd-tv? Risken för att kortsiktiga ekonomiska intressen får styra
            är uppenbar när ingen modererande kraft med uppgift att tänka
            långsiktigt styr processen. Här bör även beaktas att det finns
            fler intressenter till det frekvensutrymme som frigörs i och med
            digitaliseringen av marksändningarna. Regeringen deklarerar i
            denna proposition ingen samlad syn på hur det ska användas, men
            har i budgetpropositionen (2007/08:1) givit tydliga öppningar
            för att även annan elektronisk trafik än radio- och tv-sändningar
            ska få utnyttja det. Denna fråga är av vital vikt för vilka möjligheter
            för teknikutveckling av digital marksänd tv som står till buds
            i framtiden. Regeringen bör därför inte genom olika delar i olika
            propositioner skapa en situation där handlingsutrymmet blivit
            så kraftigt beskuret att oönskade konsekvenser uppstår och som
            binder helheten. Istället bör regeringen i denna fråga återkomma
            med ett samlat förslag på hur frekvensutrymmet bäst kan utnyttjas.
            Regeringen bör också redovisa en helhet som verkligen blir tv-tillgänglig
            för alla.
          </p>
        </div>
        <div type="motSignatures">
          <list>
            <item xml:id="i-Nwd88JeRBSYLmkYLRY3ebM">
              Berit Andnor (s)
            </item>
            <item xml:id="i-SQR7x4CijkMMrzktsJuePt">
              Yilmaz Kerimo (s)
            </item>
            <item xml:id="i-S1q28E6XwYzE6ooeKvBgUs">
              Helene Petersson i Stockaryd (s)
            </item>
            <item xml:id="i-GdJfQc96WNnmUvdiAcWDbP">
              Billy Gustafsson (s)
            </item>
            <item xml:id="i-CLHAZaxTyqhDRR8kfUk2MR">
              Phia Andersson (s)
            </item>
            <item xml:id="i-4VVN2b6iFsQJgUd6y6c6ju">
              Sinikka Bohlin (s)
            </item>
            <item xml:id="i-Cp3YMRESQussYzhHA684ZR">
              Katja Larsson (s)
            </item>
          </list>
        </div>
      </div>
    </body>
  </text>
</TEI>
