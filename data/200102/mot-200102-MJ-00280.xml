<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0280/mot_200102_MJ_0280-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2001/02 mnr: MJ280 pnr: kd851
          </p>
          <p>
            Motion till riksdagen 2001/02:MJ280
          </p>
          <p>
            av Sven Brus och Yvonne Andersson (kd)
          </p>
          <p>
            Omberg som nationalpark
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en utredning av förutsättningarna för Omberg att bli
            nationalpark.
          </p>
          <p>
            Bakgrund
          </p>
          <p>
            Trakterna kring Omberg i västra Östergötland är unika med avseende
            på såväl sin historia som sina rika naturvärden. Området har haft
            konstituerande betydelse i processen kring Sveriges statsbildning
            under yngre järnålder och tidig medeltid. Omberg, vid Vätterns
            strand, den unika Alvastraboplatsen, fornborgarna Hjässaborgen
            och Borggård, Rökstenen och Alvastra klosterruin är några uttryck
            för starka kulturella riksintressen. Omberg är en särpräglad kulturell
            mötesplats med rötter i svensk historia och kultur men också med
            starka internationella anknytningar genom sin närhet till Vadstena
            och den heliga Birgitta. När 700-årsminnet av Birgittas födelse
            högtidlighålls 2003 innebär detta en stor internationell uppmärksamhet
            kring denna del av Sverige. Omberg är också en av Sveriges yppersta
            nationalklenoder när det gäller naturvärden. Omberg är en bergrygg
            som skjuter upp mellan två förkastningsbranter. Den bär spår av
            inlandsisen som lade en kappa av moränjord över berget. Detta
            ger tillsammans med lokalklimatet förutsättningar för den yppersta
            växtlighet. Området är en utpräglad agrar stordriftsbygd där stora
            gårdar bildats genom sammanläggning och genom sänkningen av Tåkern.
            Omberg har sådana starka värden som nationalklenod att området
            bör skyddas och förvaltas som nationalpark. Omberg uppfyller med
            stor sannolikhet de kriterier som ställs på en nationalpark vad
            gäller storlek, naturvärden, vetenskapliga värden, upplevelsevärden
            och kulturella värden.
          </p>
          <pb facs="riksdagen-motions-pdf/data/200102/mot_200102_MJ_0280/mot_200102_MJ_0280-0002.pdf"/>
          <p>
            2001/02:MJ280
          </p>
          <p>
            19
          </p>
          <p>
            Det finns en varierande näringsverksamhet på och omkring Omberg.
            Blir Omberg en nationalpark ges dess skötsel en inriktning mot
            ökat naturskydd, hög biologisk mångfald och stora upplevelsevärden.
            Hur näringarna skulle påverkas om Omberg blev nationalpark behöver
            ytterligare belysas. Därför bör en utredning få visa vilka förutsättningar
            som gäller och vad det skulle innebära för olika intressenter
            om Omberg skall bli en nationalpark.
          </p>
          <p>
            Stockholm den 3 oktober 2001
          </p>
          <p>
            Sven Brus (kd) Yvonne Andersson (kd)
          </p>
        </div>
      </div>
    </body>
  </text>
</TEI>
