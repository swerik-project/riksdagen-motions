<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00483">
  <teiHeader>
    <fileDesc>
      <titleStmt>
        <title>Utgiftsområde 23 Areella näringar, landsbygd och livsmedel</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 23 Areella näringar, landsbygd och livsmedel</title>
          <idno type="rdwebb">H102MJ483</idno>
          <rs type="number">MJ483</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ483/text</ref>
          <ref type="dokument_url_html">http://data.riksdagen.se/dokument/H102MJ483</ref>
          <ref type="dokumentstatus_url_xml">http://data.riksdagen.se/dokumentstatus/H102MJ483</ref>
          <ref type="doc">http://data.riksdagen.se/fil/14287F00-52D7-4D60-B046-428D73E106C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-91FvK11TAVszyHBXYEoKt4" type="signed"/>
        <correspContext corresp="i-91FvK11TAVszyHBXYEoKt4">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
        </correspContext>
        <correspAction type="numbering" xml:id="i-7DfCQozF2M9btxWCTGYmGN">
          <date when="2013-10-08"/>
        </correspAction>
        <correspAction type="submission" xml:id="i-AFDtaVnQ3kSCp8HmoGyMZ7">
          <date when="2013-10-04"/>
        </correspAction>
        <correspAction type="transfer" xml:id="i-QgubpgHuzyp3qf62ptonEd">
          <date when="2013-10-03"/>
        </correspAction>
        <correspAction type="assigned" xml:id="i-9Kdz8sh1q2XRtyxr1rWqSC"/>
        <correspContext corresp="i-9Kdz8sh1q2XRtyxr1rWqSC">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GeBkWD3Dj8NvB3Vv7qbm9A">
            Förslag till riksdagsbeslut
          </head>
          <list style="ol">
            <item xml:id="i-9PURufXMnp2j9Nu6eatu2m">
              Riksdagen anvisar med följande ändringar i förhållande till regeringens
              förslag anslagen för 2014 inom utgiftsområde 23 Areella näringar,
              landsbygd och livsmedel enligt uppställningen i tabell 1.
            </item>
            <item xml:id="i-7ZLphqZrHJ8GRmJQQ2T1Be">
              Riksdagen tillkännager för regeringen som sin mening vad som
              anförs i motionen om att initiera satsningen på en ny organisation,
              Svensk Mat, för att stärka livsmedelssektorn och landsbygdens
              konkurrenskraft.
            </item>
            <item xml:id="i-AwR6JHu25n23eMNqQ5QKuY">
              Riksdagen tillkännager för regeringen som sin mening vad som
              anförs i motionen om att göra landsbygdsprogrammet mer moderniserat
              och framtidsinriktat.
            </item>
            <item xml:id="i-EDQjUJoRnLX82VMUGiJYNr">
              Riksdagen tillkännager för regeringen som sin mening vad som
              anförs i motionen om att Jordbruksverket får i uppgift att i nära
              samarbete med Energimyndigheten utforma detaljerna i ett biogasstöd
              och en metangasreduceringsersättning för lantbrukare.
            </item>
            <item xml:id="i-AtxKftPd7zzEYht2JR338y">
              Riksdagen tillkännager för regeringen som sin mening vad som
              anförs i motionen om att öka stöden för ekologisk odling inom
              landsbygdsprogrammet.
            </item>
            <item xml:id="i-Bj2prcMnirUutF4igoxNzG">
              Riksdagen tillkännager för regeringen som sin mening vad som
              anförs i motionen om att den befintliga metodutvecklingen och
              forskningen kring djurförsök samordnas i ett 3R-center.
            </item>
            <item xml:id="i-Qhihagpets3sjCu236BSVv">
              Riksdagen tillkännager för regeringen som sin mening vad som
              anförs i motionen om Svenska artprojektet på Sveriges lantbruksuniversitet.
            </item>
          </list>
        </div>
        <div type="motContent">
          <head type="h1" xml:id="i-TSGwRQsiy5kiYyS1Lcrjzw">
            Anslagsfördelning
          </head>
          <head type="h1" xml:id="i-U1tSVvxqqABWRcXt39XQZq">
            Tabell 1
          </head>
          <table>
            <row xml:id="i-DPJ2UTjT4WjvXH3gXtY5tc">
              <cell>
                Anslag
              </cell>
              <cell>
                Regeringens  förslag tkr
              </cell>
              <cell>
                Anslags-förändring tkr
              </cell>
            </row>
            <row xml:id="i-VisYNkP1CX37xLy1CQ3Zsa">
              <cell>
                1:1
              </cell>
              <cell>
                Skogsstyrelsen
              </cell>
              <cell>
                405 533
              </cell>
              <cell>
                –45 000
              </cell>
            </row>
            <row xml:id="i-RnTCbQkksvh2D2nkUGXcFn">
              <cell>
                1:16
              </cell>
              <cell>
                Konkurrenskraftig livsmedelssektor
              </cell>
              <cell>
                88 660
              </cell>
              <cell>
                –10 000
              </cell>
            </row>
            <row xml:id="i-VgKLEU2RcGkRWvnrhqA2U9">
              <cell>
                1:18
              </cell>
              <cell>
                Åtgärder för landsbygdens miljö och struktur
              </cell>
              <cell>
                2665 527
              </cell>
              <cell>
                +371 000
              </cell>
            </row>
            <row xml:id="i-KDeCXLNbvBbSCtaTAZa9Yn">
              <cell>
                1:20
              </cell>
              <cell>
                Miljöförbättrande åtgärder i jordbruket
              </cell>
              <cell>
                32 830
              </cell>
              <cell>
                –4 000
              </cell>
            </row>
            <row xml:id="i-QX2MvzWmRDN9NkQ8cAzmTz">
              <cell>
                Summa
              </cell>
              <cell>
                +312 000
              </cell>
            </row>
          </table>
          <head type="h2" xml:id="i-QxUfk2f6GTSfGW6mJgbug8">
            Skogsriket (anslag 1:1)
          </head>
          <p xml:id="i-2U5zE8miMX5WsYnswadQRM">
            Vi vill avveckla projektet Skogsriket, dock ej rådgivningsverksamheten.
            Vi har andra förslag för att stärka miljöarbetet i skogsbruket.
          </p>
          <p xml:id="i-7hzPMwQK3ZF3iRcogs6hbK">
            För en ökad konkurrenskraft för skogsbruk och skogsindustri föreslår
            vi socialdemokrater istället en mer aktiv näringspolitik.
          </p>
          <head type="h2" xml:id="i-UzypdmAUz9QPLBbxsHiTvy">
            Slakteriavgifterna (anslag 1:15)
          </head>
          <p xml:id="i-6VhPonvTZ392fn1in3UMUe">
            Regeringen sänkte 2012 den avgift som slakterierna får betala
            för Livsmedelsverkets veterinärer. Avgiften ligger nu på EU:s
            miniminivå. Vi har tidigare ifrågasatt om avgiftssänkningen verkligen
            kom djurbönderna till godo och inte fastnade hos slakterierna.
            En utvärdering av Jordbruksverket 1 har visat att sänkningen verkligen
            har överförts till primärproducenterna som det var tänkt.
          </p>
          <p xml:id="i-PnKDoRzVJH56z2p7iEvc4q">
            Vi menar därför att det i dagsläget, speciellt med det svåra
            konkurrensläget som svenska köttproducenter står inför, inte är
            möjligt att åter höja avgiften. Vi ser emellertid med oro på om
            avgiftssänkningen med tiden kommer att påverka avräkningspriserna
            så därför bör ett annat system introduceras som ser till att primärproducenterna
            långsiktigt gynnas av den låga veterinäravgiften.
          </p>
          <head type="h2" xml:id="i-12zBHEwLRP81pjN8sHwVbN">
            Svensk Mat (anslag 1:16)
          </head>
          <p xml:id="i-nkM6n9bjqBp6yUTmMnnyD">
            I Sverige har motsvarande 15 000 helårsarbeten försvunnet i jordbruket
            mellan 2005 och 2010 2 . Det visar en AWU-undersökning 3 som Jordbruksverket
            har gjort. Antalet jordbruksföretag har dock inte minskat men
            de har alltså färre anställda/lägre arbetstid. Många inom jordbruket
            tvingas försöka söka andra jobb eller bli deltidsarbetslösa. Av
            dem som var stadigvarande sysselsatta i jordbruket var det bara
            14 procent som arbetade heltid på jordbruksföretaget.
          </p>
          <p xml:id="i-RYmkPqryLvjGkhmfu8TNy1">
            Ungefär 4 procent av den arbetande befolkningen i Sverige får
            till någon del sin försörjning från jordbruket.
          </p>
          <p xml:id="i-9QsdF6V77Jbev56JKomqEm">
            Den primära produktionen av mat har påverkats kraftigt av internationell
            konkurrens, av inhemska och europeiska regleringar samt av förändrad
            efterfrågan.
          </p>
          <p xml:id="i-T6Xuz5CjxjusByKBjVoRjJ">
            Liksom i alla branscher pågår en effektivisering, en produktionsteknisk
            utveckling och en kvalitetsutveckling. Marknaden är emellertid
            inte fri utan är beroende av den gemensamma jordbrukspolitiken
            i EU som påverkar förutsättningarna för konkurrensen.
          </p>
          <p xml:id="i-AnEWC1vyEq5MtjQvLA4Shx">
            Dagens konkurrenssituation för det svenska lantbruket kan sägas
            handla om tre saker: vilken förmåga att effektivisera verksamheten
            företaget har, vilken förmåga att producera produkter som motsvarar
            efterfrågan företaget har och vilka kostnader som företaget har
            i förhållande till konkurrenterna.
          </p>
          <p xml:id="i-M72f8NZhPJzneSF1GTncYP">
            Arbetstillfällena i jordbruket är helt avgörande för möjligheten
            för människor att bo och arbeta på landsbygden. När arbetstillfällena
            minskar där tvingas ofta människor överge den livsstil som de
            valt att leva efter.
          </p>
          <p xml:id="i-6yS7MFa8AAjBFHJsbRrM3p">
            Därutöver har svenska konsumenter rätt till mat av hög kvalitet
            och säkerhet. Svensk mat har ofta högre kvalitet och är producerad
            efter tuffare miljökrav och djurskyddsregler. Med sämre lönsamhet
            minskar tillgång på svensk mat.
          </p>
          <p xml:id="i-Y6rWtgWDokdupMPtrs5TPr">
            Vi tror på tre framgångsrecept: effektivisering, starka varumärken
            och innovationer.
          </p>
          <p xml:id="i-QtrBZdqBwmqog8Sm2yWiDN">
            Vi presenterar nu ett förslag på hur Sverige kan stärka jobben
            på landsbygden. Vi vill skapa en organisation som vi gett arbetsnamnet
            Svensk Mat. Vi vill alltså bjuda in lantbrukets intresseorganisationer,
            livsmedelsindustrin, berörda fackföreningar m.fl. att delta som
            delägare i Svensk Mat. Vår förhoppning är att dessa ska samäga
            Svensk Mat med regeringen. Syftet är en samordnad kraftsamling
            för att ge stöd och stimulans till effektivisering och till utveckling
            och lansering av varumärken som har svensk livsmedelsproduktion
            som råvara.
          </p>
          <p xml:id="i-NVx5CUae7jwwhkxPWescpT">
            Vår idé innebär ett samarbete i ny form. Svensk Mat skulle t.ex.
            kunna arbeta med att utveckla pilotanläggningar för innovationer,
            hjälp för företag att samordna sin verksamhet, utveckling av byggtekniker
            som ger billigare investeringar utan att djurskyddskraven försämras
            och utbildning kring hur nya varumärken kan lanseras.
          </p>
          <p xml:id="i-XBXGxaiXBiChYT8KCi1Qca">
            Rent tekniskt tänker vi oss en konstruktion liknande Miljöstyrningsrådet
            som formellt är ett bolag som ägs av staten och regeringen tillsammans
            med Sveriges kommuner och landsting. Tidigare var också Svenskt
            Näringsliv delägare.
          </p>
          <p xml:id="i-3VoCn5BsMTFEqo3774BhMU">
            Regeringens finansiering av Svensk Mat ska främst ske från anslaget
            1:16 Konkurrenskraftig livsmedelssektor. Men även anslag som idag
            ligger under landsbygdsprogrammet kan komma att användas. Främst
            handlar det om medel som tidigare gått till Sverige – det nya
            matlandet som omdirigeras till denna nya satsning. Därmed behövs
            inte längre en del kostsamma delar av matlandet som matlandetkonferenser
            och dylikt, vilket ger en besparing på 10 miljoner.
          </p>
          <p xml:id="i-6XqDkijTfhinKHGY6vZRHK">
            Vi är positiva till många av åtgärderna i det som regeringen
            kallat Sverige – det nya matlandet. Flera av dem startades av
            den förra socialdemokratiska regeringen. Men regeringens egen
            utvärdering har visat att det inte finns påvisbara effekter av
            de rena PR-projekt som ingår.
          </p>
          <p xml:id="i-6ydQjmYo4Q2eAfNGvAYMFx">
            Flera av de åtgärder och projekt som idag räknas in under matlandets
            budget kommer att kunna fortsätta i regi av Svensk Mat. Men eftersom
            vi föreslår att regeringen bjuder in andra att delta så bör detta
            avgöras av alla deltagande. Dock ser vi det som viktigt att de
            exportfrämjande åtgärderna ska fortsätta.
          </p>
          <p xml:id="i-GEEvNSfmi9HALQ8LvU9zL4">
            Verksamheten för den småskaliga livsmedelsproduktionen inom ramen
            för det som kallas Eldrimner bör få ett fast basanslag i budgeten
            så långt detta är möjligt och kommer alltså inte att lyda under
            Svensk Mat. Detsamma gäller avgiftssubventioneringen av kontrollavgifterna
            för småskaliga slakterier.
          </p>
          <head type="h2" xml:id="i-UqMxz65arecMvuan9nv6Eo">
            Landsbygdsprogrammet (anslag 1:18)
          </head>
          <p xml:id="i-PJB7wPWPdTT5nvmEqbj7Ud">
            Vi socialdemokrater har drivit att EU-stöden till landsbygd och
            jordbruk ska styras om till att gälla mer ersättningar för åtgärder
            som gynnar det allmänna, t.ex. miljöåtgärderna i landsbygdsprogrammet,
            snarare än rena inkomststöd.
          </p>
          <p xml:id="i-BNXyTWMzdmaWeCWXEeQy1r">
            Men Fredrik Reinfeldt förhandlade istället till sig sänkt stöd
            till landsbygdsprogrammet (428 miljoner jämfört med i dag) och
            i budgetpropositionen föreslår regeringen att landsbygdsprogrammet
            kommer att kraftigt nedbantat jämfört med idag, trots en ökad
            egenfinansieringsgrad.
          </p>
          <p xml:id="i-Re1nvzMV6xYaPUWrp6pg5q">
            Vi vill med budgetmedel förstärka landsbygdsprogrammet med statliga
            medel för att klara jobben på landsbygden. Det handlar om 371
            miljoner per år i mer stöd än regeringen, vilket skulle ge landsbygden
            bättre villkor.
          </p>
          <p xml:id="i-T93mvnf6KU7EEP1U2iDWPY">
            Detta gör vi av flera skäl. För det första är arbetstillfällena
            i jordbruket helt avgörande för möjligheten för människor att
            bo och arbeta på landsbygden. När arbetstillfällena minskar där
            tvingas ofta människor överge den livsstil som de valt att leva
            efter.
          </p>
          <p xml:id="i-JYMfccZzW13hycLq1m44Qg">
            Den andra anledningen är svenska konsumenters rätt till mat av
            hög kvalitet och säkerhet. Svensk mat har ofta högre kvalitet
            och är producerad efter tuffare miljökrav och djurskyddsregler.
            Men sämre lönsamhet minskar tillgången på svensk mat.
          </p>
          <p xml:id="i-7odjKPnDzKY62f6bGcnPRe">
            Den tredje anledningen är riksdagens miljömål. Regeringen saknar
            åtgärder för att klara 14 av de 16 miljömålen. Landsbygdsprogrammet
            ger ersättningar för åtgärder som stödjer flera av våra miljömål.
            En sänkning av ersättningarna skulle drabba den biologiska mångfalden,
            öka övergödningen och göra att värdefulla miljöer som hagar och
            ängar försvinner.
          </p>
          <p xml:id="i-8QSEHJzKcwTSnPUWwk6Hui">
            Vi vill också ge det nya landsbygdsprogrammet en mer modern och
            framtidsinriktad profil. Vi vill få fram fler innovationer. Investeringsstöd
            behöver ses över så att de leder till mer konkurrenskraftiga företag.
            Vi vill se till att hela näringslivet på landsbygden utvecklas.
            Miljöstöden måste bli mer riktade för att få större effekt men
            utan att ansökningssystemet blir för byråkratiskt. Landsbygdsprogrammet
            menar vi ska stödja de grundläggande tjänsterna som gör att landsbygden
            kan leva, snarare än den flora av projekt som finns idag. Det
            handlar bland annat om stöd till bredbandsutbyggnad.
          </p>
          <head type="h2" xml:id="i-L56bwxAaeKXsEThCRFqgHJ">
            Ekosatsning
          </head>
          <p xml:id="i-PoXb6wF9k52i6PYqoCr5di">
            Den ekologiska odlingen minskar jordbrukets miljöpåverkan. Mindre
            kemikalier är både bra för vår egen hälsa och för den biologiska
            mångfalden. Ekoodlingen har också mindre klimatpåverkan främst
            på grund av att det där inte används handelsgödsel som ger utsläpp
            av den mycket starka växthusgasen dikväveoxid (lustgas).
          </p>
          <p xml:id="i-XEQp8YRAbvTj8VEAJQ3DYW">
            Vi menar inte att de ekologiska odlingsmetoderna helt kan ta
            över men vi tror att de kan utgöra en större andel av produktionen
            än de gör idag.
          </p>
          <p xml:id="i-TLWyts8muj7rvcdHMHPcNs">
            Ekologiska produkter kan vara den typ av specialisering som kan
            göra svenskt jordbruk mer konkurrenskraftigt. Vi har en lång tradition
            och erfarenheter i Sverige. En stabil och ökande efterfrågan från
            offentlig sektor gör också att den ekologiska odlingen kan utvecklas.
            Vi menar att ekologisk odling är ett mervärde för svenskt jordbruk
            som den borgerliga regeringen tappat bort.
          </p>
          <p xml:id="i-SB5tXSBzuWXBNarQnHkWkc">
            Den svenska efterfrågan har ökat men har inte kunnat följas upp
            av svensk produktion. Den har istället ökat vår import av ekologiska
            produkter och det är olyckligt för den svenska konkurrenskraften
            och miljön.
          </p>
          <p xml:id="i-QS6sT2s3UiPeW4ENYYy6AZ">
            Försäljningen av ekologiskt har ökat kraftigt under 2000-talet.
            2012 ökade försäljningen av ekologiska livsmedel i Sverige med
            12 procent under 2011, från 8,3 till 9,2 miljarder kronor. Ungefär
            hälften av det ekologiska som säljs är importerat (inkl vin).
          </p>
          <p xml:id="i-KR5TMXFphWwGAiWEtS8FCG">
            Också marken som används i Sverige för ekologisk odling har ökat
            kraftigt under 2000-talet och nästan fördubblats. 2011 var det
            15 procent av marken som var eller var på väg att bli certifierad
            (godkänd).
          </p>
          <p xml:id="i-XvgJShZW3foviR6PUxjKgR">
            År 2012 fanns det 47 600 ekologiska mjölkkor i Sverige. Det innebär
            en ökning sedan 2011 med 8 %. De senaste fyra åren har antalet
            ekologiska mjölkkor ökat med 40 %.
          </p>
          <p xml:id="i-5ZEyvbMfLBmUsKFZLukvpG">
            Det ekologiska ökar extra starkt inom hotell/restaurang och offentlig
            sektor. Inköpen av ekologiskt i offentlig sektor ökade med 30
            % från 2010 till 2011. Det är i offentlig sektor som den kraftigaste
            ökningen av ekologiskt sker.
          </p>
          <p xml:id="i-P2KhTBddUxo1SgMZDG2QWP">
            Vi tror att den ekologiska odlingen behöver fortsatt hjälp och
            stöd för att växa. Framförallt för att kunna möta den ökade efterfrågan.
            Vi är därför beredda att öka anslagen via EU:s landsbygdsprogram
            för att främja produktion och konsumtion av och handel med ekologiska
            produkter.
          </p>
          <head type="h2" xml:id="i-VJ2VrYQDW9pQQBVPiZAABM">
            Biogasersättning
          </head>
          <p xml:id="i-Cs642vqPZc1opycNKLoJYZ">
            Efterfrågan på biogas är stor och det saknas en sammanhållen
            biogaspolitik från regeringen. Det behövs, menar vi, stabila och
            långsiktiga incitament som underlättar investeringar.
          </p>
          <p xml:id="i-KGmaa4vr4xdm3gNubMHjCk">
            Den största potentialen för biogas finns inom lantbruket. När
            naturgödsel rötas bildas en flytande gödselprodukt som har samma
            gödslande effekt som naturgödsel men som läcker väsentligt mindre
            kväve och fosfor till omgivande vattendrag. Att stimulera till
            biogasproduktion är med andra ord mycket viktigt i kustområdena.
          </p>
          <p xml:id="i-4uRCMGAjmVZ79SF9s9T1SP">
            Energimyndigheten har presenterat en biogasstrategi med flera
            kraftfulla förslag vilka regeringen valt att inte använda. Ett
            av förslagen i Energimyndighetens plan är en metagas­reduceringsersättning
            på 20 öre/kWh för producerad energi från stallgödsel. Biogasstödet
            innebär att en lantbrukare som producerar biogas och återvinner
            energin alt. producerar fordonsgas från företagets naturgödselproduktion
            får en ersättning för den metangasavgång som förhindrats. Vi menar
            att förslaget skulle vara en kraftfull åtgärd för att öka biogasproduktionen
            i Sverige, minska jordbrukets klimatpåverkan och övergödningen,
            men också ge en intäkt för lantbruket.
          </p>
          <p xml:id="i-Hib9CgdWyA8rWdTQozCMEu">
            Energi­myndigheten har bedömt att den långsiktiga potentialen
            för biogasen i lantbruket är 700 GWh. Dagens produktion ligger
            enligt beräkningar från Energigas Sverige på 50 GWh, alltså en
            kostnad på ca 10 miljoner det första året.
          </p>
          <p xml:id="i-43165W9q6Nud8DMXHcgmfK">
            Eftersom vi tror att biogasen har alla möjligheter att bli konkurrenskraftig
            av egen kraft tror vi det är viktigt att producenterna av biogas
            får ett stöd som är tidsbegränsat och i linje med avskrivningskostnaden
            för anläggningen.
          </p>
          <p xml:id="i-6NiUPtkm9KHECa5K5pfcym">
            Jordbruksverket får i uppgift att i nära samarbete med Energimyndigheten
            utforma detaljerna i ett biogasstöd för lantbrukare och föreslå
            hur länge stödet ska utgå.
          </p>
          <p xml:id="i-TWomFuCLv1oF8ayBQNDVkG">
            Vi föreslår att åtgärden införs i det nya landsbygdsprogrammet.
            Regeringen har föreslagit en försöksverksamhet i Skåne med metangasreduceringsersättning.
            För detta har 4 miljoner anslagits under 1:20 Miljöförbättrande
            åtgärder i jordbruket . Dessa medel anser vi ska överföras till
            1:18 Åtgärder för landsbygdens miljö och struktur.
          </p>
          <head type="h2" xml:id="i-W172rqBLjn8ozuYT51wDk9">
            Artprojektet (1:24)
          </head>
          <p xml:id="i-M1oVG8kiU1EZ1GMXrW5g7S">
            Regeringen har gjort en översyn av Svenska artdataprojektet vid
            SLU. Besparingar har på förslag av en utredare gjorts via regeringens
            regleringsbrev till SLU. Artprojektet bedrivs vid Artdatabanken
            på Sveriges Lantbruksuniversitetet. Syftet är att kartlägga den
            svenska faunan och floran. Hittills har projektet upptäckt 2 500
            nya svenska arter.
          </p>
          <p xml:id="i-F2pqDAJRicFdkRgUhb6HXF">
            Vi menar att artprojektet är en viktig grund för arbetet att
            bevara den svenska biologiska mångfalden. Speciellt med tanke
            på det åtagande som Sverige har gjort i konventionen för biologisk
            mångfald. De politiska beslut som kommer att krävas för att uppfylla
            konventionen är omdanande och kommer att få stor påverkan på samhället.
            Ett grundligt underlag är således mycket väsentligt och vi menar
            att de kostnader som regeringen vill spara in inte står i proportion
            till de vinster som projektet ger i det arbetet.
          </p>
          <p xml:id="i-UK2BDGGNGMUz4wWugnrSey">
            Regeringen har i olika sammanhang menat att besparingar kan göras
            genom att projektet slutar trycka Nationalnyckeln i bokform.
          </p>
          <p xml:id="i-7BNLguj4Qo2cHMUu5pF1xs">
            Vi menar att det inte ska vara ett politiskt beslut om Nationalnyckeln
            ska presenteras i bokform eller i digital form. Det är något som
            projektet självt, utifrån den budget som anslås, kan avgöra.
          </p>
          <p xml:id="i-VF6yJiGDvQdbkiQSwwp8rA">
            Vi kan hålla med utredaren om att det finns möjligheter till
            effektiviseringar av projektet, vi tror liksom utredaren att det
            bör få en annan huvudman. Det viktigaste är att det säkerställs
            att arbetet i det svenska artprojektet kan fortlöpa.
          </p>
          <head type="h2" xml:id="i-KAV1zbFL6brPNRVWYxCjTe">
            Tillämpad forskning i de gröna näringarna
          </head>
          <p xml:id="i-BVXTV7p6QsHTptgDsd6KFT">
            Forskning i de gröna näringarna finansierades tidigare av handelsgödselskatten
            och fanns med under anslaget Åtgärder för landsbygdens miljö och
            struktur. Det var tillämpad forskning, i nära samarbete med näringen
            och delfinansierat av näringen, om jordbruksmetoder, hästforskning,
            utveckling av trädgårdsnäringen och djurskyddet. Medlen som bland
            annat gick till Stiftelsen Lantbruksforskning och Formas drog
            regeringen in när återföringen av handelsgödselskatten försvann.
          </p>
          <p xml:id="i-T4uc41nZQXLofJ4hesWb5J">
            Vi menar att forskningen på detta område – och utbildningen –
            är det viktigaste bidraget som samhället kan ge för att utveckla
            och säkra jordbruks- och trädgårdsnäringens konkurrenskraft. Det
            handlade om forskning som direkt var tillämpbar för att utveckla
            det svenska jordbruket. Vi behöver förstärka den svenska forskningen
            i samverkan med forskare och branschföreträdare i de gröna näringarna
            för att säkra konkurrenskraften och jobben.
          </p>
          <p xml:id="i-KXmC7XQtxnjt3MUTxa2fQ1">
            Vi ser det som väsentligt att satsa t.ex. på forskning kring
            hur vi utvinner fosfor ut avloppsslam vilket pga. höga halter
            av farliga kemikalier i mindre utsträckning kan användas för gödselmedel.
            Även andra åtgärder kan kopplas till minskad övergödning från
            jordbruket. Det handlar bl.a. om ökad biogasproduktion men också
            om forskning kring hur man kan avvattna den rötade gödseln för
            att göra det till ett mer attraktivt gödselmedel.
          </p>
          <p xml:id="i-PMW8av5GFxZZDqCsNLrQ71">
            Vi vill förstärka den statliga medfinansieringen till forskningen
            i de gröna näringarna med 100 miljoner. Men vi vill samla alla
            forskningsinsatser under forskningsmedel i utgiftsområde 16; därför
            återfinns förstärkningen under vår utgiftsområdesmotion för utgiftsområde
            16.
          </p>
          <head type="h2" xml:id="i-9SE7dt5Lk86mkgSZrJZLqY">
            Center för alternativ till djurförsök
          </head>
          <p xml:id="i-XwYHvwJaAQoXkvEvwG15ki">
            Det är angeläget att hitta alternativ till djurförsök, dels för
            att minska lidandet bland djur och dels för att de artskillnader
            som finns mellan människor och olika djur medför en osäkerhet
            när exempelvis en medicin som prövats på djur med gott resultat
            ska prövas på människor.
          </p>
          <p xml:id="i-SoFZXQmmX49fdAdP6znphs">
            Detta arbete brukar uttryckas som tre principer, i begreppet
            3R. Begreppet syftar på orden Replace som innebär att djurförsöket
            ersätts med djurfria metoder, Reduce som betyder att antalet djur
            som används kan minskas och Refine som innebär att djurförsöket
            förfinas, dvs. lidandet minskas genom t ex smärtlindring och bättre
            djurhållning.
          </p>
          <p xml:id="i-NC51bCBGx9DedqTQJFiiiQ">
            2010 antog EU ett nytt direktiv om djurförsök för vetenskapliga
            ändamål. Direktivet kräver också att forskning uppmuntras inom
            3R-området. Vi menar att en möjlighet att uppfylla direktivet
            är att samordna befintlig svensk forskning och metodutveckling
            på detta område i ett 3R-center. Ett sådant center skulle kunna
            bistå med hjälp och kunskap till de jurister, forskare och lekmän
            som arbetar i de djurförsöksetiska nämnderna. Andra länder som
            Storbritannien och Finland har redan gått före. En nyligen gjord
            ändring i djurskyddslagen innebär att den djurförsöksetiska nämnden
            kan besluta om en utvärdering av djurförsök i efterhand. Ett 3R-center
            skulle kunna vara ett expertstöd vid sådana utvärderingar.
          </p>
          <p xml:id="i-UNzN6z8gh3ENQjXKzpz3kd">
            Vi föreslår därför att den befintliga metodutvecklingen och forskningen
            kring djurförsök samordnas i ett 3R-center. Vi menar att detta
            är en åtgärd som också kommer att gynna life science-forskningen
            i Sverige.
          </p>
        </div>
        <div type="motSignatures">
          <list>
            <item xml:id="i-Ef2tqYtm19Ebdp9SYPyBva">
              Matilda Ernkrans (S)
            </item>
            <item xml:id="i-7SMQcUJudcgcHfYuXQcH6H">
              Johan Löfstrand (S)
            </item>
            <item xml:id="i-HnXMihJw4BmV9SkviFTtBq">
              Helén Pettersson i Umeå (S)
            </item>
            <item xml:id="i-FffwYBgcSk1NhXZAHZcVh7">
              Jan-Olof Larsson (S)
            </item>
            <item xml:id="i-2hCY8JgMML4MjiYf9khffF">
              Sara Karlsson (S)
            </item>
            <item xml:id="i-TKbJRMn1hwUqqZLpipiJJt">
              Pyry Niemi (S)
            </item>
            <item xml:id="i-3GLbxGYjYYUionJgmAHvCR">
              Kristina Nilsson (S)
            </item>
          </list>
        </div>
      </div>
    </body>
  </text>
</TEI>
