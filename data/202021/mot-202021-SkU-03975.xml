<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SkU-03975">
  <teiHeader>
    <fileDesc>
      <titleStmt>
        <title>med anledning av prop. 2020/21:160 Säkrare samordningsnummer och bättre förutsättningar för korrekta uppgifter i folkbokföringen</title>
        <author corresp="i-VSiy2mHN5m8fAgo9SDAGyR">av Hampus Hagman m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3975 av Hampus Hagman m.fl. (KD)</title>
          <idno type="rdwebb">H8023975</idno>
          <rs type="number">3975</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H8023975/text</ref>
          <ref type="dokument_url_html">http://data.riksdagen.se/dokument/H8023975</ref>
          <ref type="dokumentstatus_url_xml">http://data.riksdagen.se/dokumentstatus/H8023975</ref>
          <ref type="docx">http://data.riksdagen.se/fil/D11B1249-FB97-4349-A51F-2F571E5A98CD</ref>
          <ref type="pdf">http://data.riksdagen.se/fil/DDDE818E-1B2F-47FC-B0AE-7AABD39866B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5Xn49Fx3tiHaSWtrY5t6FQ" type="basedOn"/>
        <correspContext corresp="i-5Xn49Fx3tiHaSWtrY5t6FQ">
          <ref>Proposition 2020/21:160</ref>
        </correspContext>
        <correspAction xml:id="i-XV8TzEMpv1Zhb2XzvHodsA" type="signed"/>
        <correspContext corresp="i-XV8TzEMpv1Zhb2XzvHodsA">
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-WRXFjUu5vfKCAWnKeuhphb" type="submitted">
          <date when="2021-04-08"/>
          <time when="14:44:08"/>
        </correspAction>
        <correspAction xml:id="i-XB3CvwojJCCq3GFgH1zPrb" type="reviewed">
          <date when="2021-04-12"/>
          <time when="13:03:01"/>
        </correspAction>
        <correspAction xml:id="i-WafMJHYzbebb9UCrMotk9b" type="dismissed">
          <date when="2021-04-13"/>
        </correspAction>
        <correspAction xml:id="i-EdqR96UCjgdnkpFgJiRHz7" type="referred">
          <date when="2021-04-14"/>
        </correspAction>
        <correspAction xml:id="i-WAcwMFWcmYrxFo9mPHRVG7" type="assigned">
          <date when="2021-05-19"/>
          <time when="16:51:28"/>
        </correspAction>
        <correspContext corresp="i-WAcwMFWcmYrxFo9mPHRVG7">
          <ref type="assignedTo">Skatteutskottet</ref>
        </correspContext>
        <correspAction xml:id="i-M2RR8E74sfLS6dkPUqh1Z2" type="behandlas_i"/>
        <correspContext corresp="i-M2RR8E74sfLS6dkPUqh1Z2">
          <ref type="uppgift">2020/21:SkU11</ref>
          <ref type="ref_dok_id">H801SkU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU11</ref>
          <ref type="ref_dok_titel">Säkrare samordningsnummer och bättre förutsättningar för korrekta uppgifter i folkbokföringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CPhtrveRpL2qJqBg3ayBzq" type="motHeader">
        <div xml:id="i-AfufwX6g35LtrmzEp8uQUV" type="motTitle">
          Motion till riksdagen 2020/21:3975 av Hampus Hagman m.fl. (KD)
          med anledning av prop. 2020/21:160 Säkrare samordningsnummer och
          bättre förutsättningar för korrekta uppgifter i folkbokföringen
        </div>
      </div>
      <div xml:id="i-CUW9EZMrQnSd6TKW3ydRNr" type="motBody">
        <div xml:id="i-2Q4u2DKyGwExNPyX72o6JE" type="motProposal" subtype="förslag">
          <head xml:id="i-A7DynnRo8SeaCxyZkzBAMC">
            Förslag till riksdagsbeslut
          </head>
          <list xml:id="i-RsksbQyprbWRpbSy6u36K8" style="ol">
            <item xml:id="i-WxhtQ5y6495G2BA4XQndNm">
              Riksdagen ställer sig bakom det som anförs i motionen om att
              regeringen noga ska följa tillämpning och genomförande av underrättelseskyldighet
              och vidta åtgärder om skyldigheten inte får önskvärd effekt och
              tillkännager detta för regeringen.
            </item>
            <item xml:id="i-9ieNgDz8SyyTpPkhJ8BxAV">
              Riksdagen ställer sig bakom det som anförs i motionen om att
              utreda om underrättelseskyldighet ska omfatta uppgifter om personer
              som tilldelas samordningsnummer och tillkännager detta för regeringen.
            </item>
            <item xml:id="i-FkgHB9HjUXSUhfm2ApkEFt">
              Riksdagen ställer sig bakom det som anförs i motionen om att
              alla samordningsnummer ska vilandeförklaras och tillkännager detta
              för regeringen.
            </item>
            <item xml:id="i-RN6AQFYqjtSMe9BYMyhJXw">
              Riksdagen ställer sig bakom det som anförs i motionen om biometriska
              data som villkor för att tillhandahålla ett samordningsnummer
              och tillkännager detta för regeringen.
            </item>
            <item xml:id="i-AHrF4wPktzsvRHNSUAVfmc">
              Riksdagen ställer sig bakom det som anförs i motionen om att
              utreda behovet av ett straffansvar vid oriktigt lämnande av uppgifter
              och tillkännager detta för regeringen.
            </item>
            <item xml:id="i-ViFg7KinwpqGSeNj1KocuH">
              Riksdagen ställer sig bakom det som anförs i motionen om att
              tilldelning av samordningsnummer ska utökas till fler aktörer
              först efter en omstart av systemet med samordningsnummer och tillkännager
              detta för regeringen.
            </item>
            <item xml:id="i-DLEWvjEYLry5txn1pTQSxi">
              Riksdagen ställer sig bakom det som anförs i motionen om att
              förutsättningar för att medge ett samordningsnummer ska regleras
              i lag och tillkännager detta för regeringen.
            </item>
            <item xml:id="i-HJ2VfCaXQBkPbeWQMwh993">
              Riksdagen ställer sig bakom det som anförs i motionen om att
              utreda en flexibel aktiveringslängd av samordningsnummer och tillkännager
              detta för regeringen.
            </item>
            <item xml:id="i-GFqR84T9QHfJo3SXEYmiJk">
              Riksdagen ställer sig bakom det som anförs i motionen om sekretessbrytande
              regler mellan Skatteverkets folkbokföringsenhet och beskattningsenhet
              och mellan folkbokföringen och Migrationsverket och tillkännager
              detta för regeringen.
            </item>
          </list>
        </div>
        <div xml:id="i-9tvYmef4j3JMvFLm6KWHMn" type="motContent">
          <head xml:id="i-DLPrfshtAY2Mx5ehozk6mm" type="h1">
            Motivering
          </head>
          <p xml:id="i-V8LRbMuyNR11fzn8rYUu8y">
            Regeringens proposition 2020/21:160 Säkrare samordningsnummer
            och bättre förutsätt­ningar för korrekta uppgifter i folkbokföringen
            innehåller förslag som syftar till att göra samordningsnummer
            säkrare och folkbokföringen mer korrekt. Skälet för detta är den
            oreda som råder inom folkbokföringen och bland samordningsnumren.
          </p>
          <p xml:id="i-C5qwNdporpc1haLVH6QeT4">
            Folkbokföringens uppgifter ligger till grund för Skatteverkets
            fastställande av skatter, men de är också ett underlag till andra
            samhällsfunktioner som betalar ut olika former av bidrag och ersättningar.
            En stor del av det svenska samhällets funktioner är beroende av
            korrekta uppgifter i folkbokföringen. Konsekvenserna av felaktiga
            upp­gifter kan bl.a. innebära felaktig beskattning och felaktiga
            bidragsutbetalningar. Proble­men med det sistnämnda ska inte underskattas.
            Regeringens egna utredningar beräknar att felaktiga utbetalningar
            uppgår till 18 miljarder kronor årligen – en betydande andel betalas
            felaktigt ut på grund av oriktiga uppgifter i folkbokföringen.
          </p>
          <p xml:id="i-AYt7zzBHHZUMoG8HTZe9bL">
            Oredan bland samordningsnumren är också en källa till oro. Av
            870 000 samordningsnummer bedömer Skatteverket att över 400 000
            getts till personer som inte styrkt sin identitet. Ett samordningsnummer
            är enkelt att införskaffa via nätet eller genom att fabricera
            en identitet. Detta innebär att ett okänt antal personer i dag
            har till­delats flera samordningsnummer. Dessa utnyttjas av kriminella
            för att bl.a. tillskansa sig bidrag på felaktiga grunder. Det
            förekommer även att en person blir dömd för brott under olika
            samordningsnummer vid olika tillfällen.
          </p>
          <p xml:id="i-PTGVZp5Mnme3RLJHqw1TrV">
            Förtroendet för samordningsnumren är, med rätta, lågt bland både
            privata och offentliga aktörer, vilket beror på att identitetskontrollen
            som gjorts av en person som tilldelats ett samordningsnummer är
            av varierande kvalitet. Detta drabbar inte minst EU-medborgare
            och tredjelandsmedborgare som tilldelas ett samordningsnummer
            och sedan upplever att dessa inte kan användas som det är tänkt.
            Det är därför angeläget att bringa ordning och reda i systemet.
          </p>
          <p xml:id="i-6hySTbK2z6xfSUxFyLYoYu">
            Mot den bakgrunden välkomnar Kristdemokraterna propositionens
            förslag om att underrättelseskyldigheten ska utvidgas. Genom att
            fler myndigheter får en skyldighet att anmäla misstänkta fel till
            Skatteverket kommer felen i folkbokföringen att minska. Det kan
            förhoppningsvis minska antalet felaktiga utbetalningar och säkra
            förtroendet för folkbokföringen.
          </p>
          <p xml:id="i-Y9YAxzaPsYzv69AyiwG9T3">
            Kristdemokraterna vill emellertid i sammanhanget tillföra att
            fler sekretessbrytande underrättelseskyldigheter behöver tillkomma
            för att på riktigt lösa problematiken med välfärdsbrottslighet,
            arbetskriminalitet och skatteundandragande. Sekretessbrytande
            regler behöver utökas till att omfatta fler myndigheter och myndighetsavdelningar,
            för att säkerställa deras tillgång till relevant information.
            Pensionsmyndigheten bedömer exempelvis att deras arbete skulle
            bli mer effektivt om de får bättre tillgång till Skatte­verkets
            information.
          </p>
          <p xml:id="i-9TJSNyc6T8Z7JyAdxzTBbf">
            Vi ser, likt Åklagarmyndigheten, också en risk i en för omfattande
            undantagsregel. Tidigare sekretessbrytande regler har underminerats
            av att undantagsregler skapat för stora tolkningsutrymmen. Regeringen
            bör därför noga följa hur den utvidgade under­rättelseskyldigheten
            implementeras och tillämpas och vidta åtgärder om skyldigheten
            inte får önskvärd effekt.
          </p>
          <p xml:id="i-TcrFatSp1HaYQiCRmbVhcA">
            Vi vill att regeringen snarast utreder möjligheten att underrättelseskyldigheten
            även ska omfatta uppgifter om personer som tilldelats samordningsnummer.
            Skatteverket understryker att en sådan underrättelseskyldighet
            skulle leda till att folkbokföringen blir mer korrekt och även
            underlätta myndighetens arbete med att hantera samordnings­numren.
          </p>
          <p xml:id="i-MTZWtgFQoYhC4zpyawFrBJ">
            Kristdemokraterna har tidigare varit kritiska till hur systemet
            med samordnings­nummer ser ut i dag, och hur det har tillåtits
            utvecklats. Vår bedömning är att regeringens förslag är otillräckliga
            för att på riktigt bringa ordning och reda i systemet, det riskerar
            t.o.m. att delvis vara kontraproduktivt. Förslagen kan nämligen
            inte ge önskvärd effekt om själva grundproblemet tillåts kvarstå.
            Dagens system är i grunden inte trovärdigt och måste byggas upp
            på nytt för att åtnjuta legitimitet. Vi menar att det krävs en
            omstart av hela systemet.
          </p>
          <p xml:id="i-97L143Q8oASAmvmiRLfmoq">
            Kristdemokraterna föreslår därför att alla samordningsnummer
            vilandeförklaras, såvida inte personerna bakom kan inställa sig
            hos Skatteverket och styrka sin identitet med id-handling.
          </p>
          <p xml:id="i-HghtoWN6sAtDSTTFQcGC7m">
            Regeringens förslag om identitetskontroll vid tilldelning av
            samordningsnummer är ett steg i rätt riktning, men måste anses
            vara ett absolut minimum. Skatteverket redogör i sitt remissvar
            för komplexiteten i att identifiera personer, och Migrationsverket
            framför att ”möjligheten till kontroll genom personlig inställelse
            inte är något som i sak hindrar individen från att ha multipla
            identiteter”. Vi anser därför att Skatteverket, vid en sökandes
            inställelse för ett nytt eller förnyat samordningsnummer, ska
            uppta och behandla biometriska data. En sådan säkerhetsåtgärd
            skulle kraftigt motverka att personer kan tillskansa sig multipla
            identitetsbeteckningar. Vi vill att en ny utredning snarast tillsätts
            med syfte att se över möjligheten att biometriska data, i form
            av fingeravtryck eller dylikt, införs som ett villkor för att
            tillhandahålla ett samordnings­nummer. Utredningen bör även överväga
            om ett straffansvar för den enskilde vid oriktigt lämnade av uppgifter
            bör föreligga. Detta bör ges regeringen tillkänna.
          </p>
          <p xml:id="i-HFP9HqApZ29qyhb6Z1eKPu">
            Skatteverket presenterade en rapport för drygt två år sedan där
            de fastslog att ”det för närvarande inte är lämpligt att ge fler
            aktörer möjlighet att begära tilldelning av samordningsnummer.
            Skälet till detta är att det finns för många svagheter och brister
            i systemet med samordningsnummer och att dessa först måste åtgärdas.”
            Kristdemokra­terna delar Skatteverkets bedömning i denna rapport.
            Utan att först komma till rätta med nuvarande svagheter i systemet
            riskerar regeringens förslag om att utvidga rätten att begära
            tilldelning av samordningsnummer till enskilda att bjuda in till
            ytterligare oreda och missbruk.
          </p>
          <p xml:id="i-VZvoXiCuxFqYkCSUTjtu4o">
            Efter en omstart av systemet ser vi dock inga hinder för att
            möjliggöra att en begäran om tilldelning av samordningsnummer
            kan utökas till fler aktörer, även till enskilda EU-medborgare.
            Kristdemokraterna anser dock, till skillnad från regeringen, att
            förutsätt­ningarna för att en enskilds ansökan om samordningsnummer
            ska medges eller inte, bör regleras i lag. Där bör exempelvis
            framgå att personer som har ett avvisnings- eller ut­visningsbeslut
            inte kan tilldelas ett samordningsnummer.
          </p>
          <p xml:id="i-Cbp6uGDaHBETcypKUExUFz">
            Kristdemokraterna anser att regeringen gör rätt bedömning vad
            gäller vilande­förklaring kontra avregistrering. Ett vilandeförfarande
            i majoriteten av fallen är att föredra. Skatteverket har själv
            påtalat att ett samordningsnummer ”har information och ibland
            även skyldigheter knutet till sig som behöver kunna spåras för
            att förhindra utnyttjande och missbruk av systemet”. Att avregistrera
            ett samordningsnummer skulle innebära att denna information går
            förlorad. Mot den bakgrunden har Skatteverket tidigare föreslagit
            en ordning där ett samordningsnummer antingen är aktivt eller
            vilande. Vidare anser vi att en person som avser förnya ett vilande
            samordningsnummer bör identifiera sig på plats hos Skatteverket
            med biometriska data, precis som den som tilldelas ett nytt samordningsnummer.
            En annan ordning möjliggör för missbruk av samordningsnummer.
          </p>
          <p xml:id="i-B3q6KodZVuJHaYJ3LW66Wc">
            Vi delar Skatteverkets och regeringens inställning att numren
            max ska vara aktiva i fem år och anses vilande om numret inte
            längre är aktivt. Det bör dock finnas en viss flexibilitet inbyggt
            i systemet. Den som exempelvis köper en bil kanske bara behöver
            ett nummer som är aktivt under en månads tid, medan den som ska
            arbeta här kontinuerligt behöver ett som sträcker sig över flera
            år. En mer flexibel ordning bör utredas.
          </p>
          <p xml:id="i-H8rfgYmcX2RWzDcqY4kBa9">
            Vidare krävs ytterligare sekretesslättnader mellan Skatteverkets
            folkbokföringsenhet och beskattningsenhet. Dessa enheter måste
            ges möjlighet att kunna byta uppgifter rörande bl.a. identiteter
            och adresser för att motverka missbruk av samordningsnummer. Detta
            bör även gälla folkbokföringen och Migrationsverket.
          </p>
        </div>
        <div xml:id="i-Lgd1Ymp6qefjJSeAqgYM4B" type="signatureBlock">
          <list xml:id="i-BzLYjiHjz9k6MZwwiSQPHp">
            <item xml:id="i-NBW8GhjkcyrT2vuYg9XDbX" type="signature">
              Hampus Hagman (KD)
            </item>
            <item xml:id="i-DCz3yjbCSwiQKBWfSEAQLS" type="signature">
              Michael Anefur (KD)
            </item>
            <item xml:id="i-5arS9eix5Mn8uK4AKYhzBt" type="signature">
              Hans Eklind (KD)
            </item>
            <item xml:id="i-4VEkKWjmKJnBekyG5fHWRv" type="signature">
              Sofia Damm (KD)
            </item>
            <item xml:id="i-EmGNoRsfYdbyYBwoFsbFTN" type="signature">
              Jakob Forssmed (KD)
            </item>
            <item xml:id="i-N6XtPfS1RHM1Qn47W7a52A" type="signature">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
