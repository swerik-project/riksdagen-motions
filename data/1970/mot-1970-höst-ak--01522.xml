<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1522/mot_1970_höst_ak__1522-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motion i Andra kammaren, nr 1522 år 1970
          </p>
          <p>
            Nr 1522
          </p>
          <p>
            Av herr Lundberg, i anledning av Kungl. Maj:ts proposition nr
            161, med förslag till lag om ändring i lagen (1962: 270) om äganderättsutredning,
            lagfart och sammanläggning av fastigheter i vissa fall.
          </p>
          <p>
            I Kungl. Maj:ts proposition 1970: 161, med förslag till lag om
            ändring i lagen om äganderättsutredning, lagfart och sammanläggning
            av fastighe- ter i vissa fall, överlämnas högsta och enväldesmässiga
            beslutanderätten till överlantmätarna. Detta innebär ett principiellt
            ställningstagande och ett återförande till ämbetsmännen av bestämmanderätten,
            som speciellt på 1600- och 1700-talen, under stånds- och privilegiesamhället,
            rådde i vårt land. I ett flertal propositioner under år 1970 har
            den enskilda äganderätten skärpts, och justitiedepartementet synes
            vara en lätt anpassningsbar byrå- krati, eftersom juridiken i
            århundraden både tanke- och handlingsmässigt varit de besuttnas
            tjänare. Folkstyre har alltför lätt ersatts med ämbetsmannastyre.
            Lantmätare, domarmakt, ämbetsmannavälde, privilegier, militär-
            och polismakt har under århundraden överfört kronans och den mindre
            ekonomiskt bemedlade allmänhetens egendom till de besuttna. Friherre
            Gustaf Cederström yttra- de den 13 mars 1765: »Har riket ingen
            ostridig rätt til en fri constitution? Undersåtarna, som utgöra
            det förra, äro de icke alla lika naturligen födda till en medborgerlig
            fri- och rättighet, eller kan den förloras genom mörcker och fördomar?
            Är det sanning, at den fattigas rätt ofta försvinner och den rikas
            orättmätiga tillgrepp äger bestånd? äger den förra af ingen betydenhet,
            hur vill den sednare rädda riket?» Inför utvecklingen och det
            ohämmade propositionsskrivande, som ut- märker 1970 års justitiedepartement,
            finns det anledning påminna om bl. a. tiden då seklet var ungt.
            Kampen för den politiska demokratin var hård och bitter. Med skalden
            sjöng stordelen av vårt folk: »Så sant vi äga ett fädernesland,
            vi ärvde det alla lika, med samma rätt och med samma band för
            både arma och rika. Och därför vilja vi rösta fritt, som förr
            bland sköl- dar och bågar, och icke vägas i köpmäns mitt likt
            penningepåsar på vågar.» — »Vi stridde gemensamt för hem och härd,
            då våra kuster förbrändes. Ej herrarna ensamt grepo sitt svärd,
            när varnande vårdkase tändes. Ej herrar- na ensamt segnade ner,
            men också herrarnas drängar. Det är skam, det är fläck på Sveriges
            banér, att medborgarrätt heter pengar.» (Kurs. här.) Dessa manande
            ord är även i dag en levande realitet, fast texten bör
          </p>
          <pb facs="riksdagen-motions-pdf/data/1970/mot_1970_höst_ak__1522/mot_1970_höst_ak__1522-002.pdf"/>
          <p>
            Motion i Andra kammaren, nr 1522 år 1970 9
          </p>
          <p>
            kompletteras med att det är skam att lag och rätt heter pengar.
            Chydenius konstaterade kärvt att »rikedomen framför allt förvärvades
            genom Ppoli- tiskt maktmissbruk och ytterligare politiskt förtryck,
            vilken med sin pen- ningstyrka dödat lagarnas makt, och smitt
            bojor åt hela nationen». Även i dagens samhälle kan den obesuttna
            säga: »Förgäves flydde jag; jag möttes överallt av lagen. Nu ger
            jag upp, du port, släpp in din värd, mod- stulna hjärta, böj dig
            för din herre, för den inom mig som är mer än jag» (Claudel).
            Hedenius anför bl. a. i sina »filosofiska skäl för demokratin»:
            »Själva rättsstatens idé består ju i kravet, att lagenlighet i
            motsats till administra- tivt godtycke skall vara principen för
            överhetens, särskilt regeringens och byråkratins maktutövning.
            Ehuru inte alltid förverkligad i varje folkvälde är denna idé
            i så hög grad nödvändig för ett civiliserat samhällsliv, att jag
            inte skulle vilja kalla en styrelse, som åsidosätter rättsstatens
            fordringar, för demokratisk, även om den stöder sig på folkvälde.
            — — —. Men nästan ännu fundamentalare än dessa skydd för den personliga
            säkerheten gent- emot statsmakten är den gamla idén om likhet
            inför lagen. Dess innebörd är, att den juridiska rättens befallningar
            och medgivanden gäller alla med- borgare. Ingen härskargrupp eller
            privilegierad kast får stå utanför den van- liga lagens bestämmelser
            om straff för vissa handlingssätt eller favoriseras vid tvister
            med personer ur andra samhällsgrupper. Inte heller får någon minoritet
            av annan nationalitet eller ras än det övriga folket tilldelas
            en oför- månlig undantagsställning i rättsligt avseende. Även
            staten själv måste i rättstvister med enskilda personer underkasta
            sig samma regler som tilläm- pas vid tvister mellan undersåtarna.
            Alla dessa rättsidéer tillmötesgår så stora medborgargruppers
            intressen och ligger så helt i linje med de demo- kratiska frihets-
            och jämlikhetsidéerna, att det förefaller uteslutet att de skulle
            kunna avskrivas i någon demokrati, värd namnet. Däremot beror
            det på en slump, om de hålls i ära även i en diktatur. För överheten
            medför de olika frihets- och jämlikhetsidéerna ett visst tvång
            att inte behandla folket med ringaktning och översitteri. För
            folket innebär de i sin tur en frihet att betrakta överheten utan
            all enfaldig vörd- nad och förundran. Att framtvinga överhetens
            förgudning är en av den moderna diktaturens mest typiska dödssynder.»
            År 1783 föddes Erik Gustaf Geijer på ett bruk i Värmland. Fadern
            var brukspatron. Geijer diktade i Odalbonden: »&gt;Den jorden behärskar
            har tu- sende ben och väl tusende armar därtill, men svårt är
            dem röra — min arm är ej sen att föra ut, vad jag vill.&gt; — »De
            väldiga herrar med skri och med dån slå riken och byar omkull;
            tyst bygga dem bonden och hans son, som så i blodbestänkt mull.&gt;
            Geijer gjorde som bekant på 1820-talet en historisk-juridisk utflykt
            och ansåg att staten som en organism måste bygga på då existerande
            korporationer, stånd och privilegier såsom nöd- vändiga enskilda
            organ i statens helhet. Det förefaller som om proposition 1970:
            161 aktualiserar en fortsättning på denna »filosofi&gt;.
          </p>
          <pb facs="riksdagen-motions-pdf/data/1970/mot_1970_höst_ak__1522/mot_1970_höst_ak__1522-003.pdf"/>
          <p>
            10 Motion i Andra kammaren, nr 1522 år 1970
          </p>
          <p>
            En av baggböleriets patroner, som 1750 härjade i Västernorrland,
            dekla- rerar i klartext: &gt;»Nödvändigt vore att begagna tillfällen
            då hård tid blifver, och emellertid bör man ej hafva betänkande
            att släppa de bönder, som vilja, i sin gäld och taga inteckningar
            på dem, och om man kan vinna fiskalerna att göra sin syssla vid
            sågqvarnarna, hälst alla på en gång i och för konfiska- tioner,
            vore nog möjligt att åtskilliga skulle blifva mjuka. Dock fordrades
            äfven att prästen, häradshövdingen, kronofogden och länsmannen
            vinnas, för att man skulle vara säker om sin coup.&gt; Lantmätarna
            var då helt i patronernas händer och gjorde allt enligt befallning
            från de besuttna. År 1935 kunde man i Kaunas (Litauen) uppleva
            att gamla krigsinvalider samlades kring ett gravmonument och vid
            en upprepad ceremoni krävde: Giv tillbaka vad du tagit. Kravet
            riktades mot en grannstat. Hitler m. fl. kom senare till makten,
            och med militär- och polismakt försvinner möjlig- heten att kräva,
            där tvingas protesterna till tystnad, våldet är i en sådan tid
            alltid starkare än rätten; även demokratin synes få vika för diktaturer.
            I ett historiskt kort tidsskede på ca 500 år har de obesuttna
            upplevt Sve- rige som ett land där det är meningslöst att kräva
            likhet inför lag och rätt. Det kan givetvis hända »att en diktatur
            avskaffar sig själv — genom att diktatorn frivilligt låter införa
            folkväldets institutioner — kan också en demokrati gå under på
            demokratisk väg — genom att folkrepresentationens majoritet med
            väljarkårens goda minne i laga ordning upphäver författ- ningen
            och för obestämd framtid överlåter statsmakten åt en härskargrupp
            eller en diktator. Allt detta hör till demokratins problem.» Det
            är farligt för en demokrati att befullmäktiga till enskilda —
            även äm- betsmän — arbetsuppgifter som de demokratiskt valda ansvariga
            själva skall ha och ta ansvar för. Den mångfald kränkningar av
            allmogens urgamla rättigheter, som följer med alla lag- och tolkningsfrågor
            i anslutning till en ny jordabalk, innebär för de obesuttna, och
            med rätta, en känsla av att upp- hovsmännen icke kan ha sin förankring
            i en demokratisk grundsyn. även om det anses att »historien handlar
            till tre fjärdedelar om krig och eröv- ringar, om en ständig kamp
            med dödandet av andra människor som ända- mål», kan dödandet och
            bristande hänsyn till allmogens urgamla rättigheter för en demokrati
            vara farlig, då dessa rättigheter, av de obesuttna betraktade
            som livsvärden, skövlas. Att en fattigbefolkning, som saknade
            förmåga att läsa och skriva samt var rättslös och saknade människovärde
            utsattes för en obeskrivlig utplund- ring till liv och egendom,
            kan förklaras med att det hände i förgången, bar- barisk tid men
            kan aldrig försvaras och bör icke bevaras i nutid. Våra lant-
            mätare, vår domarmakt, våra landshövdingar och ämbetsverk har
            under århundraden fungerat som skarprättare och tagit miljontals
            hektar mark och natur från kronan och allmogen. Att till någon
            del av arvtagare till ett rättsligt och egendomsmässigt hävdat
            godtycke, nöd, tortyr, förfalskningar etc. överflytta en — även
            om det gäller en mindre del — enmansdomarmakt
          </p>
          <pb facs="riksdagen-motions-pdf/data/1970/mot_1970_höst_ak__1522/mot_1970_höst_ak__1522-004.pdf"/>
          <p>
            Motion i Andra kammaren, nr 1522 år 1970 : 11
          </p>
          <p>
            är orimligt och är en kränkning av både anständighet och krav
            på respekt för en del demokratiska rättigheter. Även om vårt rättssystem
            skapar brottslingar i stället för att förebygga brottslighet,
            talar rättshistorien ett alltför tydligt språk om att de stora
            brottslingarna får vistas utanför och de små brottslingarna får
            vistas innan- för fängelsemurarna. Även om likhet inför lag och
            rätt endast har teoretiskt värde för de obesuttna, borde det ändå
            finnas vissa gränser som icke borde överskridas. Det är märkligt
            att tredje lagutskottet — eller huvuddelen av riksdagens ledamöter
            — aldrig med eftertryck reagerat mot att allmogens grundlags-
            enliga, urminnes- och andra rättigheter, inte minst när det gäller
            olika lagförslag till 1970 års riksdag, kränkes och förintas.
            Enligt uppgift lär en ledamot och presidiet i tredje lagutskottet
            ha ansett att en tjänsteman genom utgivande av en kommentar till
            den nya jorda- balken, innan riksdagen fattat ett formellt beslut,
            skulle ha kränkt riksda- gen. Med till visshet gränsande sannolikhet
            kan man väl säga, att det är praxis att tredje lagutskottet utan
            ändring kommer att föreslå riksdagen att antaga alla propositioner,
            som har samband med den nya jordabalken. Det kan väl anses som
            varande en minimal kränkning, att ge ut en kommen- tar till en
            lag. Skulle utskottet eller riksdagen mot praxis avslå de olika
            pro- positionerna, vilka direkt och utomordentligt hårt kränker
            de obesuttnas rättigheter och likhet inför lag och rätt, så kan
            inte en sådan bok säljas. Det är märkligt att en formell kränkning
            påtalas, när man troligen får upp- leva att reella kränkningar
            av allmogens rätt måhända godtages. Vad som möjligen är värt att
            uppmärksamma är hur riksdagen och ämbetsmännen uppfattar varandras
            uppgifter och beslutanderätt. Då verksamheten med att överflytta
            kronans och andras markområden till bolag och andra tydligen ännu
            pågår, är det knappast lämpligt att överflytta någon domarmakt
            till lantmätare. I Uppsala län håller tydligen Korsnäs-Marma bolaget
            på med en febril överflyttning av kronans egen- dom, även om bruknings-
            och nyttjanderätterna tillhör enskilda. Som exempel kan anföras
            följande. I min mors släkt har vi i några hundra år haft nyttjanderätten
            till ett skär vid namn Flatgrundsbådan och en grupp små holmar,
            som genom landhöjningen sammanförts och blivit landfasta, vid
            namn Fårholmarna. De är som alla skär utefter kusten s. k. ödeskär,
            äganderätten är kronans, och denna kan eller får icke rubbas.
            År 1833 sökte de Geer att ockupera skären, men vid ett sammanträde
            mel- lan min generation släktingar på mors sida och de Geer, i
            Uppsala, där min släktgrens representant uppvisat bl. a. en medalj
            för odling på bl. a. Verk- hagen från 1700-talet — medaljen finns
            ännu kvar i släkten — överenskoms att Fårholmarna, såsom av ålder
            varit, skulle brukas av ägaren av Verkha- gen. Nyttjanderätten
            till Flatgrundsbådan har aldrig satts i fråga förrän i slutet
            av 1940-talet. I slutet av 1940 lät Korsnäsbolaget tjänstemän
            springa runt och hota dem som numera tagit Flatgrundsbådan för
            nyttjande.
          </p>
          <pb facs="riksdagen-motions-pdf/data/1970/mot_1970_höst_ak__1522/mot_1970_höst_ak__1522-005.pdf"/>
          <p>
            12 Motion i Andra kammaren, nr 1522 år 1970
          </p>
          <p>
            Jämväl krävdes båtavgifter för Fårholmarna. Min avlidne far övertog
            Verk- hagen och därmed nyttjanderätterna år 1909, och jag övertog
            dem 1947. Någon förändring genom att staten krävt arrende etc.
            har aldrig delgivits oss, ej heller har i övrigt förändringar
            från någon myndighet delgivits oss. Eftersom jag gentemot kronan
            icke har möjlighet att genom urminnes hävd etc. friköpa holmarna
            och jag inte nyttjade Flatgrundsbådan samt ansåg att jag varken
            hade rätt att ta arrende eller på annat sätt uttaga ersättning,
            betraktar jag detta skär som ett kronan tillhörigt ödeskär, som
            återgått. På Fårholmarna har jag sjöbod, och min far avverkade
            vedbrand, stör och gärdselvirke till husbehov. Då Korsnäsbolaget
            även skickade ut arren- dekontrakt på detta skär, tillfrågade
            jag dåvarande skogschefen Fahlgren och jägmästare Grantinger vid
            ett besök i Bomhus vad meningen var. Jag upplyste då om sammanträffandet
            1833 etc., och efter 1940-talets aktivitet inhiberades arrendekontrakt
            etc. och det har varit lugnt. I förra veckan har enligt uppgift
            Korsnäsbolaget blivit aktivt igen i fråga om kontrakt. För nå-
            got år sedan, utan min vetskap, hade bolaget låtit kalhugga Fårholmarna
            ända ned till stranden och bortforslat virket. Eftersom bolaget
            har miljo- nerna samt egna lantmätare och jurister och vårt rättsväsen
            såsom skydd mot ett bolag inte fungerar inom länet, så kunde inte
            skadan återställas eller beivras. Vid besök på överlantmätarens
            expedition och på domsagan visar det sig att på lantmätarexpeditionen
            var av någon inritat på en karta över vattenområdet utefter Uppsala
            läns gräns en märklig flyttning av en gräns, ett fiskeskär som
            består av klippmark, där fiskarbefolkningen av ålder haft sina
            boplatser, många kilometer från stranden — skäret heter Kniven
            — samt ett annat småholmsområde, Skarflyttjan. Hur allt detta
            kunnat ske är oförklarligt. Om detta skulle ha skett med kronans
            ansvariga myndighe- ters vetskap, så skulle detta vara en återupprepning
            av vad som skedde på 1600-talet och visa att ockupation av annans
            egendom även år 1970 skulle vara lovligt förvärv. Att under dessa
            och i andra län likartade förhållanden överlåta domsmak- ten i
            ägofrågor till lantmätare synes vara orimligt. Hur olika myndigheter
            alltsedan 1600-talet fungerat finns bl. a. återgivet i motion
            1970: 1464 och andra under året avlämnade motioner.
          </p>
          <p>
            Med hänvisning till vad ovan och i andra sammanhang anförts hemstäl-
            ler jag, att riksdagen måtte besluta avslå Kungl. Maj:ts proposition
            nr 161 med förslag till lag om ändring i lagen om äganderätts-
            utredning, lagfart och sammanläggning av fastigheter i vissa fall.
          </p>
          <p>
            Stockholm den 9 november 1970 John Lundberg (s)
          </p>
        </div>
      </div>
    </body>
  </text>
</TEI>
