<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00394">
  <teiHeader>
    <fileDesc>
      <titleStmt>
        <title>Utgiftsområde 10 Ekonomisk trygghet vid sjukdom och handikapp</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 10 Ekonomisk trygghet vid sjukdom och handikapp</title>
          <idno type="rdwebb">GX02Sf394</idno>
          <rs type="number">Sf394</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf394/text</ref>
          <ref type="dokument_url_html">http://data.riksdagen.se/dokument/GX02Sf394</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf394</ref>
          <ref type="doc">http://data.riksdagen.se/fil/C506DB94-18AB-490E-86E6-BFF9961B3168</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-B4xztskudaZRx8gWqEyNmX</idno>
            <name>Björn Lind</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5ZAXTBP19Hdvi21eAca7Lk" type="signed"/>
        <correspContext corresp="i-5ZAXTBP19Hdvi21eAca7Lk">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-B4xztskudaZRx8gWqEyNmX"/>
        </correspContext>
        <correspAction xml:id="i-YPcCjYrXMMN5wpam2n72x8" type="numbering">
          <date when="2009-10-08"/>
        </correspAction>
        <correspAction xml:id="i-2YuEWsSAcAFZm6SxaTe2BM" type="submission">
          <date when="2009-10-06"/>
        </correspAction>
        <correspAction xml:id="i-PNkk4SNHy3n7iXuhP9g939" type="transfer">
          <date when="2009-10-06"/>
        </correspAction>
        <correspAction xml:id="i-7yU9xPTK8tgB6igTNikz3j" type="assigned"/>
        <correspContext corresp="i-7yU9xPTK8tgB6igTNikz3j">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CSFoEEsa4BvJmLjKpyPro" type="motBody">
        <div xml:id="i-9up2srGMUUzQTiCBmYmXRw" type="motProposal" subtype="förslag">
          <head xml:id="i-F8gZrN39bipNJDZzfzFyuo">
            Förslag till riksdagsbeslut
          </head>
          <list xml:id="i-7f7M5dSVsR8k5hr3BzUfxs" style="ol">
            <item xml:id="i-6mN4ox9t2AaVSyT8q1cozs">
              Riksdagen tillkännager för regeringen som sin mening vad som
              anförs i motionen om en generell sjukförsäkring.
            </item>
            <item xml:id="i-wY8yfcMge3aT9JncoajJR">
              Riksdagen tillkännager för regeringen som sin mening vad som
              anförs i motionen om en arbetslinje värd namnet.
            </item>
            <item xml:id="i-VJ1UTjhgns17F3U2SSvkbU">
              Riksdagen tillkännager för regeringen som sin mening vad som
              anförs i motionen om riktiga rehabiliteringsåtgärder för återgång
              i arbete.
            </item>
            <item xml:id="i-7RxiDpJJfGV9MpLGSCVWvv">
              Riksdagen tillkännager för regeringen som sin mening vad som
              anförs i motionen om avstämningsmöten.
            </item>
            <item xml:id="i-LommcgNqBYA4HMsyiPHuRj">
              Riksdagen tillkännager för regeringen som sin mening vad som
              anförs i motionen om arbetsgivarens skyldighet att medverka vid
              avstämningsmöte.
            </item>
            <item xml:id="i-QPW88yrAXeqx4sMmNv5fcB">
              Riksdagen tillkännager för regeringen som sin mening vad som
              anförs i motionen om en väl fungerade företagshälsovård. 1
            </item>
            <item xml:id="i-JRx8EoCgySVaTjo1Pqqh88">
              Riksdagen tillkännager för regeringen som sin mening vad som
              anförs i motionen om att ta till vara och vidareutveckla de erfarenheter
              som finns om finansiell samordning.
            </item>
            <item xml:id="i-D7DRadV1bKyhZNBC2QfMg7">
              Riksdagen tillkännager för regeringen som sin mening vad som
              anförs i motionen om medel för köp av rehabiliteringstjänster.
            </item>
            <item xml:id="i-7GuZ5KN1XY3awQ7BhhvNLy">
              Riksdagen tillkännager för regeringen som sin mening vad som
              anförs i motionen om en rehabiliteringsmiljard.
            </item>
            <item xml:id="i-JfNWFoh2aprKMd6QCALijU">
              Riksdagen tillkännager för regeringen som sin mening vad som
              anförs i motionen om den arbetslivsinriktade rehabiliteringen.
              1
            </item>
            <item xml:id="i-7jrFxu8i8DborNi5Ngjfxi">
              Riksdagen tillkännager för regeringen som sin mening vad som
              anförs i motionen om en alternativ arbetsmarknad. 1
            </item>
            <item xml:id="i-8nvup5Ljxb5Au47eNaD7MA">
              Riksdagen tillkännager för regeringen som sin mening vad som
              anförs i motionen om arbetsgivarens ansvar för åtgärder på arbetsplatsen.
              1
            </item>
            <item xml:id="i-7S5wDGrCZheru6SDeNtYRB">
              Riksdagen tillkännager för regeringen som sin mening vad som
              anförs i motionen om arbetsmiljöns betydelse för friska arbetsplatser
              och låga ohälsotal. 1
            </item>
            <item xml:id="i-6MEKo2hL5n6y3LG1iLhE5p">
              Riksdagen tillkännager för regeringen som sin mening vad som
              anförs i motionen om arbetsmarknadens parters engagemang för att
              stödja sjukskrivna så att de snabbt kommer tillbaka till arbete.
              1
            </item>
            <item xml:id="i-Bphjc8TdmeakeGdDtL73ZG">
              Riksdagen tillkännager för regeringen som sin mening vad som
              anförs i motionen om kvinnors ohälsa.
            </item>
            <item xml:id="i-WoDNzUQZ4pwUDbdnir1K7n">
              Riksdagen tillkännager för regeringen som sin mening vad som
              anförs i motionen om 80 % hela sjukperioden och ingen stupstock.
            </item>
            <item xml:id="i-7KRcicTznLf9WJwNzerQfL">
              Riksdagen tillkännager för regeringen som sin mening vad som
              anförs i motionen om ett stegvis höjt tak i sjukförsäkringen till
              10 prisbasbelopp.
            </item>
            <item xml:id="i-6evzq1WFvgESWKxuDSKTkd">
              Riksdagen tillkännager för regeringen som sin mening vad som
              anförs i motionen om förbättrad a-kassa för den som är både arbetslös
              och sjuk. 1
            </item>
            <item xml:id="i-GoZ2mb3er4JsVpnzPXtNut">
              Riksdagen tillkännager för regeringen som sin mening vad som
              anförs i motionen om situationen för de försäkringslösa.
            </item>
            <item xml:id="i-HTxqkcQCfhJ2HuCdrmTxyQ">
              Riksdagen tillkännager för regeringen som sin mening vad som
              anförs i motionen om Försäkringskassans handläggning.
            </item>
            <item xml:id="i-6uwRHC6nrM7S6wMBV2VJ2e">
              Riksdagen tillkännager för regeringen som sin mening vad som
              anförs i motionen om ett utvecklat medborgerligt inflytande.
            </item>
            <item xml:id="i-3QCkQWJ4TrbBkNCBnH5wPr">
              Riksdagen tillkännager för regeringen som sin mening vad som
              anförs i motionen om egenföretagarnas trygghet.
            </item>
            <item xml:id="i-SxMbYmNHFBcasBHXDbxWNP">
              Riksdagen anvisar med följande ändringar i förhållande till regeringens
              förslag anslagen under utgiftsområde 10 Ekonomisk trygghet vid
              sjukdom:
            </item>
          </list>
          <table xml:id="i-6yN4bZEveTukYrye8WcCUd">
            <row xml:id="i-K7P3sf8hEuVpGYQh9573E2">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-8AnyzxVKLseJ4YGzzy31Ct">
              <cell>
                1:1 Sjukpenning och rehabilitering m.m.
              </cell>
              <cell>
                21 601 948
              </cell>
              <cell>
                +3 030 000
              </cell>
            </row>
            <row xml:id="i-EVgBHxZGBB59DvH874YMQm">
              <cell>
                Höjt tak till 8 prisbasbelopp och 80 % ersättningsnivå utan stupstock
                för sjukpenning
              </cell>
              <cell>
                +2 300 000
              </cell>
            </row>
            <row xml:id="i-TPQWCAyoA9PsUs4UFMvEbh">
              <cell>
                Justering i sjukpenning till följd av förslag om höjt tak i a-kassan,
                se utgiftsområde 14
              </cell>
              <cell>
                +500 000
              </cell>
            </row>
            <row xml:id="i-XhKGqpPUYAhtqt26aruj4N">
              <cell>
                Rehabiliteringsmiljard för sjukskrivna (se även utgiftsområde
                14)
              </cell>
              <cell>
                +230 000
              </cell>
            </row>
            <row xml:id="i-DRbKWpWEbqgcSD1Ty144hp">
              <cell>
                Summa
              </cell>
              <cell>
                101 719 373
              </cell>
              <cell>
                +3 030 00
              </cell>
            </row>
          </table>
          <p xml:id="i-HGFh978BcRZ1rzvrFcCGzz">
            1 Yrkandena 6, 1014 och 18 hänvisade till AU.
          </p>
        </div>
        <div xml:id="i-VH99NGPtPN2R8Y26prri8s" type="motContent">
          <head xml:id="i-P1zN7QCmwtSDAnEbwy8oeR" type="h1">
            Generella och allomfattande socialförsäkringar en genial idé
          </head>
          <p xml:id="i-CA34R7EScQXeM6PGHwXjfU">
            Alla människor löper risk att drabbas av långvarig sjukdom, skada,
            funktionshinder eller arbetslöshet. De flesta blir gamla, men
            ingen vet i förväg hur gammal. Vissa har förmånen att vara och
            få förbli friska och ha ett arbete under i princip hela sin aktiva
            ålder, medan andra råkar ut för ohälsa eller arbetslöshet som
            leder till att försörjningsförmågan faller bort. Ingen kan dock
            på förhand veta huruvida hon eller han kommer att drabbas.
          </p>
          <p xml:id="i-8eaz4mKHaA3xU1aRP7gGyP">
            Men risken att råka ut för sjukdom eller arbetslöshet är inte
            jämnt fördelad. Det spelar roll vilken familj man råkar vara född
            i, vilken utbildning man har, var man bor och vad man jobbar med.
            Vi har valt att ha ett försäkringsskydd som omfattar alla, ersätter
            inkomstbortfall och är solidariskt finansierat. När alla är med
            och delar på riskerna blir avgiften till försäkringen lägre än
            om var och en skulle klara sig själv. Ett system där var och en
            löser sin egen försäkring skulle inte bara bli dyrt, en del människor
            skulle på grund av funktionshinder eller sjukdom inte ens få någon
            försäkring. Det gäller också personer som jobbar i vissa arbetsmiljöer
            eller i branscher med hög risk för skador, sjukdomar eller arbetslöshet.
          </p>
          <p xml:id="i-RLFaRVTG46qdPrPU9389Gy">
            Sjukförsäkringen bygger på den grundläggande principen att alla
            är med och bidrar till en gemensam försäkring och att alla har
            samma rätt att få del av den när och om man behöver. Vi finansierar
            den gemensamt genom arbete och avgifter på lönen och alla kan
            lita på att den träder in när man behöver. Vi betalar när vi är
            friska och får tillbaka när vi är sjuka, och vi betalar inte mer
            för att vi arbetar i yrken där risken är större att vi drabbas
            av sjukdom eller arbetsskada. Vi betalar in i förhållande till
            inkomst och får också tillbaka för att täcka upp för inkomstbortfall.
            En allmän sjukförsäkring har särskild betydelse för många kvinnor
            som arbetar i yrken där risken att bli sjuk är hög. Vi socialdemokrater
            ser med stor oro på hur sjukförsäkringen de senaste åren förändrats
            i grunden.
          </p>
          <p xml:id="i-6drvpWpvZfvKA28c2V6sW1">
            Avgörande för en solidariskt finansierad sjukförsäkring är förutom
            att den bygger på arbetslinjen att den omfattar alla de sjukdomar
            och skador människor kan råka ut för. Sjukförsäkringen ska fungera
            för den som blivit sjuk på grund av sitt arbete, den som brutit
            benet, den som har mycket komplexa problem och behöver stöd från
            många håll, den som tvingas genomgå en tuff och långvarig cancerbehandling
            och den som är kronisk sjuk och vars arbetsförmåga varierar över
            tid.
          </p>
          <p xml:id="i-QNdvSJY1sEhqkK217fCzhe">
            En förutsättning för att socialförsäkringarna ska vara hållbara
            är att arbetslinjen förstärks och upprätthålls. Alla som kan ska
            arbeta. Människor måste i tid erbjudas ett stöd som är individuellt
            anpassat och som förmår öka förutsättningarna för den enskilde
            att återgå till arbete, i en eller annan form. En väl fungerande
            arbetslinje förutsätter inte bara insatser från den enskildes
            sida utan också från samhällets. Sedan regeringsskiftet har socialförsäkringarna
            utsatts för omfattande förändringar. A-kassan är inte längre solidariskt
            finansierad. Taken i försäkringarna är nu så låga att många inte
            får en verkligt inkomstrelaterad ersättning. Den moderatledda
            regeringen håller i snabb takt på att förändra också sjukförsäkringen
            i grunden, och vi är djupt oroade för att de grundläggande delarna
            i sjukförsäkringen raseras. De försämringar som nu genomförs är
            inte bara orättfärdiga eftersom de drabbar de mest utsatta, de
            äventyrar också själva tilltron till en solidarisk och gemensam
            sjukförsäkring. När löntagarna inte längre kan lita på att försäkringen
            träder in och ger en rimlig ersättning när de blir sjuka minskar
            viljan att vara med och bidra.
          </p>
          <p xml:id="i-VGnpeEJKJBUz6fmDp6iUAi">
            Vi accepterar inte en utveckling där människor slås ut från arbetslivet
            på grund av sjukdom eller skada. Arbetslivet måste vara så utformat
            att vi orkar arbeta ett helt arbetsliv och dessutom kan kombinera
            det med familj och fritid. Arbetslivets krav måste möta den enskildes
            förutsättningar och förmåga. Det vinner både den enskilde och
            arbetsgivaren på. Människor som mår bra presterar också bättre.
            Vi vill investera i en arbetslinje som är värd namnet. Vårt alternativ
            är en sjukförsäkring som både ger trygghet och samtidigt erbjuder
            reella möjligheter att återkomma i arbete.
          </p>
          <p xml:id="i-RXMAE6NrehECPXq2i4UNm9">
            Detta står i skarp kontrast till det systemskifte som regeringen
            nu genomför. Regeringens fokus ligger på tidsgränser och ensidiga
            krav på individen, inte på aktivt stöd som gör det möjligt att
            arbeta igen. De dogmatiska tidsgränserna, som regeringen kallar
            rehabiliteringskedjan, är i själva verket en utsorteringskedja.
            Rapporterna om hur illa människor far i sjukskrivningssystemet
            duggar tätt. Det är uppenbart att den moderatledda regeringen
            inte har löst några problem utan snarare skapat nya. Alltför många
            har blivit kvar i sjukförsäkringen för länge utan att få stöd
            att snabbt komma tillbaka till arbete. För många har försäkringen
            blivit en långvarig försörjning istället för en väg tillbaka till
            arbete. Inte minst rehabiliteringen är ett eftersatt område. Alltför
            många har fått aktivitets- och sjukersättning utan att först ha
            fått en verklig chans att delta i arbetslivet. Dålig samverkan,
            byråkrati och krångliga regelverk gör att människor kommer i kläm
            och inte får det stöd de har rätt till.
          </p>
          <p xml:id="i-QmNLMxy5FczaZfdJwgNzmu">
            Sverige har under lång tid haft en av väldens bästa och mest
            effektiva sjukförsäkringsmodeller. Arbetslinjen ligger till grund
            för försäkringen och utgångspunkten är att alla människor har
            rätt, men också skyldighet, att efter förmåga bidra till arbetslivet.
            Sjukförsäkringen ska vara en brygga till återgång i arbete. Denna
            del av försäkringen behöver nu stärkas.
          </p>
          <head xml:id="i-PvYYu6qsGgaVCjHmLyrgzA" type="h1">
            En förstärkt arbetslinje varje arbetad timme är värdefull
          </head>
          <p xml:id="i-ADRQSfkWKJEXNzzSCeHV2Z">
            Arbete är grunden för den egna försörjningen och för hela samhällets
            försörjning. Vi måste öppna nya möjligheter till arbete för personer
            som har svårt att orka ett heltidsjobb eller som bara klarar en
            viss typ av jobb. Det måste bli lätt att bidra, oberoende av hur
            många timmar eller vilket jobb det handlar om. Varje arbetad timme
            behövs. Arbetslivet måste bli inkluderande.
          </p>
          <p xml:id="i-AGf2qpxzcqpgti43jiLWy">
            Åtgärder för att människor ska komma tillbaka i arbete ska sättas
            in utan dröjsmål. Den enskilde måste redan från början få tillgång
            till de rehabiliteringsinsatser som krävs och ett individuellt
            anpassat stöd. Vi menar att avstämningsmöte ska äga rum i ett
            tidigt skede. Därutöver är en uppgradering av själva avstämningsmötet
            nödvändig. Redan idag har den sjukskrivne enligt lag skyldighet
            att delta på avstämningsmötet. Den skyldigheten bör också omfatta
            arbetsgivaren som dessutom som huvudregel bör lämna in en rapport
            om vilka åtgärder som har vidtagits, eller planeras, på arbetsplatsen.
          </p>
          <p xml:id="i-3Q8C8Rwgc3399y8JRnSAQz">
            För den som inte kan återgå till sin tidigare arbetsplats eller
            till sitt tidigare yrke ska insatserna syfta till att komma vidare
            till något nytt. Flera utredningar visar att ju tidigare och ju
            närmare individen och arbetsplatserna åtgärderna sätts in, desto
            större är chansen för människor att komma tillbaka. När beslut
            fattas om de åtgärder som behövs för att individen ska kunna börja
            arbeta igen ska människan sättas i centrum. Med nuvarande regler
            har den enskilde ålagts allt ansvar. Det är inte en rimlig ordning.
            Inte minst arbetsgivarna har en central funktion i en rehabilitering
            värd namnet. Andra nyckelaktörer är Försäkringskassan, företagshälsovården,
            hälso- och sjukvården, arbetsmarknadens parter och Arbetsförmedlingen.
          </p>
          <p xml:id="i-LrMugPeSorhuWMjkHU3i9o">
            Regeringens satsning på företagshälsovård har misslyckats. Det
            är beklagligt. Företagshälsovården har en viktig funktion att
            fylla när det gäller att komma tillrätta med den arbetsrelaterade
            ohälsan.
          </p>
          <p xml:id="i-S9TJRteRGdzMiaHbTwhE9g">
            Människor med behov av stöd får inte hamna mellan myndigheternas
            stolar eller skickas fram och tillbaka utan att bli lyssnad på
            någonstans. Varje människas förmåga ska tas tillvara. Den som
            har komplexa behov eller nedsatt arbetsförmåga på grund av funktionshinder
            eller sjukdom ska ha rätt till stöd för att kunna jobba och bidra
            utifrån sina förutsättningar. Arbetsförmedlingen, Försäkringskassan
            och de sociala myndigheterna ska samarbeta med individen i centrum
            och erbjuda kvalificerad handledning. Rehabilitering, utbildning,
            arbetsträning och andra insatser ska utformas utifrån individens
            behov, inte utifrån myndighetsgränser eller stuprörstänkande.
            Därför vill vi ta vara på och utveckla de erfarenheter som finns
            av finansiell samordning på rehabiliteringsområdet (Finsam). Ett
            viktigt syfte med Finsam är just att stödja individen och se till
            att ingen faller mellan stolarna. Vi ser även behovet av att utveckla
            fler individuellt anpassade vägar till arbetslivet för personer
            med komplexa behov av insatser.
          </p>
          <p xml:id="i-P2KGP3UdEbDxtN4wS4xZ9P">
            Den så kallade landstingsmiljarden som den socialdemokratiska
            regeringen initierade är en viktig drivkraft för att få alla landsting
            att aktivt arbeta med sjukskrivna.
          </p>
          <p xml:id="i-Sa1DqssNucptnvQaE6Wmkq">
            Även i denna budget minskar regeringen resurser till tidiga och
            aktiva rehabiliteringsåtgärder. Det är både ett brott mot arbetslinjen
            och mot den rätt till återgång i arbete som den enskilde har.
            Vi socialdemokrater föreslog redan i förra budgeten en rehabiliteringsmiljard
            för att öka aktiva åtgärder för återgång i arbete tidigt under
            sjukskrivningstiden. Vi fortsätter därför denna miljardsatsning
            även i denna budget. Huvudinriktningen är arbetslivsinriktade
            rehabiliteringsinsatser nära individen.
          </p>
          <p xml:id="i-365yzooJTd224zoqrkaA59">
            En förutsättning för att få fler tillbaka till arbete är en aktiv
            medverkan från arbetsplatserna. Ett positivt arbetsklimat innebär
            stora vinster i form av ökad närvaro, arbetstrivsel, ökad kvalitet
            och produktivitet. Tidiga insatser för att förebygga sjukskrivningar
            är bra både mänskligt och företagsekonomiskt. För det är i arbetslivet
            man bäst vet vilka problemen är och ur de bäst kan lösas. Strategier
            för att skapa arbetsplatser där människor kan prestera och må
            bra måste åter bli en diskussion som förs i styrelserummen. Både
            det förebyggande och det systematiska arbetsmiljöarbetet och hur
            man hanterar situationen när någon väl blivit sjuk måste prioriteras
            hårdare.
          </p>
          <p xml:id="i-RF77LdTvFhcNs2e7DnRqFA">
            Vi socialdemokrater vill utveckla en utvidgad alternativ arbetsmarknad
            för personer med stora svårigheter att få jobb. Ingen människa
            ska lämnas i passivitet och med känslan av att man inte får vara
            med och bidra fast man vill. Många tvingas ut från arbetsmarknaden
            för att de slitits ut eller blivit sjuka av jobbet, psykiskt eller
            fysiskt. Är arbetsmiljön undermålig ska den åtgärdas. För detta
            vilar ansvaret tungt på arbetsgivarna. Är man så sjuk att man
            inte kan arbeta ska man ha sjukpenning. När man kan återgå i arbete
            ska man få stöd med rehabilitering och hjälp att komma vidare.
            Utan ett aktivt stöd och rehabilitering av sjuka kan man inte
            säga att det finns en fungerande arbetslinje i Sverige.
          </p>
          <p xml:id="i-2YQp52QrVtvWTTrS4N4L7e">
            Fokus kan dock inte bara ligga på rehabiliteringen. Det förebyggande
            arbetsmiljöarbetet måste fortsätta att utvecklas. Arbetslivet
            ska vara utformat så att vi orkar arbeta ett helt arbetsliv. Arbetsmiljöarbetet
            måste stärkas på alla nivåer både förebyggande insatser och det
            systematiska arbetsmiljöarbetet behöver utvecklas och prioriteras.
            Seriös forskning behövs för att åstadkomma genomgripande förbättringar
            i arbetslivet. Arbetslivsforskningen behöver stärkas. Vi vill
            investera i forskning om en bra psykosocial arbetsmiljö och dess
            betydelse för hälsan.
          </p>
          <p xml:id="i-6veYhwfPM7Pn4upmCkVZq4">
            Parterna på arbetsmarknaden har under lång tid haft en mycket
            viktig funktion i att skapa stabilitet inte bara vad gäller löneavtalen
            utan också kring försäkringar och andra trygghetssystem. Vi vill
            bygga vidare på detta och stimulera parterna att öka sitt engagemang
            för att stödja sjukskrivna att snabbt komma tillbaka till arbete.
          </p>
          <p xml:id="i-XgqQ7irhmTVEGuW6XbEFt3">
            Detta förutsätter också en fungerande riskspridning mellan arbetsgivare
            och mellan branscher. Det behövs ekonomiska drivkrafter för parterna
            att ta på sig ett sådant ökat engagemang som omfattar såväl aktiva
            och tidiga insatser för de anställda som är långtidssjukskrivna,
            som stimulans till förebyggande insatser som förhindrar att ohälsa
            uppkommer. Tillsammans med en utvecklad företagshälsovård kan
            då mer reell rehabilitering komma till stånd och arbetslinjen
            i sjukförsäkringen värnas på allvar.
          </p>
          <p xml:id="i-C7cMchqxfQBFjpEko1Weks">
            Kunskapen om ohälsa och lyckade rehabiliteringsinsatser är otillräcklig.
            Även kvinnors ohälsa behöver uppmärksammas mer. Det faktum att
            kvinnor är överrepresenterade bland dem som anses ha diffusa diagnoser
            behöver belysas närmare. Vid studier av ohälsans orsaker bör det
            fästas större vikt vid de skillnader som på grund av kön fortfarande
            gör sig gällande såväl i arbetslivet som i fördelningen av det
            obetalda hemarbetet.
          </p>
          <head xml:id="i-PJepBNkq8CGQH1Z7PnRQfT" type="h1">
            Ekonomisk trygghet vid sjukdom ingen blir frisk av att bli fattig
          </head>
          <p xml:id="i-Eq9KqRnSsezfL1YdfgjbU9">
            Socialförsäkringarna förändras nu i snabb takt till att enbart
            garantera en grundläggande inkomsttrygghet för en majoritet av
            löntagarna. Det ser vi som det största hotet mot försäkringar
            som bygger på en solidarisk utjämning av risker. Ger inte den
            allmänna försäkringen alla en rimlig inkomsttrygghet kommer allt
            fler av dem som har låga risker för sjukdom och arbetslöshet,
            och möjlighet att betala, att känna sig tvingade att ta privata
            försäkringar. Ju mer man betalar vid sidan av den allmänna försäkringen
            och ju mindre den täcker upp av inkomstbortfallet, desto svalare
            blir intresset att vara med och betala solidariskt. De med låga
            inkomster och hög risk får använda en orimligt stor del av sin
            disponibla inkomst för att få motsvarade trygghet, i den mån de
            överhuvudtaget tillåts teckna försäkringar.
          </p>
          <p xml:id="i-X1MWCe7eW3fuBqqG8cv2Cw">
            Vi vill se till att den som är sjuk och inte kan arbeta ska ha
            rätt till sjukpenning, även om man har varit sjuk en längre period.
            Därför föreslår vi att stupstocken i sjukpenningen tas bort. Ersättningsnivån
            ska vara 80 procent under hela sjukperioden. På sikt vill vi också
            höja taket i sjukpenningen till 10 prisbasbelopp, så att de allra
            flesta får ut 80 procent av inkomsten när man är sjuk och inte
            kan arbeta. Den ekonomiska krisen och regeringens ansvarslösa
            skattesänkningar har dock eroderat statens finanser. Därför vill
            vi genomföra höjningen stegvis, i takt med att det statsfinansiella
            läget tillåter. I vår budgetmotion föreslår vi att taket sjukpenningen
            höjs till 8 prisbasbelopp 2010, 8,5 prisbasbelopp 2011 och 9 prisbasbelopp
            2012.
          </p>
          <p xml:id="i-4GHaToRwPJsKw5At6exXbA">
            I vår budgetmotion gör vi omfattande förbättringar av a-kassan,
            bland annat ersättningsnivån till 80 procent och taket till 950
            kronor per dag 2010. På samma sätt vill vi också förbättra a-kassan
            för dem av oss som är både arbetslösa och sjukskrivna.
          </p>
          <p xml:id="i-GQSqHjcypKEFDbJE6kHhQe">
            Genom våra socialförsäkringar fördelas inkomster om, från rika
            till ekonomiskt utsatta, från friska till sjuka, från familjer
            utan barn till familjer med barn, från män till kvinnor och från
            de av oss som har arbete till dem som för tillfället står utan.
          </p>
          <p xml:id="i-NiKd8XQ9vHJFrziZuGzGZk">
            För de personer som har lägst aktivitets- och sjukersättning
            har bostadstillägget stor betydelse för möjligheten att leva ett
            drägligt liv ekonomiskt. Vi välkomnar därför att regeringen äntligen
            genomför vårt förslag att höja bostadstillägget för människor
            med aktivitets- och sjukersättning.
          </p>
          <head xml:id="i-EZjGoZR5pWsxxPL3siQdtG" type="h1">
            Regeringen har skapat ett nytt samhällsproblem de försäkringslösa
          </head>
          <p xml:id="i-BQf3pp3TnJYjELaHebrvM7">
            Den borgerliga regeringen har i rask takt genomfört betydande
            förändringar och försämringar i den svenska välfärdsmodellen,
            som vi nu börjar se konsekvenserna av. Det är allvarligt både
            för de enskilda som drabbas och för framtidens jobb och sysselsättning.
          </p>
          <p xml:id="i-UcJoxeRTX7hPeL2BRt79Yt">
            Regeringens hantering av sjukförsäkringen är ett hafsverk som
            drabbar enskilda människor hårt. Stora ogenomtänkta förändringar
            utan konsekvensanalyser medför att många människor far illa. Vi
            känner stor osäkerhet inför många av de prognoser och antaganden
            som görs i budgetpropositionen. Utgifterna de närmaste åren för
            sjukpenning och aktivitets- och sjukersättning justeras med betydande
            belopp från en budgetproposition till en annan. Faran är betydande
            att det i framtiden visar sig att de kraftiga utgiftsminskningar
            som nu presenteras inte är realistiska.
          </p>
          <p xml:id="i-PTUPQfHpSRnfeak1J28qyo">
            Vid årsskiftet infaller den så kallade stupstocken i sjukförsäkringen,
            då tusentals människor i ett slag kommer att bli av med sin sjukpenning
            eller tidsbegränsade aktivitets- och sjukersättning (det som tidigare
            kallades förtidspension). Enligt Försäkringskassans bedömning
            kommer successivt sammanlagt 54 000 människor att utförsäkras
            under nästa år 22 000 av dem har haft sjukpenning och 32 000 tillfällig
            aktivitets- och sjukersättning. Under 2011 utförsäkras 27 000
            och 2012 9 000 personer. Åren därefter bedöms det handla om 6
            000 till 7 000 personer årligen.
          </p>
          <p xml:id="i-U33n8GpTvQzYfV3fKw9LUb">
            Vi menar att stupstocken i sjukförsäkringen inte är värdig ett
            land som vårt. Den som är sjuk och inte kan arbeta ska ha rätt
            till sjukpenning, även om man har varit sjuk en längre period.
            Är man inte längre sjuk är det självklart att man ska återgå i
            arbete eller söka ett nytt arbete men det ska gälla redan från
            första dagens sjukskrivning. Vi säger nej till stupstocken i sjukpenningen.
          </p>
          <p xml:id="i-BsVMonTwwsYK3f8MouxfL2">
            De som haft tidsbegränsad aktivitets- eller sjukersättning har
            fått just det för att de någon gång i framtiden, men inte för
            närvarande, kommer att kunna återfå hela eller delar av sin arbetsförmåga.
            Att det för alla enskilda individer skulle sammanfalla med den
            dag som regeringen bestämt att sjukersättningen ska upphöra att
            gälla faller på sin egen orimlighet. Att inte ens regeringen tror
            på sin egen politik framgår av antaganden i budgetpropositionen
            om att en del av dessa människor förväntas återvända till sjukförsäkringen.
          </p>
          <p xml:id="i-WqnMAA1qyN6NULtRFBYLMu">
            Arbetsförmedlingen ska nu ansvara för en för dem helt ny kategori,
            samtidigt som antalet arbetslösa når nya rekordhöjder. Arbetsförmedlingen
            ska dessutom ta över ansvaret för alla nyanlända flyktingar. Visserligen
            har de fått extra resurser för detta arbete, men vi ställer oss
            frågande till om det beting Arbetsförmedlingen har fått med kort
            varsel är realistiskt och genomförbart. Varje enskild arbetssökandes
            situation måste tas på allvar. Sverige har inte råd med någon
            experimentverkstad i detta allvarliga läge. Vi menar att de som
            är för sjuka för att arbeta ska fortsätta att vara sjukskrivna
            och få hjälp med rehabilitering för att bli friska.
          </p>
          <p xml:id="i-Vj8XJeQTKwDdi4JbcoQvrX">
            Många av dem som är sjukskrivna, och en betydande del av dem
            som tidigare har haft aktivitets- och sjukersättning, har en lång,
            passiv period av sjukskrivning eller förtidspensionering bakom
            sig. Utan individuellt anpassade insatser kommer det att vara
            svårt för dessa personer att gå tillbaka i arbete även om de har
            arbetsförmåga. De behöver få ett bra bemötande och få del av individuellt
            anpassad och arbetslivsinriktad rehabilitering. Därför vill vi
            avsätta en rehabiliteringsmiljard för att få sjukskrivna och före
            detta förtidspensionärer tillbaka i arbete 2010 till 2012. Två
            tredjedelar av dessa resurser avsätts till Försäkringskassan för
            rehabilitering av sjukskrivna. En tredjedel går till Arbetsförmedlingen
            för rehabilitering av dem som tidigare haft tidsbegränsad aktivitets-
            och sjukersättning.
          </p>
          <p xml:id="i-QXLuGTFfZNsn7nNh2ogMZ9">
            Vi vill satsa på 10 000 fler lönebidrag. Idrottsföreningar, samfund,
            teatrar och kulturhus har ofta behov av hjälp med allt från praktiska
            göromål till administration. Många ideella krafter gör stora insatser
            som med ytterligare hjälp skulle kunna bli än mer värdefulla.
            Vi vill erbjuda ett handslag för hälsa och delaktighet. Med lönebidragsanställningar
            riktade mot ideell sektor och kulturverksamheter i bred bemärkelse
            kan många som tidigare haft tillfällig sjuk- och aktivitetsersättning
            få en ny möjlighet att starta om arbetslivet och göra en viktig
            insats.
          </p>
          <p xml:id="i-6ixcPeA8uoYTAUuCn81eMd">
            Vi vill ge möjlighet för dem som utförsäkras ur den tillfälliga
            aktivitets- och sjukersättningen att erbjudas ett lönebidrag.
            Utöver den ökning av lönebidragen som regeringen föreslår avsätter
            vi i vår budgetmotion därför ytterligare medel som motsvarar 5
            000 lönebidrag 2010, 7 500 lönebidrag 2011 och 10 000 lönebidrag
            2012 riktade till ideell sektor och kulturverksamhet. Med denna
            förstärkning avsätter vi resurser för att hälften av dem som deltar
            vid introduktionsprogrammet vid Arbetsförmedlingen kan få en lönebidragsanställning.
          </p>
          <p xml:id="i-RfKLPB7CheTH9C1jWruM2e">
            Den som är sjuk och inte kan arbeta ska ha rätt till sjukpenning,
            även om man har varit sjuk en längre period. Därför föreslår vi
            att stupstocken i sjukpenningen tas bort och att ersättningsnivån
            ska vara 80 procent under hela sjukperioden.
          </p>
          <head xml:id="i-4EcdZ9RahrKgnkNJWDAtiT" type="h1">
            Försäkringskassan
          </head>
          <p xml:id="i-9eqs2YLZrbYcd1g9Wt7mpg">
            Försäkringskassan har en central roll för människors förtroende
            för socialförsäkringarna. Människor har rätt att få ett bra bemötande,
            snabb handläggning och beslut som är rättssäkra. Försäkringskassan
            har också en viktig roll för att förebygga och upptäcka missbruk.
            Vi som värnar om socialförsäkringarna är också de som har störst
            anledning att uppröras över felaktiga utbetalningar. Som en del
            i att förebygga att felaktiga utbetalningar vill vi noga följa
            arbetet med att utreda om det är möjligt att basera beräkningen
            av den sjukpenninggrundande inkomsten på utbetalade inkomster.
            Varje person som fuskar bidrar till att förtroendet för socialförsäkringarna
            urholkas.
          </p>
          <p xml:id="i-TpwQwDcc4oXBh8Wev8K2xi">
            Under de senaste åren har Försäkringskassan haft stora problem
            med besparingar, omorganisation och många och genomgripande regeländringar.
            Det har inneburit problem både för de försäkrade och för personalen.
            Regeringen har uppenbart brustit i sitt ansvar. Vi måste se till
            att Försäkringskassan fungerar så att människor får sina pengar
            i tid och personalen ges förutsättningar att klara sitt jobb.
          </p>
          <p xml:id="i-8sPwBxv1ZoWeD7tdCD2xio">
            De beslut Försäkringskassan fattar ska vara rättssäkra. Förtroendet
            för den myndighet som administrerar sjukförsäkringen är avgörande
            för förtroendet för försäkringen. Personalen på Försäkringskassan
            är experter på sjukförsäkringen men behöver stöd i den medicinska
            bedömningen av försäkringsläkarna. De är i sin tur är specialister
            i försäkringsmedicin. Deras uppgift är att bedöma människors arbetsförmåga
            i förhållande till sjukdomen, inte om människor är sjuka eller
            ej. Samarbetet mellan behandlande läkare, handläggande tjänsteman,
            den försäkrade och försäkringsläkaren måste fungera för att inte
            misstroende ska uppstå.
          </p>
          <p xml:id="i-42qs69kBJiXyXWrjDRFirv">
            Den nuvarande regeringen har avskaffat den lokala förtroendemannaorganisationen
            i Försäkringskassan. Försäkringskassan har kontakt med många människor
            varje dag, via nätet, per telefon eller vid personliga möten.
            Det är viktigt att allmänheten har insyn och inflytande även på
            lokal nivå, och partistyrelsen vill återinföra någon form av insyn
            för medborgarna.
          </p>
          <head xml:id="i-K9dnQWYpRCFjJtiitcxoNk" type="h1">
            Egenföretagare
          </head>
          <p xml:id="i-NStE5AAvWWhfdkVN9xn7gp">
            Vi har länge drivit frågan om en väl fungerande trygghet för
            företagare. Bland annat vill vi underlätta övergången från anställning
            till företagande genom att nyblivna entreprenörer ska få ta med
            sig mer trygghet från den föregående anställningen. Vi välkomnar
            det trygghetspaket som regeringen har lagt fram, även om vi kan
            ha synpunkter på delar av förslaget.
          </p>
          <head xml:id="i-NbSkjCG2taGYShRy1tbxWX" type="h1">
            Socialförsäkringsutredning
          </head>
          <p xml:id="i-HGQQsiWchvF6WGZ2rv2nXp">
            Vi socialdemokrater ser behovet av och vill så snart vi får möjlighet
            tillsätta en parlamentarisk socialförsäkringsutredning med uppgiften
            att utforma framtidens socialförsäkringar som omfattar alla och
            är byggda på principerna om arbetslinjen, människan i centrum,
            solidarisk finansiering, ersättning för inkomstbortfall och riskutjämning.
          </p>
          <p xml:id="i-9mVDp4BYDdURJyMWibUDF3">
            Det har länge funnits ett behov av att se över socialförsäkringarna.
            Därför tillsatte den dåvarande socialdemokratiska regeringen en
            förstudie med uppgift att arbeta fram underlag inför en kommande
            parlamentarisk utredning. Vi beklagar att den moderatledda regeringen
            har genomfört avgörande förändringar i sjukförsäkringen utan att
            först utreda konsekvenserna. Resultatet känner de 54 000 personer
            som utförsäkras till en osäker framtid nästa år in på bara skinnet.
            Det kommer att vara ett mödosamt och långsiktigt arbete att åter
            bygga upp en försäkring värdig ett välfärdssamhälle. Det gör behovet
            än större av en genomgripande utredning.
          </p>
          <head xml:id="i-4hGrfXNjPRbUeMZJy5h2Fc" type="h1">
            Grundläggande principer för framtidens socialförsäkringar
          </head>
          <p xml:id="i-AZBsvFFhW6fRmfzg3qQav7">
            Vi socialdemokrater vill att sjukförsäkringen ska ge ett gott
            ekonomiskt skydd vid sjukdom och nedsatt arbetsförmåga. Sjukförsäkringen
            ska vara en standardförsäkring grundad på inkomstbortfallsprincipen
            och som innebär att man inte behöver gå från hus och hem när man
            mist arbetsförmågan genom sjukdom eller skada. Genom solidarisk
            finansiering och bred riskutjämning bidrar sjukförsäkringen till
            ett gott ekonomiskt skydd för alla. Men försäkringen ska lika
            mycket betyda en brygga till återgång i arbetslivet. Arbetslinjen
            är en avgörande och viktig del i sjukförsäkringen inte bara för
            att försäkringen ska vara ekonomiskt hållbar utan också för att
            försäkringen ska värna allas rätt till arbete och därmed också
            rätten att få återkomma i arbete efter en tids sjukdom. Vår utgångspunkt
            är att alla människors förmåga till arbete ska tas till vara.
            Arbetsförmågan och viljan att delta i arbetslivet hos sjuka och
            funktionshindrade med nedsatt arbetsförmåga måste tillvaratas
            mycket bättre än nu.
          </p>
        </div>
        <div xml:id="i-G8SApHczENeJM8YP22YR1W" type="motSignatures">
          <list xml:id="i-XCf9nf4UvsxkfQ8RinH5mj">
            <item xml:id="i-NXd58bgawC5sAUpYQnjrsH" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-XUqiLgM9zDhoqbJjhcJGdH" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-Kn1hgYrPV3bgdbDktPCzND" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-2BBot7REDhdvKZUZWCFcbw" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-LNU9SyxdMCmEKh2VjvQiDn" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-28UQ6Y7eznCeHTi6Dc8FrJ" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-MBDxeaBkHtoifjCNzSd5vJ" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-L9QcBMM3cYVeHaARBgejDc" who="i-B4xztskudaZRx8gWqEyNmX">
              Björn Lind (s)
            </item>
          </list>
        </div>
      </div>
    </body>
  </text>
</TEI>
