<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__262/mot_1968__fk__262-001.pdf"/>
      <fw xml:id="i-EMpPB82giJjCQvieFz3YfD">
        Motioner i Första kammaren, nr 262 år 1968 13
      </fw>
      <div type="motHeader" xml:id="i-Uat22TEism2tGjmNawbFbB">
        <div type="motTitle" xml:id="i-VtZQ91Ao1dJ5AVMHrL5QfH"/>
        <div type="motSubmissionInfo" xml:id="i-4mCM2NL1EMxiargDYDQTWn"/>
      </div>
      <div type="motBody" xml:id="i-4m2YkvnrS8cGQsNYYk4jgt">
        <div xml:id="i-34SMiiMhnQpPDTmrWmrYh1">
          <p xml:id="i-26ARiXvaHFF2rnxZGqKxDb">
            Nr 262
          </p>
          <p xml:id="i-RadUkCVs8cJyrosoRLeCxf">
            Av fröken Stenberg m. fl., om sänkning av den statliga inkomstskatten
            för ensamstående.
          </p>
          <p xml:id="i-7q8Mn4iDG93utf1WjGiwsv">
            (Lika lydande med motion nr 332 i Andra kammaren)
          </p>
          <p xml:id="i-CfqwRQSUy5xfQG6FnA2vgw">
            Den fortgående inflationen innebär en ständig skärpning av den
            progressiva be- skattningen av reallönerna. Det skärpta skattetrycket
            drabbar hårdast den skatte- betalarkategori som benämnes de ensamstående.
            Skattesystemets uppbyggnad har lett till att en skatteövervältring
            på denna kategori automatiskt kommit till stånd. Vid 1965 års
            riksdag genomfördes på grund av Kungl. Maj:ts proposition nr 14
            en begränsad skattereform, innefattande viss omläggning av den
            direkta och indi- rekta beskattningen för fysiska personer. Ifrågavarande
            reform baseras i sina huvud- drag på vissa inom allmänna skatteberedningen
            gjorda avvägningar rörande skatte- tryckets fördelning mellan
            olika kategorier skattskyldiga. I en väsentlig punkt, näm- ligen
            i fråga om avvägningen av skattetrycket mellan gifta och ensamstående,
            ut- gick departementschefen liksom skatteberedningen från den
            åsikten att ensamstående representerar en större skattförmåga
            än de gifta, något som också i olika hänseenden kommit till uttryck
            i skattesystemets utformning. Tyngdpunkten i reformen låg i enlighet
            härmed i lättnader för barnfamiljerna. Reformen innebar ett konsekvent
            fullföljande av en på senare år utvecklad tendens på skatteområdet,
            vilken över huvud taget gått ut på en överflyttning av skattebördan
            på de ensamstående. Enligt gällande bestämmelser sker en differentiering
            av skatteuttaget mellan gifta och ensamstående såväl vid den statliga
            som vid den kommunala inkomstbeskatt- ningen genom att gift skattskyldig
            medges dubbelt så stort grundavdrag som ensam- stående, varjämte
            gift skattskyldig har högre schablonavdrag från inkomst av kapital
            och större avdrag för försäkringspremier än som kan medges en
            ensamstående. Vid beräkning av den statliga inkomstskatten tillämpas
            för gift skattskyldig en delvis på tudelningsprincipen uppbyggd
            skatteskala och för ensamstående en annan skatte- skala med brantare
            progression. Progressiviteten innebär därigenom redan relativt
            i låga inkomstskikt att de ensamstående drabbas av en exceptionell
            skattebelastning. Denna skärpes årligen till följd av löneutvecklingen
            till de ensamståendes nackdel. Klyftan tenderar bli allt större.
            Medan för gift skattskyldig progressiviteten börjar först vid
            12 000 kronors beskattningsbar inkomst, börjar för ensamstående
            progres- siviteten redan vid 6 000 kronors beskattningsbar inkomst
            och stiger dessutom snab- bare. Differentieringen av skattetrycket
            mellan å ena sidan gifta och å andra sidan ensamstående, vilken
            bibehållits i det skattesystem som föreslås i propositionen, har
          </p>
          <pb facs="riksdagen-motions-pdf/data/1968/mot_1968__fk__262/mot_1968__fk__262-002.pdf"/>
          <fw xml:id="i-QoBioKQrcstWVNyU13AtTA">
            14 Motioner i Första kammaren, nr 262 år 1968
          </fw>
          <p xml:id="i-RcmCEToVimGKpqgXBDVKpZ">
            icke gjorts till föremål för närmare analys. Själva grundvalen
            för resonemanget, nämligen den ensamståendes större skatteförmåga,
            kan emellertid med fog sättas i fråga. Den är ingalunda självklar.
            I vilket fall som helst kan en mera nyanserad bedömning vara på
            sin plats. Förutom att de ensamstående i olika hänseenden ej sällan
            kan ha relativt sett väl så höga levnadskostnader som de gifta,
            diskrimineras de av statsmakterna i vissa hänseenden. De ensamstående
            får ofta vänta längst i bostadsköerna, de blir hänvisade att ta
            de dyrare bostäderna, de får i praktiken mind- re sociala förmåner
            och de får den största skatteräkningen när det är fråga om att
            betala andras förmåner. Det är sålunda de ensamstående som får
            bära huvudbördan när det gäller kostnaderna för förmånerna för
            barnfamiljerna, icke blott barnbidra- gen utan även de bostadssociala
            förmånerna och studiebidragen. De får också lämna ett väsentligt
            bidrag till den inkomstomfördelning som genom skatterna äger rum.
            Tillhopa rör det sig årligen om miljardbelopp. Därtill kommer
            emellertid att samtliga ensamstående skärs över en kam utan hän-
            synstagande till sådana faktorer som försörjningsskyldighet mot
            närstående samboen- de — barn över sexton år eller andra — eller
            andra kostnadselement, vilka kan vara ägnade att minska skatteförmågan.
            Många ensamstående har dessutom själva tidi- gare fått under uppoffringar
            svara för sina barns fostran utan några som helst bidrag från
            det allmännas sida. Det tages i normalfallen inga hänsyn till
            att änkor, änk- lingar och frånskilda eller andra äldre ensamstående
            på grund av större behov av rekreation, hemvård och sjukvård kan
            ha det annorlunda och sämre ekonomiskt ställt än ensamstående
            ungdomar i förvärvsarbete med motsvarande inkomster. En särskilt
            besvärlig situation uppstår vid övergång i fråga om skattestatus
            från gift till ensamstående vid andra makens frånfälle eller skilsmässa.
            Vederbörande är då i viss mån bunden av sin tidigare utgiftsram,
            t. ex. beträffande bostadshyran, telefon och tidningar; inkomsterna
            minskar, men skatterna utgår efter en hårdare skala, så att större
            andel av inkomsten måste avstås till det allmänna. Den heterogena
            grupp i samhället som beröres omfattar ej mindre än drygt 17/2
            miljon människor. I den offentliga debatt som ägt rum om familjebeskattningen
            har stor uppmärk- samhet ägnats åt frågan om de giftas sambeskattning
            respektive särbeskattning. De ensamståendes skatteproblem har
            däremot icke varit föremål för nämnvärt intresse i detta sammanhang,
            och de ensamstående synes också ha kommit något i skymundan i
            den utredning rörande familjebeskattningen som pågår. Då denna
            kategori bör komma i åtnjutande av rimlig skatterättvisa, synes
            det vara befogat att jämväl de ensamståendes skatteförhållanden
            omfattas av utredningen. Därvid synes bl. a. frå- gan om hänsynstagande
            till sådana förhållanden som menligt kan inverka på skatte- förmågan
            utan att berättiga till avdrag för nedsatt skatteförmåga böra
            övervägas. I avvaktan på vad som kan framkomma vid angivna utredning
            torde starka skäl föreligga för att riksdagen i samband med behandlingen
            av förevarande proposi- tion övervägar de lättnader som omedelbart
            som ett provisorium kan beredas de ensamstående för att minska
            den diskriminering som uppstår genom skattesystemets konstruktion.
            Sådana lättnader kan åstadkommas antingen genom justering av
          </p>
          <pb facs="riksdagen-motions-pdf/data/1968/mot_1968__fk__262/mot_1968__fk__262-003.pdf"/>
          <fw xml:id="i-GcobRkNQj9vGuR23aE3pTm">
            Motioner i Första kammaren, nr 262 år 1968 15
          </fw>
          <p xml:id="i-QS8kDvDwPhHddkjWbZwCnA">
            skatteskalorna för ensamstående eller genom en ändring i relationen
            mellan ortsav- dragen för gifta och ogifta. Det är att märka att
            relationstalen ger visst stöd för en förhöjning av den en- samståendes
            grundavdrag i förhållande till det för gift skattskyldig gällande
            avdra- get. En dylik åtgärd har emellertid vittgående konsekvenser
            för den kommunala utdebiteringen. Någorlunda rättvisa torde skapas
            genom en sänkning av skatteskalan för de ensam- stående. Den lämpligaste
            utvägen torde i så fall vara att som provisorium i inkomst- skikten
            mellan 6 000 och 40 000 kronor en genomgående sänkning av skattesatserna
            för ensamstående genomföres med en procentenhet i förhållande
            till vad som nu gäller. De ensamståendes skatteproblem ropar på
            en snar lösning. Under åberopande av vad sålunda anförts hemställes,
            att riksdagen måtte besluta att i avvaktan på slutförandet av
            den pågående utredningen av frågan om familjebeskattningen ge-
            nerellt sänka skattesatserna för ensamstående med en procentenhet
            vid den statliga inkomstbeskattningen på sätt i motionen i det
            före- gående närmare utvecklats.
          </p>
          <p xml:id="i-XbMjRY7Ck7V5cKYTi9gKHA" type="date">
            Stockholm den 24 januari 1968
          </p>
          <p xml:id="i-MDdkcKhLgLcVyNFd6SVvxo">
            Gunvor Stenberg (h) Mary Hultell (h) Rolf Kaijser (h)
          </p>
        </div>
      </div>
    </body>
  </text>
</TEI>
