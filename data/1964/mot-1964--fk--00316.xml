<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__316/mot_1964__fk__316-001.pdf"/>
      <fw xml:id="i-LC7cpsGtnhA3rC8AnZScjK">
        2 Motioner i Första kammaren, nr 316 år 1964
      </fw>
      <div type="motHeader" xml:id="i-SeZRMMjLJLGFNpYuk5PpSJ">
        <div type="motTitle" xml:id="i-VM45XfeW1McDZixWXDTFRp"/>
        <div type="motSubmissionInfo" xml:id="i-LYskXc7uMzm5Bq4nyYErgj"/>
      </div>
      <div type="motBody" xml:id="i-DYnDzrNPwoGN1sEomJgQdk">
        <div xml:id="i-67NMcodpD9KEWr9kGzngpw">
          <p xml:id="i-5MzVrUouJK21QR26i9RTwt">
            Nr 316
          </p>
          <p xml:id="i-VwaJay9yFswraL2r4M6DmR">
            Av herr Möller, om utredning rörande filmcensuren.
          </p>
          <p xml:id="i-LjVVbKQuKFBPd1JhFK6YBL">
            Under senare tid har en livlig debatt uppstått om filmcensuren.
            Orsaken här- till är främst statens biografbyrås handläggning
            av två filmer. Den ena, Ingmar Bergmans »Tystnaden&gt;, fick oklippt
            passera censuren. Den andra, Vilgot Sjö- mans »491», drabbades
            däremot av totalförbud. Detta senare beslut har av producenten
            Svensk filmindustri överklagats hos Kungl. Maj:t. Debatten kring
            dessa frågor har riktat uppmärksamheten på en rad princi- piella
            och praktiska problem. Dessa kvarstår även sedan Kungl. Maj:t
            avgjort överklagandet av förbudet mot »491». Emellertid är dessa
            frågor av sådan räckvidd att de väl förtjänar att prövas i hela
            sitt sammanhang, dvs. att hela frågan om filmcensurens ställning
            i sam- hället underkastas prövning. Problemen är dels sådana principiella
            som alltid är förknippade med censur, dels sådana praktiska som
            rör åldersgränser o. d. för filmpubliken samt tillkoms- ten av
            film i TV som ligger utanför censuren. Debatten har visat det
            dilemma som uppstår genom förekomsten av filmcensur, en konflikt
            mellan dels sam- hällets önskan att skydda medborgarna mot negativa
            företeelser, dels det i en demokrati naturliga kravet på konstnärlig
            frihet och yttranderätt utan statlig förhandscensur. Sambhället
            ställer filmen i särklass jämfört med andra massmedia och andra
            produkter av konstnärlig alstring. För samtliga media gäller att
            de kan bli före- mål för rättsligt ingripande om de strider mot
            allmän lag. Men för filmen — och endast för den — tillkommer en
            särskild förhandsgranskning genom statligt organ. Detta har motiverats
            med att filmen utövar en särskild suggestion som inga andra massmedia
            besitter. Huruvida denna faktor och dessa motiv är lika tungt
            vägande, eller tillräckligt vägande, nu som i filmens barndom
            — filmcensuren infördes före första världskriget — är en av de
            frågor som borde underkastas närmare analys. Den principiella
            utgångspunkten i ett demokratiskt samhälle bör rimligen vara att
            söka undvika censur, i synnerhet för vuxna människor. Redan härav
            borde statsmakterna från tid till annan pröva om inte filmcensuren
            kunde av- vecklas för vuxen publik och samhällskontrollen över
            filmen ges former som mer sammanfaller med vad som gäller för
            andra massmedia.
          </p>
          <pb facs="riksdagen-motions-pdf/data/1964/mot_1964__fk__316/mot_1964__fk__316-002.pdf"/>
          <fw xml:id="i-8F5a9dzEHmTwK2Q3RsycLb">
            Motioner i Första kammaren, nr 316 år 1964 3
          </fw>
          <p xml:id="i-9eLozzUHP7QuPEGVD1tPcz">
            Filmcensurens omfattning framgår av biografbyråns uppgift att
            under ett år (1962) granskades 386 långfilmer. Av dessa totalförbjöds
            24 filmer, medan klipp- ningar företogs i 55. Den långsiktiga
            tendensen har varit att censuren blivit mer generös i bedöm- ningen.
            Filmer visas i dag som för femton—tjugo år sedan sannolikt hade
            blivit mer eller mindre hårt klippta. Denna utveckling får ses
            som en reflex av den allt friare debatt som i vårt land förs om
            praktiskt taget alla mänskliga och samhälleliga problem, vilka
            ut- sätts för analys och debatt av alltmer hänsynslöst inträngande
            och realistisk karaktär. En sådan utveckling av debatten — vari
            filmen har sin givna plats — kan vålla vissa olägenheter och från
            tid till annan stöta utbredda moraliska och etiska meningar. Men
            på det hela är denna mer inträngande och realistiska all- mändebatt
            av värde för människans utveckling och för samhället. I gällande
            rätt beträffande filmcensur heter det att statens biografbyrå
            ej må godkänna film eller del av film, vars förevisande på grund
            av det sätt varpå händelserna skildras och det sammanhang vari
            de förekommer kan verka för- råande eller skadligt upphetsande
            eller förleda till brott. Ingripande kan vidare ske om films förevisande
            kan anses olämpligt med hänsyn till rikets förhållande till främmande
            makt eller vålla men för försvaret eller skada rikets säkerhet.
            I förarbetena till lagstiftningen har statsmakterna eftertryckligt
            betonat att censuren bör vara huvudsakligen mentalhygieniskt inriktad
            och att ingripanden efter rent moraliska eller estetiska linjer
            inte borde förekomma. Detta betonades starkt av 1949 års filmkommitté,
            som utrett frågan om filmcensuren, och under- ströks i Kungl.
            Maj:ts proposition (nr 116) år 1954 liksom av utskott och riksdag.
            I likhet med filmkommittén fann departementschefen att varje form
            av smak- censur måste avböjas. Han förklarade sig också ense med
            kommittén om vikten av att filmer inte blott måste bedömas efter
            sina rent formella element utan också med behörigt hänsynstagande
            till filmens sammanhang, syftning och hel- hetsverkan. På liknande
            sätt har nuvarande departementschef uttalat sig i den aktuella
            debatten om censuren och bl.a. betonat att smakcensur inte får
            utövas av biografbyrån. Tonvikten i filmcensuren skall alltså
            ligga på det rent mentalhygieniska om- rådet och enligt lagens
            förarbeten främst utgöra skydd mot sadistiska och skad- ligt ångestpressande
            inslag i filmerna. Statliga ingrepp efter moraliska eller ren-
            odlat estetiska principer bör enligt lagens anda och bokstav inte
            förekomma. Som ett skäl härför anförde 1949 års filmkommitté de
            övermäktiga svårighe- terna att komma fram till allmängiltiga
            värderingar på något av dessa områden. Kommittén yttrade: Även
            när det gäller mentalhygieniska frågor är det svårt att göra kategoriska
            uttalanden av skadeverkningar av film annat än när det gäller
            barn och psyko- labila personer. När det gäller vuxna, »normala»
            människor, är det också svårt att väga mot varandra vådorna av
            en psykisk upphetsning och värdet av en konstnärlig upplevelse.
          </p>
          <pb facs="riksdagen-motions-pdf/data/1964/mot_1964__fk__316/mot_1964__fk__316-003.pdf"/>
          <fw xml:id="i-5dxbVD1Wdpj4RhZr2wmWSq">
            4 Motioner i Första kammaren, nr 316 år 1964
          </fw>
          <p xml:id="i-GhuEzuKQVuvooobByapMZg">
            Svårigheten att göra en entydig mentalhygienisk bedömning av
            en films in- verkan är inte mindre i dag än tidigare. Debatten
            mellan expertisen, mental- hygienisk och psykiatrisk, visar att
            meningarna är delade och att inga generella slutsatser är möjliga
            om en films inverkan. Även för en lekman förefaller det klart
            att en eventuell påverkan måste variera från individ till individ.
            Lagstiftningen om filmcensuren uppställer vissa kriterier och
            nämner begrepp som »förråande» och »skadligt upphetsande». Det
            kan ifrågasättas om den men- talhygieniska expertisen har säker
            måttstock för att göra sådana bedömningar, exempelvis att fastställa
            distinktionen mellan »upphetsande» och »skadligt upp- hetsande»&gt;
            eller säga i vad mån en film verkar »förråande»&gt;. Risken är snarare
            att andra bedömningsgrunder — moraliska och etiska — mänger sig
            in vid censuren, sådana som enligt lagstiftningen inte bör influera
            men som ändå mer eller mindre omedvetet gör det. Forskningen ger
            inga säkra resultat om filmens och andra massmedias inver- kan
            på människan. Veterligen finns inga sådana forskningsresultat
            och mätnings- metoder säkrade i något land. Det förefaller därför
            vara tveksamt att basera en statlig censur på så pass osäkra grunder
            och att i sådan grad ställa filmen i särklass bland massmedia.
            Risken för godtycke och influens av andra bedömningsgrunder är
            närliggande. Det har även antytts att en så irrationell faktor
            som olika sammansättning av censorsgruppen vid skilda tillfällen
            skulle kunna leda till olika behandling av en film, vilket i så
            fall skulle tillföra censuren ännu ett inslag av godtycke. Filmgranskningsrådet
            har i skrivelse till Kungl. Maj:t förordat intensivare forskning
            -om hur en del åldersgrupper mentalhygieniskt påverkas av film.
            Ini- tiativet kan tillstyrkas av envar. Mer vetenskaplig forskning
            behövs onekligen på området. Men det kan dröja mycket länge innan
            en sådan forskningsinsats kan ge resul- tat, och man kan starkt
            betvivla att det även i bästa fall går att med någorlunda säkerhet
            bedöma filmens och andra massmedias inverkan på den enskilda män-
            niskan. Om i detta läge andra och starkare skäl talar för en prövning
            av filmcensurens ställning, bör behovet av forskning och hoppet
            om framtida resultat härav inte hindra statsmakterna att handla.
            För min del anser jag att sådana skäl föreligger. Tidpunkten torde
            vara lämplig att låta en offentlig utredning pröva den svenska
            filmcensurens ställning. Därvid borde i första hand prövas om
            filmcensuren för vuxna människor numera kan anses behövlig. Frågeställningen
            är den centrala och den som vållar konflikter och skapar dilemma.
            Problemet med importen av utländsk film — som i regel vållar de
            flesta ingreppen av censuren på grund av våldsinslag — måste i
            detta sammanhang särskilt beaktas. Några egentliga anmärkningar
            mot censur av film för barn och minderåriga har inte anförts i
            debatten. Däremot har lämpligheten i nuvarande åldersgräns 15
            år ifrågasatts på flera håll. Det har hävdats att en förskjutning
            uppåt av
          </p>
          <pb facs="riksdagen-motions-pdf/data/1964/mot_1964__fk__316/mot_1964__fk__316-004.pdf"/>
          <fw xml:id="i-5yKCPD8qQCa5mJdcq5AaQY">
            Motioner i Första kammaren, nr 316 år 1964 5
          </fw>
          <p xml:id="i-9eMkaZjWzXrpNJLhz3ovvf">
            denna gräns exempelvis till 17—18 år skulle underlätta en hyfsning
            av hela problemet. Även om vuxencensuren slopades, måste rimligen
            ett statligt organ av bio- grafbyråns karaktär finnas kvar, bl.
            a. för klassning av film efter olika ålders- gränser OSV. I utredningen
            borde vidare uppmärksammas en ny och väsentlig faktor, näm- ligen
            televisionens tillkomst och dess inverkan på frågan om filmcensurens
            ställ- ning. För närvarande gäller olika normer för visning av
            film på allmän biograf och i TV. Den förra är underkastad censur,
            vilket däremot film som visas i TV slipper. En film som först
            efter censurens ingrepp och klippning får visas på bio- graf kan
            visas i oklippt skick i TV med dess miljonpublik. Detta förefaller
            vara en betydande inkonsekvens och en faktor som delvis kan göra
            filmcensuren illusorisk. Den juridiska tolkningen att filmvisning
            på biograf är »offentlig&gt; men en TV-sändning av film är »privat»
            är inte övertygande. I själva verket visar inkonsekvensen att
            lagstiftningen på detta område inte är anpassad till våra dagars
            förhållanden och massmedia. Denna faktor stöder kravet på utredning.
            Ett slopande eller en väsentlig omläggning av filmcensuren för
            vuxna skulle uppenbart behöva förknippas med prövning av de rättsliga
            reglerna på detta om- råde, lämpligen så att ett system för snabbt
            och smidigt rättsligt ingripande vid behov kunde ske samt att
            ett ansvarighetssystem skapades. Det borde prövas om inte de regler
            som gäller för pressen i tillämpliga delar kunde ligga till grund
            härför. Jag tänker då främst på behovet av en juridiskt ansvarig
            hos varje film- producent eller filmimportör, liksom på möjligheten
            att ha särskilt filmgransk- ningsombud med motsvarande uppgifter
            och efterhandsgranskande befogenheter som tryckfrihetsombud. Med
            hänvisning till det ovan sagda hemställer jag, att riksdagen i
            skrivelse till Kungl. Maj:t måtte hemställa om en utredning av
            den statliga filmcensurens ställning.
          </p>
          <p xml:id="i-Gozqi9uWEhojN6yDG4fpoh" type="date">
            Stockholm den 24 januari 1964 Yngve Möller
          </p>
        </div>
      </div>
    </body>
  </text>
</TEI>
