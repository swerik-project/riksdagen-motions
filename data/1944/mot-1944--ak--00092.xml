<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--ak--00092">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__92/mot_1944__ak__92-001.pdf"/>
      <fw xml:id="i-MT7pzewryhzcREkjsSf1Ua">
        Motioner i Andra kammaren, nr 92. 1
      </fw>
      <div xml:id="i-NrPbwuyVqv52b5imTjqs22" type="motHeader">
        <div xml:id="i-2joMRvmZaMJCNNM8CtMU3Q" type="motTitle"/>
        <div xml:id="i-99UWrprLW5Vv4E8QyDpHi4" type="motSubmissionInfo"/>
      </div>
      <div xml:id="i-FLLnSmCg7vxbv1TYWAkfB9" type="motBody">
        <div xml:id="i-DKnrP3rH1qU6DsarZgWWZy">
          <p xml:id="i-WgMrv8L1mVzLMrCmHwHY8A">
            Nr 92.
          </p>
          <p xml:id="i-wEH2ebNwnAQ9kGDx3kNUk">
            Av herr Lundberg i Hälsingborg m. fl., angående utredning rörande
            omarbetning och utvidgning av gällande lagstift- ning om rätt
            att vid taxering till kommunal inkomstskatt samt statlig inkomst-
            och förmögenhetsskatt åtnjuta avdrag för avsättning till investeringsfond.
          </p>
          <p xml:id="i-NgjpJyvoNhRsuJPwZaPx2g">
            I allt högre grad träda för närvarande efterkrigsproblemen i
            förgrunden. Fullständig enighet torde råda därom, att för motverkande
            i största möjliga utsträckning av en befarad depression under
            efterkrigstiden ökad investe- ringsverksamhet inom näringslivet
            är nödvändig. Fonderingar för sådana framtida investeringar böra
            därför på allt sätt underlättas och företagen verksamt stimuleras
            att vidtaga åtgärder i detta syfte. Med nuvarande skatte- tryck
            kunna emellertid nämnvärda fonderingar av beskattade vinstmedel
            icke påräknas. För aktiebolagens del innebär den nuvarande beskattningen,
            att företagen för åstadkommande av en fondering å 1 000 kronor
            måste taga i anspråk omkring 1700 kronor av vinsten. Beskattningens
            återhållande verkningar å företagens villighet och förmåga att
            reservera vinstmedel för framtida investeringar har konstaterats
            långt tidigare, medan ännu skattebelastningen var väsentligt lindrigare
            än för när- varande, och har föranlett tillkomsten av förordningen
            den 17 juni 1938 angående rätt för svenskt aktiebolag och svensk
            ekonomisk förening att vid taxering till kommunal inkomstskatt
            samt statlig inkomst- och förmögen- hetsskatt åtnjuta avdrag för
            avsättning till konjunkturinvesteringsfond, vil- ken sedermera
            ersatts av förordningen den 12 juni 1942 om rätt att vid taxering
            till kommunal inkomstskatt samt statlig inkomst- och förmögen-
            hetsskatt åtnjuta avdrag för avsättning till investeringsfond.
            I den till grund för förstnämnda förordning liggande propositionen
            nr 319 till 1938 års riksdag återgives en av Sveriges industriförbund
            till statsrådet och chefen för finansdepartementet överlämnad
            promemoria i ärendet. För- bundet föreslog däri åtgärder i syfte
            att för företagen möjliggöra avsätt- ningar under goda tider av
            intjänad vinst till en särskild fond, förslagsvis benämnd konjunkturutjämningsfond.
            För en dylik fond borde i huvudsak gälla, att avsättningarna till
            fonden gjordes skattefria, att de belopp, varmed fonden sedermera
            minskades, alltid utgjorde skattepliktig intäkt, samt att
          </p>
          <p xml:id="i-WQQXr9awzUUScuLAeb8AHE">
            Bihang till riksdagens protokoll 1944. 4 saml. Nr 92—94.
          </p>
          <pb facs="riksdagen-motions-pdf/data/1944/mot_1944__ak__92/mot_1944__ak__92-002.pdf"/>
          <p xml:id="i-W96B5whc4qkgqSZnxDoxp4">
            Nn
          </p>
          <fw xml:id="i-29FLQ8wQz36tNwczVgy53M">
            Motioner i Andra kammaren, nr 92.
          </fw>
          <p xml:id="i-3nVNmVRLKesYXLxzrnDfEs">
            avskrivningar å under året anskaffade byggnader och varulager
            även i vad de överstege vad som enligt gällande skattelagar medgåves
            — intill det belopp, varmed fonden under samma år minskats, skulle
            vara i beskatt- ningshänseende avdragsgilla. Redan i denna promemoria
            framhöll förbun- det angelägenheten av att de begränsningar beträffande
            uppläggande och användningen av dylika fonder, som i olika avseenden
            kunde fastställas, icke erhölle en sådan räckvidd, att syftet
            med lagstiftningen äventyrades. I en i samma proposition åberopad
            departementspromemoria anfördes emellertid, att vägande skäl syntes
            föreligga mot att då genomföra en lag- stiftning efter de enkla
            linjer, som ifrågasatts av industriförbundet. Däremot skulle,
            enligt vad i samma promemoria framhölls, måhända försöksvis kunna
            för viss tid införas en modifierad form av den ifrågasatta lagstiftningen.
            Genom en sådan modifikation skulle visserligen några av de fördelar,
            som med lagstiftningen enligt industriförbundets mening skulle
            ernås, bliva mindre framträdande och benägenheten att upplägga
            fonder av ifrågava- rande slag antagligen mindre. Å andra sidan
            skulle större garanti kunna vinnas för att de fonder som avsatts
            komme det avsedda ändamålet till godo, och vissa betänkligheter
            av skatteteknisk natur skulle bortfalla. De ändringar i industriförbundets
            förslag, som föreslogos i departements- promemorian och sedermera
            lagfästes samt alltjämt i huvudsak äro gällande, avsågo i främsta
            rummet att Kungl. Maj:t skulle fastställa viss tidsperiod, då
            fond varom fråga är skulle få användas i enlighet med sitt ändamål,
            att påföljd i form av efterbeskattning och viss räntebetalningsskyldighet
            skulle inträda i fall dylik användning ej ägde rum samt att företag
            ej skulle få taga sådan fond i anspråk för utjämning av förlust,
            som uppkomme i före- tagets rörelse. Industriförbundet framhöll
            i sitt över departementspromemorian avgivna yttrande, att de möjligheter
            att befrämja en konjunkturutjämning, som obe- stridligen varit
            förknippade med en lagstiftning i huvudsaklig överensstäm- melse
            med förbundets förslag, genom de sålunda vidtagna ändringarna
            och tilläggen endast i mycket reducerad omfattning torde kunna
            realiseras med en lagstiftning på grundval av det föreliggande
            utkastet. De åtgärder från företagens sida, som skulle stimuleras
            genom en dylik lagstiftning, kunde därför icke väntas bliva vidtagna
            i den utsträckning, som ur konjunkturut- jämningssynpunkt vore
            önskvärt. Jämväl kammarrätten hävdade i sitt över departementspromemorian
            av- givna yttrande, att det starkt kunde ifrågasättas, huruvida
            det syfte, industri- förbundet med sin framställning velat vinna,
            ernåddes med de bestämmelser det vid samma promemoria fogade författningsutkastet
            innehölle. Utkastet innefattade på så gott som alla punkter en
            försämring av den rätt, industri- förbundet avsett att förskaffa
            företagen. Den tid, inom vilken de avsatta medlen skulle komma
            till användning, hade av industriförbundet föreslagits
          </p>
          <pb facs="riksdagen-motions-pdf/data/1944/mot_1944__ak__92/mot_1944__ak__92-003.pdf"/>
          <fw xml:id="i-8jaC7p61QWk8UopAUyGj83">
            Motioner i Andra kammaren, nr 92. 3
          </fw>
          <p xml:id="i-FMqPAuyD8PheVJs8ohGQnP">
            till tio år. Under förutsättning, att sagda tid borde omfatta
            en fullständig konjunkturperiod, vilket väl borde vara fallet,
            förefölle det som om en tid av tio år icke vore för högt tilltagen.
            Det i departementspromemorian framlagda förslaget blev emellertid
            i hu- vudsak lagfäst genom 1938 års förordning. 1942 års förordning
            innehåller i nu ifrågavarande hänseenden samma bestämmelser som
            den tidigare för- ordningen, vilken delvis blivit upphävd och
            delvis alltjämt är gällande. Be- träffande ianspråktagande av
            investeringsfonder ha vidare meddelats åtskil- liga författningar.
            De av industriförbundet och kammarrätten uttalade farhågorna,
            att det konjunkturutjämnande syftet på grund av lagstiftningens
            utformning icke skulle vinnas, hava tyvärr besannats. De avsättningar
            till investeringsfon- der som under de gångna åren förekommit
            äro icke av den storleksordning, att de kunna antagas medföra
            nämnvärd konjunkturutjämnande verkan: Väl hava en del företag
            verkställt avsättningar, huvudsakligen till investe- ringsfonder
            för byggnader, vilka torde vara ägnade att å vissa orter hindra
            följderna av en inträffande lågkonjunktur, men på det allmänna
            läget å ar- betsmarknaden kommer den hittills tillämpade lagstiftningen
            om investe- ringsfonder säkerligen icke att märkbart inverka.
            Satta i relation till det stora byggnadsbehov inom industrien,
            särskilt i fråga om arbetarbostäder, som enligt en inom industriens
            utredningsinstitut numera i det närmasté slutförd utredning för
            närvarande föreligger, äro de till investeringsfonder för byggnader
            avsatta beloppen försvinnande små. Anledningen till detta otillfredsställande
            resultat torde i allmänhet icke vara att söka i obenägenhet eller
            oförmåga hos företagen att reservera medel för ifrågavarande ändamål
            utan fast hellre i den även i formellt hänseende otillfredsställande
            utformning, lagstiftningen om investeringsfonder erhållit.
          </p>
          <p xml:id="i-3YpfFEupbMogRkNLgzFeqW">
            De ifrågavarande författningarna äro synnerligen svåra att överblicka,
            och de bestämmelser som gälla för de olika avsättningarna framstå
            såsom i hög grad irrationella. Svårigheten för företagen att överblicka
            verkningarna av avsättningar till investeringsfonder har icke
            kunnat undanröjas genom de redogörelser för innehållet i förevarande
            lagstiftning, som vissa näringsor- ganisationer tillställt sina
            medlemmar. Ovissheten huruvida en fond enligt Kungl. Maj:ts medgivande
            kommer att få tagas i anspråk och rörande de tidpunkter, då detta
            kan komma att inträffa, risken för efterbeskattning av de avsatta
            medlen i förening med skyldighet att erlägga ränta å påförda ut-
            skylder samt krigskonjunkturskatteförordningarnas bestämmelser,
            att avsätt- ningar till dylika fonder skola tilläggas vid taxering
            till krigskonjunktur- skatt, hava i hög grad verkat återhållande
            å företagens benägenhet att an- vända gällande lagstiftning om
            investeringsfonder. Den omständigheten, att ifrågavarande författningar
            angivits gälla allenast under en treårsperiod, har
          </p>
          <pb facs="riksdagen-motions-pdf/data/1944/mot_1944__ak__92/mot_1944__ak__92-004.pdf"/>
          <fw xml:id="i-BYi46J8RRKacmp22wBcPwn">
            4 Motioner i Andra kammaren, nr 92.
          </fw>
          <p xml:id="i-FVfJurMeoxPFSCjkMtB6TH">
            försvårat en planmässig fondering, särskilt då fråga är om uppförande
            av nybyggnader. Vad som i första hand erfordras är en samarbetning
            av de stadganden, som äro gällande beträffande dessa fonder, eller
            i allt fall av reglerna rö- rande deras ianspråktagande i en författning.
            Vi hänvisa i detta avseende till en av industriförbundet den 10
            december 1942 gjord underdånig fram- ställning, intagen i Industriförbundets
            Meddelanden nr 1 för år 1943. Vidare böra ovanberörda återhållande
            moment i lagstiftningen avlägsnas och sådana ändringar i huvudsaklig
            överensstämmelse med industriförbun- dets ursprungliga förslag
            däri införas, att företagen verksamt stimuleras att använda sig
            av lagstiftningen. Företagen böra således själva få bestämma tidpunkten
            för fondernas ianspråktagande. Om likväl de nu gällande be- stämmelserna
            i detta hänseende skulle bibehållas, bör under alla förhållan-
            den den tidsperiod, varunder beslut om fondens ianspråktagande
            må av Kungl. Maj:t meddelas, förlängas samt tillika föreskrivas,
            att om tillstånd till fondens användning icke inom den föreskrivna
            tidsperioden lämnats, företaget likväl skall vara berättigat att
            inom viss därefter följande tids- period, icke understigande två
            år, ändock använda fonden för avsett ända- mål. I särskilt hög
            grad skulle det säkerligen verka stimulerande å före- tagens villighet
            att verkställa dylika fonderingar, om önskemålet att få ut- nyttja
            avsatta medel till täckande av å rörelsen uppkommande förlust,
            så att företagen bereddes möjlighet att undgå nuvarande orättmätiga
            beskatt- ning för vinster, som konsumeras av förluster, tillika
            bleve tillgodosett. Slutligen skulle ifrågavarande lagstiftning
            kunna bliva av betydligt större värde såsom konjunkturstabiliserande
            faktor genom en utvidgning därav till nya områden. Lösningen av
            den i befolkningspolitiskt och familjesocialt hänseende så betydelsefulla
            bostadsfrågan skulle verksamt främjas, om avsättningar för framtida
            bostadsbyggande finge ske i den stora omfattning, det latenta
            ny- byggnadsbehovet kräver. Vi åberopa i detta hänseende en av
            industriför- bundet den 15 december 1943 gjord underdånig framställning,
            publicerad i Industriförbundets Meddelanden nr 7 för år 1943.
            Såsom i en av kungl. skogsstyrelsen den 31 juli 1943 till finansdeparte-
            mentet ingiven PM närmare utvecklats bör möjlighet jämväl beredas
            de inom skogsindustrien verksamma företagen att upplägga investeringsfonder
            för framtida skogsvårdsarbeten, vilka på grund av nu rådande förhållanden
            i mycket stor utsträckning måst eftersättas. Jämväl industriförbundet
            har framfört detta önskemål i ett den 16 augusti 1943 till kungl.
            kommerskolle- gium avgivet, av kollegium till finansdepartementet
            överlämnat yttrande över en av Sveriges lantbruksförbund gjord
            framställning om utfärdande av vissa tilläggsbestämmelser till
            1938 års förordning om investeringsfonder, vilket yttrande återgives
            i Industriförbundets Meddelanden nr 5 för år 1943.
          </p>
          <pb facs="riksdagen-motions-pdf/data/1944/mot_1944__ak__92/mot_1944__ak__92-005.pdf"/>
          <fw xml:id="i-HKoqWg94pSchGwFH7vyo66">
            Motioner i Andra kammaren, nr 92. d
          </fw>
          <p xml:id="i-3xB9K6BbhQQMsXrw84x6xy">
            Rätt till skattefria avsättningar för framtida investeringar
            bör även be- redas jordbrukarna. Vi erinra om att statsrådet och
            chefen för finansde- partementet i anledning av bevillningsutskottets
            av riksdagen godkända be- tänkande nr 21 för år 1943 jämlikt bemyndigande
            den 12 november samma år tillkallat särskilda sakkunniga med uppdrag
            att verkställa utredning av frågan om införande av uttryckliga
            bestämmelser om rätt för jordbrukare att taxeras enligt bokföringsmässiga
            grunder jämte vissa andra därmed sam- manhängande frågor. Vid
            en omarbetning av lagstiftningen rörande in- vesteringsfonder
            synas överläggningar böra komma till stånd med dessa sak- kunniga.
            Genom uppläggande av investeringsfonder för jordbrukets del skulle
            rationaliseringssträvandena inom jordbruket främjas, lösningen
            av landsbygdens bostadsfråga underlättas och möjligheterna att
            åstadkomma en förbättrad skogsvård ökas. De gynnsamma verkningarna
            härav för det allmänna och särskilt för folkförsörjningen å landsbygden
            synas svårligen kunna Ööverskattas. En annan för vår folkförsörjning
            livsviktig näringsgren, inom vilken en utvidgad rätt till skattefria
            avsättningar för framtida investeringar erfordras, är rederinäringen.
            Särskilt å tonnage, som är sysselsatt utanför spärren, är underhållet
            för närvarande i hög grad eftersatt, och om den svenska sjö- farten
            efter krigets slut skall kunna fylla de krav som då komma att
            ställas, äro även betydande ersättningsanskaffningar nödvändiga.
            Ökade avsätt- ningar äro därför behövliga för såväl framtida underhållsarbeten
            som er- sättningsanskaffning. För bergshanteringens del skulle
            det vara av betydande värde, om för sä- kerställande av den framtida
            driften skattefria fonderingar finge ske för förvärv av malmfyndigheter,
            avsedda att tagas i anspråk för kommande behov.
          </p>
          <p xml:id="i-BaDTBAzgYgWTKBa4nAyVyz">
            En lagstiftning enligt här ovan angivna grunder skulle enligt
            vår mening bliva ett verksamt konjunkturutjämnande instrument
            och ett effektivt medel för bemästrande av efterkrigstidens problem.
            Det är beklagligt, att en sådan lagstiftning icke är gällande
            redan vid innevarande års taxering. Om så varit fallet, skulle
            säkerligen en betydande arbetstillgång under en befarad bli- vande
            depression redan hava säkerställts. Bostadsfrågan och jordbrukets
            rationalisering, våra under närmaste framtiden måhända mest betydelsefulla
            spörsmål, hade ock förts närmare sin lösning. Åtskilliga av de
            åsyftade ar- betsuppgifterna, särskilt skogsvårdsarbeten, men
            även många med bygg- nadsverksamhet m. m. sammanhängande uppgifter,
            äro synnerligen väl läm- pade att utnyttjas såsom nödhjälpsarbeten.
            Vad som på detta område underlåtits bör nu i den mån så är möjligt
            av- hjälpas. En utredning åsyftande omarbetning och utvidgning
            om lagstift- ningen rörande rätt till skattefria avsättningar
            till investeringsfonder bör
          </p>
          <pb facs="riksdagen-motions-pdf/data/1944/mot_1944__ak__92/mot_1944__ak__92-006.pdf"/>
          <fw xml:id="i-BR3RmeiuAp9kSyEDa4p633">
            6 Motioner i Andra kammaren, nr 92.
          </fw>
          <p xml:id="i-48oDDMiM7LP7FQsG5WZhrm">
            komma till stånd och förslag i ämnet snarast föreläggas riksdagen.
            Det skulle vara i hög grad beklagligt, om statsmakterna alltjämt
            underläte att använda sig av detta verksamma medel för främjande
            av en jämnare ekono- misk utveckling, förbättrad bostadsstandard
            för betydande medborgargrup- per och en stabilare folkförsörjning.
            Under hänvisning till vad sålunda anförts hemställes,
          </p>
          <p xml:id="i-QwCmfwBPkCq1z3b26QAFLq">
            att riksdagen måtte besluta att i skrivelse till Kungl. Maj:t
            anhålla om utredning rörande omarbetning och utvidgning av gällande
            lagstiftning om rätt att vid taxering till kommunal inkomstsskatt
            samt statlig inkomst- och förmögenhetsskatt åtnjuta avdrag för
            avsättning till investeringsfond samt att för riksdagen snarast
            framlägges det förslag, vartill utred- ningen kan föranleda.
          </p>
          <p xml:id="i-GWbRRkdw24dC5dc2dY433A" type="date">
            Stockholm den 17 januari 1944.
          </p>
          <div xml:id="i-FdktQr2Xkm1dmKyMvJRe9G" type="signatureBlock">
            <p xml:id="i-66Wiakcws8RZVAazgtB6gG" who="unknown" type="signature">
              Sven Lundberg Åke Wiberg
            </p>
            <p xml:id="i-NHrkshDwBNASM2iW5id69P" who="unknown" type="signature">
              Erik Olson i Hälsingborg
            </p>
            <p xml:id="i-3egEvK1QVh9vFj2vEAU9wk" who="unknown" type="signature">
              i Göteborg
            </p>
          </div>
        </div>
      </div>
    </body>
  </text>
</TEI>
