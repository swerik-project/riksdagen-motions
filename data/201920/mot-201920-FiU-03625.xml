<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03625">
  <teiHeader>
    <fileDesc>
      <titleStmt>
        <title>med anledning av prop. 2019/20:167 Extra ändringsbudget för 2020 - Stöd till hälso- och sjukvården, utbildningsinsatser och andra åtgärder med anledning av coronaviruset</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3625 av Jakob Forssmed m.fl. (KD)</title>
          <idno type="rdwebb">H7023625</idno>
          <rs type="number">3625</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023625/text</ref>
          <ref type="dokument_url_html">http://data.riksdagen.se/dokument/H7023625</ref>
          <ref type="dokumentstatus_url_xml">http://data.riksdagen.se/dokumentstatus/H7023625</ref>
          <ref type="docx">http://data.riksdagen.se/fil/6B2EA7DE-B00F-48C5-BEB3-30FF4CEC2E05</ref>
          <ref type="pdf">http://data.riksdagen.se/fil/578CB675-C6DE-4AC2-87E2-614B614FD2AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-383js1XCzANU3P2ZUdmuKP" type="basedOn"/>
        <correspContext corresp="i-383js1XCzANU3P2ZUdmuKP">
          <ref>Proposition 2019/20:167</ref>
        </correspContext>
        <correspAction xml:id="i-DRcHXtSwzKRmf9WvGGyRi4" type="signed"/>
        <correspContext corresp="i-DRcHXtSwzKRmf9WvGGyRi4">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-Nxkao2Wx1qMn2x9cnccpye" type="submitted">
          <date when="2020-05-26"/>
          <time when="16:18:37"/>
        </correspAction>
        <correspAction xml:id="i-MeiNU6oteniAYddbTMUhMf" type="reviewed">
          <date when="2020-05-26"/>
          <time when="16:56:16"/>
        </correspAction>
        <correspAction xml:id="i-XTRAaWZXLCRn6LiCevs2uf" type="dismissed">
          <date when="2020-05-27"/>
        </correspAction>
        <correspAction xml:id="i-CeMBivJqwjhe3KZKRpoaL8" type="referred">
          <date when="2020-05-27"/>
        </correspAction>
        <correspAction xml:id="i-Fuf26ffEqAZEa7jGfR7sEF" type="assigned">
          <date when="2020-06-03"/>
          <time when="17:04:29"/>
        </correspAction>
        <correspContext corresp="i-Fuf26ffEqAZEa7jGfR7sEF">
          <ref type="assignedTo">Finansutskottet</ref>
        </correspContext>
        <correspAction xml:id="i-UWKUG7fcn3JTgwuDtqpwBH" type="behandlas_i"/>
        <correspContext corresp="i-UWKUG7fcn3JTgwuDtqpwBH">
          <ref type="uppgift">2019/20:FiU60</ref>
          <ref type="ref_dok_id">H701FiU60</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU60</ref>
          <ref type="ref_dok_titel">Extra ändringsbudget för 2020 - Stöd till hälso- och sjukvården, utbildningsinsatser och andra åtgärder med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UYXY3VRTEz5nrSRW2SL7A5" type="motHeader">
        <div xml:id="i-N7x14xS8XjWEbyEsxrAmpM" type="motTitle">
          Motion till riksdagen 2019/20:3625 av Jakob Forssmed m.fl. (KD)
          med anledning av prop. 2019/20:167 Extra ändringsbudget för 2020
          – Stöd till hälso- och sjukvården, utbildningsinsatser och andra
          åtgärder med anledning av coronaviruset
        </div>
      </div>
      <div xml:id="i-R3RELvaNU4XC6Ak7Z3HyVf" type="motBody">
        <div xml:id="i-SxqFcMiNQpEzCPs4LnV8tu" type="motProposal" subtype="förslag">
          <head xml:id="i-6JPkYtGDSRuMyWJ6AZe5vg">
            Förslag till riksdagsbeslut
          </head>
          <list xml:id="i-2aoM8Z3jyR8fnSPu5Sh6ou" style="ol">
            <item xml:id="i-4kvz6kycyZYcrmdb1L2nfR">
              Riksdagen ställer sig bakom det som anförs i motionen om att
              utvärdera förändringen av arbetslöshetsförsäkringen och tillkännager
              detta för regeringen.
            </item>
            <item xml:id="i-Rhd6AGdnKDUxiesffDUEr9">
              Riksdagen ställer sig bakom det som anförs i motionen om att
              utvärdera förändringarna av bostadsbidraget och tillkännager detta
              för regeringen.
            </item>
            <item xml:id="i-HRi5HCux2hd9DmVCKvymBw">
              Riksdagen ställer sig bakom det som anförs i motionen om att
              utvärdera åtgärderna för civilsamhället och tillkännager detta
              för regeringen.
            </item>
            <item xml:id="i-CamMEfQ5KSRHZ8Fmb7qLty">
              Riksdagen ställer sig bakom det som anförs i motionen om att
              utvärdera åtgärderna för ökat järnvägsunderhåll och tillkännager
              detta för regeringen.
            </item>
          </list>
        </div>
        <div xml:id="i-RPe1dgNw1xdecwYY1YJ6Wf" type="motContent">
          <head xml:id="i-Ec8ZCwY9WS5VFAxxp2Se9d" type="h1">
            Motivering
          </head>
          <p xml:id="i-Pif1QgF5pFRrC2udkAZWup">
            Följdmotionsrätten gällande ändringsbudgetar är starkt begränsad
            i praxis. Det gör att Kristdemokraternas yrkanden i denna följdmotion
            inte omfattar hela motionens inten­tioner. Texten redogör för
            Kristdemokraternas syn på åtgärderna i propositionen.
          </p>
          <p xml:id="i-Rj5J1Ybt2nXQn7ukHQoGR9">
            I propositionen föreslås att ett tidsbegränsat tilläggsbidrag
            införs inom bostadsbidrag­et till barnfamiljer med låga inkomster.
            Förslag lämnas även om att det ska införas en upplysningsbestämmelse
            om att regeringen eller den myndighet som regeringen bestäm­mer
            kan meddela föreskrifter om att den studerandes inkomst vid extraordinära
            händelser i fredstid ska beaktas i annan utsträckning än vad som
            normalt gäller vid beslut om studiestartsstöd. Vidare föreslår
            regeringen i propositionen ändringar i statens budget för 2020:
            Ökade medel föreslås för bl.a. kommunernas och regionernas merkostnader
            för hanteringen av virusutbrottet, en höjning av taket i arbetslöshetsförsäkringen
            även efter de första 100 dagarna, flera olika utbildningsinsatser,
            stöd till civilsamhällesorganisa­tioner, ett utvidgat mediestöd,
            införande av ett nytt bidrag för upprätthållande av kollek­tivtrafik
            och tidigareläggning av järnvägs- och vägunderhåll samt för att
            förlänga vissa redan vidtagna åtgärder på sjukförsäkringsområdet.
          </p>
          <p xml:id="i-BSQ57xYMnBMxp8gsdSbZDJ">
            Kristdemokraterna stöder i huvudsak regeringens proposition.
            Det är centralt att möjligheterna till omställning på arbetsmarknaden
            förstärks, att ekonomin för utsatta grupper förbättras och att
            de delar av samhället och näringslivet som drabbats särskilt hårt
            av minskade intäkter och extraordinärt höjda kostnader kompenseras.
          </p>
          <head xml:id="i-KiCRXjHcan5cE6t9HKTkwR" type="h2">
            Förändringar i arbetslöshetsförsäkringen bör utvärderas
          </head>
          <p xml:id="i-HX3r3cX8Gha6DkWNipjo9d">
            Den högsta inkomstrelaterade arbetslöshetsersättningen under
            de första 100 ersättnings­dagarna har tillfälligt höjts. Regeringen
            föreslår i denna proposition att tillfälligt höja den högsta inkomstrelaterade
            arbetslöshetsersättningen efter de första 100 dagarna från 760
            kronor till 1 000 kronor per dag i ersättningsperioden.
          </p>
          <p xml:id="i-4qzAdcpf2tZ94wfTiK9edX">
            Kristdemokraterna menar att det centrala i förändringarna i arbetslöshetsförsäkring­en
            är att utöka räckvidden i a-kassan så att fler kan ta del av den
            genom förändringar i kvalificeringsreglerna. Det gör att fler
            kan få ett inkomstskydd. Flera ekonomiska prog­noser pekar mot
            att coronakrisen kan bli kortare till sin natur än en vanlig ekonomisk
            kris. Om så blir fallet, vilket tyvärr är högst osäkert, skulle
            en återgång till arbete för många kunna ske relativt snart. Det
            innebär också att utformningen av arbetsmarknads­politiken bör
            vara formulerad så att den underlättar för en snabb återgång till
            reguljärt arbete när det är möjligt.
          </p>
          <p xml:id="i-YRLZwCQenSqQUb7CKVPwaw">
            I en mycket djup lågkonjunktur såsom denna kan det vara motiverat
            med höjningar av ersättningsnivåer, eftersom det kan upprätthålla
            konsumtionsnivån i ett läge med kraftigt stigande arbetslöshet.
            Dessutom är det bra om hushåll – som påverkas tillfälligt av denna
            typ av kris – inte riskerar att bli beroende av andra stödsystem.
            Men det finns skäl att särskilt understryka vikten av att takhöjningen
            är tillfällig, annars riskerar den att ha en långvarigt hämmande
            effekt på övergången mellan a-kassa och arbete. Detta gäller särskilt
            ersättningsnivåerna i den senare delen av arbetslöshetstiden,
            där de ekonomiska incitamenten att återgå till arbetsmarknaden
            bör vara tydliga. Risken är annars att systemet bygger upp en
            onödigt hög tröskel tillbaka i egenförsörjning.
          </p>
          <p xml:id="i-ME8pwJNqZ7onBoHcQpXLd6">
            En viktig del i de förändringar som gjordes under alliansregeringen
            var att förändra arbetslöshetsförsäkringen för att värna dess
            karaktär som en omställningsförsäkring så att den både gav ett
            skydd vid arbetslöshet, men samtidigt bidrog med tillräckliga
            driv­krafter till arbete för att stärka arbetslinjen. Tillsammans
            med flera andra reformer har reformeringen av trygghetssystemen
            bidragit till att Sverige har EU:s högsta sysselsätt­ningsgrad.
            Kristdemokraterna menar därför att det är viktigt att den relativt
            stora takhöj­ningen blir tillfällig och återgår till nuvarande
            nivåer i syfte att bibehålla drivkrafter till arbete när konjunkturläget
            är mer normalt. Därför anser vi att regeringen bör utvärdera de
            föreslagna förändringarna för att tydliggöra hur de påverkar deltagandet
            på arbets­marknaden och återkomma med förändringar som stärker
            densamma.
          </p>
          <p xml:id="i-XtamPVFPkcbnn3qGBfqNxe">
            Kristdemokraterna har sedan tidigare sett behovet av att premiera
            människor att gå med i a-kassa. Till skillnad från den socialdemokratiska
            regeringens val att göra med­lemskap i fackföreningar subventionerade,
            har Kristdemokraterna föreslagit att medlem­skap i a-kassa ska
            vara avdragsgillt med 25 procent. Det hade sannolikt gjort att
            fler deltagit i a-kassan, redan före krisen.
          </p>
          <p xml:id="i-GUnM4YbHm1QdFUNQcSfwcH">
            Krisen visar också vikten av att människor har ett grundläggande
            skydd vid arbets­löshet. När det mest akuta krisförloppet har
            lagt sig är det angeläget att påbörja ett arbete för att få till
            stånd en allmän arbetslöshetsförsäkring.
          </p>
          <head xml:id="i-2wVsmLM3PrMqDWVx5W7ANg" type="h2">
            Bostadsbidraget bör höjas permanent
          </head>
          <p xml:id="i-VobnfbbpPWu62NUziqZHPn">
            Regeringen föreslår ett tillfälligt tilläggsbidrag till barnfamiljer
            inom ramen för bostads­bidraget. Kristdemokraterna anser att förslaget
            är positivt, men eftersom bostadsbidraget är ett stöd för bostadskostnader
            främst riktat till barnfamiljer med låg ekonomisk standard anser
            vi att den tillfälliga karaktären på höjningen kan ifrågasättas.
            Regeringen bör åter­komma med förslag om att höja det ordinarie
            bostadsbidraget och dess inkomsttak, så att fler barnfamiljer
            får en permanent förstärkning av inkomsterna.
          </p>
          <p xml:id="i-LuY44tWvhioxM5nQEZ8XXC">
            Kostnaderna för boendet utgör i många hem en av de dominerande
            utgifterna. Bostadsbidraget är det familjepolitiska stöd som bäst
            når barnhushåll med låg ekono­misk standard, och samtidigt med
            lägre marginaleffekter än andra bidrag och ersättning­ar. Av de
            barnfamiljer som får bostadsbidrag är en övervägande del ensamstående
            för­äldrar. Bostadsbidraget är alltså av särskilt stor betydelse
            för ensamstående föräldrar, som oftast är kvinnor och andra barnfamiljer
            som lever under knappa ekonomiska om­ständigheter.
          </p>
          <p xml:id="i-Htt7V6xL7JKykEgcwJGDuM">
            Bostadsbidraget har under en längre tid släpat efter. Antalet
            hushåll med bostads­bidrag har minskat sedan slutet av 1990-talet
            och förklaringarna är främst regeländringar 1997 och att inkomsterna
            stigit samtidigt som inkomstgränserna för bidraget har varit oförändrade.
            Inkomstgränserna i bostadsbidraget är fasta och förändras därmed
            inte löpande med prisökningstakten i samhället. Eftersom bostadsbidraget
            släpat efter har också dess betydelse för att stötta hushållen
            minskat.
          </p>
          <p xml:id="i-BaA5vCWQgBfwaSSyX54tQW">
            För att stärka ekonomin för de barnfamiljer som har den sämsta
            ekonomin och där­med öka deras marginaler vill vi höja det särskilda
            bidraget för hemmavarande barn. Det gynnar de som bäst behöver
            det. Höjningen kommer även föräldrar till del som har växelvis
            boende för sina barn i och med det nya särskilda bostadsbidraget
            för växelvis boende.
          </p>
          <p xml:id="i-GPB4nEjEiyYbWwGywpPPHp">
            För hushåll som har över 148 000 kronor i årslön reduceras också
            bidraget med 20 procent av den överstigande inkomsten. Det gör
            att ensamstående hushåll max får ha 12 300 kronor per månad i
            lön för att inte få sitt bostadsbidrag reducerat. Enligt Riks­revisionens
            rapport om bostadsbidraget har främst ensamstående med barn halkat
            efter. Därför anser Kristdemokraterna att inkomsttaket i bostadsbidraget
            bör höjas, vilket gör att färre behöver få försörjningsstöd.
          </p>
          <p xml:id="i-6wq6eJwjh4sx3nQbi1nPUm">
            Regeringen bör därför utvärdera effekterna av regeringens förslag
            och överväga åt­gärder som möjliggör att en höjning av bostadsbidraget
            permanentas och att bostadsbi­draget förbättras i enlighet med
            Kristdemokraternas intentioner.
          </p>
          <head xml:id="i-3C7v27eZSBBWSq4wUhQa8t" type="h2">
            Fler stödåtgärder för civilsamhällets organisationer
          </head>
          <p xml:id="i-D4Bfx3m1uv1f9vonBMLXwK">
            Regeringen tillför 100 miljoner kronor till vissa delar av civilsamhällets
            organisationer; 50 miljoner kronor till organisationer som arbetar
            med socialt utsatta och 50 miljoner kronor till organisationer
            som arbetar med att motverka äldres ensamhet och isolering. Regeringen
            har också – efter kritik – förtydligat att omställningsstödet
            till företag även ska kunna sökas av ideella föreningar som bedriver
            näringsverksamhet genom att ta bort kravet på F-skatt för sådana
            föreningar. Detta är bra och något som Kristdemokraterna tidigt
            krävt. Vi menar dock att regeringen också behöver förbereda fler
            åtgärder för civilsamhället och utvärdera de ekonomiska åtgärder
            som vidtagits ur ett civilsamhälles­perspektiv, så att dessa också
            kan komma civilsamhället till del. Det är därför viktigt att regeringen
            utvärderar de åtgärder som vidtagits för civilsamhället, såsom
            denna för­stärkning, så att det breda civilsamhället – och inte
            bara vissa organisationer – stöttas i denna kris.
          </p>
          <head xml:id="i-Rb57ca6TcM46g975FpYiHu" type="h3">
            Frigör projektbaserade bidrag under 2020
          </head>
          <p xml:id="i-WUgr7yecP3PiBEomPjkpAN">
            Staten ger årligen ut projektbidrag till civilsamhället. Exempelvis
            betalar Myndigheten för ungdoms- och civilsamhällesfrågor (MUCF)
            årligen ut omkring 300–500 miljoner kronor i projektbidrag. För
            att få bidrag behöver organisationerna genomföra projekt, men
            det kan i dagsläget vara mycket ovisst om det går – eller ens
            är önskvärt – att vissa projekt genomförs.
          </p>
          <p xml:id="i-QXtRxt72kBiVSnuu8zDK8J">
            MUCF har uttalat att de hanterar projektbidragen mer flexibelt
            i och med krisen och att det ska vara möjligt att skjuta upp projekt.
            Men enligt branschorganisationerna han­teras det olika beroende
            på myndighet. För att underlätta hanteringen och ta bort osäker­heten
            bör bidragen tillfälligt göras om från projektbidrag till generella
            bidrag under 2020. Pengarna ska därmed kunna gå ut till organisationerna
            så att de kan övervintra och fortsätta med sina uppdrag. Det innebär
            också att myndigheterna inte ska kräva återbetalning av bidrag
            för 2020. Omgjorda bidrag kan därmed ge finansiering utan att
            mer medel ur statens budget behöver tillföras.
          </p>
          <head xml:id="i-LiCcdjKWE9rckXMNFH1F1U" type="h3">
            Statlig kreditgaranti vid lån
          </head>
          <p xml:id="i-HnBpZM7eMSkzCSUm4U8Y8b">
            För att öka bankernas utlåning till företag som fått tillfälliga
            problem till följd av corona­krisen har det införts en statlig
            kreditgaranti. Det gör att staten står för 70 procent av kre­ditrisken
            när en bank lånar ut. Detta ger ett välbehövligt likviditetsstöd
            så att fler företag kan övervintra. Civilsamhällets organisationer
            omfattas dock inte av kreditgarantin även om de bedriver näringsverksamhet,
            vilket gör att banken säger nej till likviditetsstödjan­de lån.
            I regeringens förslag nämns bara företag, och enligt bankerna
            gäller kreditgaran­tin inte för associationsformerna ideell förening,
            stiftelse och trossamfund.
          </p>
          <p xml:id="i-6fsFCtBZ3jysXoCDbJnsx3">
            Det är mycket olyckligt, eftersom det är ett snabbt och enkelt
            stöd från staten att kunna ta del av när organisationerna står
            i en djup men – förhoppningsvis – kortvarig kris. Därför anser
            Kristdemokraterna att även dessa måste omfattas av samma kredit­garanti.
          </p>
          <head xml:id="i-LUv3AJmgPdfkgLkjco2bAJ" type="h3">
            Höj taket i gåvoskatteavdraget
          </head>
          <p xml:id="i-FpAxqUUzFgRLQJ2btqHtiZ">
            Sedan den 1 juli 2019 är avdragsrätten för gåvor till ideella
            organisationer återinförd. Kristdemokraterna anser att beloppsgränsen
            är alltför begränsad då den i dag uppgår till maximalt 1 500 kronor
            per år. Kristdemokraterna har därför tidigare föreslagit att belopps­gränsen
            ska höjas till 3 000 kronor. Men under de extraordinära omständigheter
            som upp­stått till följd av coronaviruset behöver den ideella
            sektorn stärkas kraftigt. Kristdemokrat­erna anser därför att
            regeringen bör återkomma med en kraftig utbyggnad av gåvoskatte­avdraget
            under resterande del av 2020. Det skulle ge en välbehövlig injektion
            för ökat givande till de ideella organisationer som arbetar bland
            behövande och som sett ett minsk­at givande i krisens spår.
          </p>
          <head xml:id="i-W4e4MBFtJZyWC3g3WrptRF" type="h2">
            Ytterligare förstärkning av järnvägsinfrastrukturen
          </head>
          <p xml:id="i-D6syKh24sUCRkHEk4kMozj">
            Regeringen har identifierat att den minskade järnvägstrafiken
            under coronakrisen har skapat möjligheter att på ett kostnadseffektivt
            sätt få tillgång till järnvägsanläggningen för ökade underhållsåtgärder
            i närtid. Något som samtidigt kan bidra positivt till syssel­sättningen.
            Regeringen avsätter 200 miljoner kronor för sådana insatser. Utöver
            detta tillförs 400 miljoner kronor för projekt som fördyrats.
          </p>
          <p xml:id="i-PJbB4X4qGvadi1tm1tPirs">
            Kristdemokraterna menar att den minskade trafiken på järnvägarna
            bör leda till att underhållsprojekt forceras i tid, så att tågens
            punktlighet och spårens kvalitet förbättras. Ett långvarigt problem
            med svensk järnväg är att underhållet inte kunnat ske med den
            hastighet som varit behövlig, delvis till följd av att kapacitetsbristen
            och den höga be­lägg­ningsgraden gjort att det inte funnits tillräckligt
            med utrymme för underhållsarbetet.
          </p>
          <p xml:id="i-PyEWZcEkWgT6Az11iyC159">
            Nu när tågtrafiken är på mycket låga nivåer finns ett fönster
            öppet för att utföra mer underhållsarbete. Regeringens tillskott
            är därför välkommet, men vi menar att detta är i underkant och
            att de möjligheter till ökade effektiva underhållsåtgärder som
            materiali­seras i samband med den minskade järnvägstrafiken bör
            tas till vara fullt ut. Vi menar att 1 000–1 500 miljoner kronor
            bör avsättas till detta ändamål. Därför anser vi att reger­ingen
            bör utvärdera den föreslagna politiken i syfte att möjliggöra
            en högre grad av järn­vägsunderhåll.
          </p>
        </div>
        <div xml:id="i-5fM7xYTMTqybo3gZXPwNvE" type="signatureBlock">
          <list xml:id="i-K5aJUXohakj3hpmMtJWbvq">
            <item xml:id="i-YLxNBEkh3EJGzL1rckeMXJ" who="i-TodycJLEopZCV6uNkQANDV" type="signature">
              Jakob Forssmed (KD)
            </item>
            <item xml:id="i-Ka7bwjgaU89FKZNMAyo8Jn" who="i-F7At3v6PvJpNCH37qRhr8A" type="signature">
              Sofia Damm (KD)
            </item>
            <item xml:id="i-CQEz6Y8rkJdTGYCs7r5ykr" who="i-9kL7gDrzsvgPervhw6VVyb" type="signature">
              Hans Eklind (KD)
            </item>
            <item xml:id="i-4Z1G93hkGTfi2Rjv4Y9n5M" who="i-VSiy2mHN5m8fAgo9SDAGyR" type="signature">
              Hampus Hagman (KD)
            </item>
            <item xml:id="i-WwwQnWE5ez6j8UughpLxBd" who="i-BaBRFz7sgjhbuqYiz8u7vt" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
