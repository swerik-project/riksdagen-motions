<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00394">
  <teiHeader>
    <fileDesc>
      <titleStmt>
        <title>Högskola och universitet</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskola och universitet</title>
          <idno type="rdwebb">H102Ub394</idno>
          <rs type="number">Ub394</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub394/text</ref>
          <ref type="dokument_url_html">http://data.riksdagen.se/dokument/H102Ub394</ref>
          <ref type="dokumentstatus_url_xml">http://data.riksdagen.se/dokumentstatus/H102Ub394</ref>
          <ref type="doc">http://data.riksdagen.se/fil/B739CB2E-918C-42BE-A55B-BB344771F35C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WWKHMtDgQtKLmktVa9ECRk" type="signed"/>
        <correspContext corresp="i-WWKHMtDgQtKLmktVa9ECRk">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-52sfm8VmHbXCsZrUYYWnjS" type="numbering">
          <date when="2013-10-07"/>
        </correspAction>
        <correspAction xml:id="i-F1JsAmZmv9sB6hx3cm8Ynh" type="submission">
          <date when="2013-10-03"/>
        </correspAction>
        <correspAction xml:id="i-YZNtKJAUSkQ1xdJB1wxrR8" type="transfer">
          <date when="2013-10-03"/>
        </correspAction>
        <correspAction xml:id="i-DNaCxA81gx5M9arLPwjDKo" type="assigned"/>
        <correspContext corresp="i-DNaCxA81gx5M9arLPwjDKo">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8WtoRzbjN3br8tKha15m1j" type="motHeader"/>
      <div xml:id="i-J8W9utBYGgpzrXZiPKaZYj" type="motBody">
        <div xml:id="i-3wFLJezgYc6AruKe1X2R1K" type="motProposal" subtype="förslag">
          <head xml:id="i-FDhWPxxCrY6Y9vpiL7NkVi">
            1 Förslag till riksdagsbeslut
          </head>
          <list xml:id="i-AGwVdTmCXnt3wQXXDWeaG7" style="ol">
            <item xml:id="i-XxLwJjjYN4V5EJ1SzvBPib">
              Riksdagen tillkännager för regeringen som sin mening vad som
              anförs i motionen om lärcenterverksamhet.
            </item>
            <item xml:id="i-LYMiDYwEKKnRaHJPCVZmmW">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till utveckling
              och kvalitetssäkring av distansutbildning inom lämpliga ämnesområden
              för att ytterligare sprida möjligheter till utbildning över hela
              landet.
            </item>
            <item xml:id="i-9k1hTNvsEcAbzE7h2Gdsix">
              Riksdagen tillkännager för regeringen som sin mening vad som
              anförs i motionen om att resurstilldelningssystemet för högskolans
              grundutbildning bör ändras så att alla heltidsstudenter garanteras
              minst nio timmar undervisning per vecka oavsett ämnesval.
            </item>
            <item xml:id="i-76SiM5v1SxtxF3LoqBxU8Q">
              Riksdagen tillkännager för regeringen som sin mening vad som
              anförs i motionen om att regeringen bör utreda möjligheten att
              erbjuda avskrivning av delar av studielånet för att tillgodose
              tillgången till högskoleutbildad personal i bristyrken i områden
              med stora rekryteringsproblem.
            </item>
            <item xml:id="i-AcwkVQjDGY19hN6y3XLiTC">
              Riksdagen tillkännager för regeringen som sin mening vad som
              anförs i motionen om att utreda om det kan ställas krav på att
              all kurslitteratur ska göras tillgänglig digitalt via högskole-
              och universitetsbiblioteken.
            </item>
            <item xml:id="i-2WuouvQPyN3ZaTQWQUKGha">
              Riksdagen tillkännager för regeringen som sin mening vad som
              anförs i motionen om att frågan om treterminssystem vid högskolor
              och universitet bör utredas.
            </item>
            <item xml:id="i-69R64gP8LtSpSJHASEV1UJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett förslag
              om en förändring av högskoleförordningen som innebär att samtliga
              som antas till forskarutbildning också anställs som doktorander.
            </item>
          </list>
        </div>
        <div xml:id="i-KJsQedU9Ub6UrZQWWoZmae" type="motContent">
          <head xml:id="i-38Qd79tGwwKHPAoqNVrovn" type="h1">
            2 Kunskap är en rättighet
          </head>
          <p xml:id="i-WDAKFzjzdAHbEVMGgRVWiN">
            Varje människa behöver kunskap om sig själv och sin omvärld.
            Ju mer hon förstår, desto större förmåga får hon att hantera sin
            omvärld. Friheten och inflytandet ökar. Möjligheterna att påverka
            sitt eget liv och samhället blir större. Vänsterpartiet ser kunskap
            som en demokratisk rättighet. Detta innebär att en viktig målsättning
            för oss är att bredda rekryteringen till högskolan. Högskoleutbildning
            ska vara avgiftsfri för alla studenter oavsett var de kommer ifrån.
          </p>
          <p xml:id="i-5KiSfyNCFrDEuK33LGzPjE">
            Vänsterpartiet vill därför utöka antalet utbildningsplatser på
            högskolor och universitet, vilket också är en viktig åtgärd för
            att förse människor med de kunskaper som behövs på en arbetsmarknad
            som ställer allt högre utbildningskrav. Förslag om detta finns
            i vår motion 2013/14:Ub463 om statsbudgetens utgiftsområde 16,
            Utbildning och universitetsforskning.
          </p>
          <p xml:id="i-UN4yEcKDCSpZKL1r643b6U">
            Den sociala, könsmässiga och etniska snedrekryteringen har minskat
            under de senaste decennierna tack vare studiemedel, utbyggnad
            av högskolan samt fler och nya utbildningar. Fortfarande finns
            det dock stora skillnader mellan såväl utbildningar som högskolor
            i hur väl de har lyckats att bredda rekryteringen. På traditionella
            utbildningar och äldre lärosäten har arbetet att bredda rekryteringen
            varit mindre framgångsrikt, vilket innebär att de måste anstränga
            sig mer. Alla högskolor måste dock bli bättre på att använda de
            redskap som finns.
          </p>
          <p xml:id="i-JfTwXnzExqfvrsgGoKs5UK">
            Högskolan ska aktivt motverka alla former av diskriminering.
            Den ska främja jämställdhet och motverka könsstereotypa utbildningsval
            t.ex. genom ett integrerat genusperspektiv i utbildningen. Kunskaperna
            och kompetensen i hbtq-frågor behöver förbättras. Det behövs en
            förbättrad fysisk tillgänglighet och stöd till studenter med funktionsnedsättning.
          </p>
          <p xml:id="i-Ss3rVcJeDNTjmiZULy2k1N">
            Studenter ska vara delaktiga i och ha inflytande över utbildningen.
            Att ta tillvara de erfarenheter och kompetenser som finns bland
            dagens studenter med olika bakgrund är också ett sätt att förbättra
            kvaliteten på utbildningen.
          </p>
          <p xml:id="i-WHhQHXWjUx2eY5teEGRDAE">
            De allra flesta högskolorna och universiteten är idag statliga
            myndigheter. Detta är en garant för rättssäkerhet och ger allmänheten
            insyn i verksamheten samt möjlighet för demokratiskt valda organ
            att ställa krav och anpassa verksamheten efter de samhällsbehov
            som finns. Det är också en garant för en oberoende forskning.
            Regeringen har emellertid låtit utreda om fler högskolor och universitet
            istället kan bli stiftelser. Idén med detta är att man ska kunna
            ta in privata donationer och få ekonomiska medel från företag.
            Det ska också underlätta verksamhet utomlands och möjligheterna
            att ta del av pengar från EU. I likhet med studentorganisationer
            och fackförbundet ST, som organiserar många av de anställda, är
            vi dock oroade för vad detta kan innebära för högskolornas och
            universitetens oberoende ställning. Förslaget är nu ute på remiss
            till i oktober. Vänsterpartiet kommer att återkomma i frågan.
          </p>
          <head xml:id="i-KLN9e3A4uFm8h9pGKWofyG" type="h1">
            3 Högskoleverksamhet i hela landet
          </head>
          <p xml:id="i-7V8p65cMaCScETNQRso7Kf">
            Vi vill ha ett likvärdigt utbildningssystem som slår vakt om
            rätten till skola och utbildning oavsett var i landet man bor.
            Utbildningssatsningar är ett av de viktigaste politikområdena
            för att bekämpa arbetslöshet, minska regionala klyftor och hålla
            ihop Sverige. I många landsbygdskommuner är utbildningsnivån låg.
            Därför måste det finnas en decentraliserad vuxenutbildning och
            ett studiehjälpssystem som ger möjlighet till vuxenstudier och
            kompetensutveckling. Likaså måste regionala högskolor stärkas
            och distansutbildningarna fortsätta utvecklas.
          </p>
          <p xml:id="i-D5PZLdw5u7UXUcyyuvKbER">
            Samtliga universitet och högskolor bör få ett särskilt uppdrag
            och anslag för att bedriva lärcenterverksamhet, en möjlighet att
            läsa på distans enskilt eller i grupp med pedagogiskt och tekniskt
            stöd. Vad som här anförts om lärcenterverksamhet, bör riksdagen
            som sin mening ge regeringen till känna.
          </p>
          <p xml:id="i-KGDHnDvBL6QKogMm8tMrBC">
            Regeringen bör också ta initiativ till utveckling och kvalitetssäkring
            av distansutbildning inom lämpliga ämnesområden för att ytterligare
            sprida möjlighet till utbildning över hela landet. Detta bör riksdagen
            som sin mening ge regeringen till känna.
          </p>
          <head xml:id="i-C15LfiEbC3nzuuiE1FCdsC" type="h1">
            4 Fler undervisningstimmar
          </head>
          <p xml:id="i-XHSb7Ek9TmcAhtC995JYYx">
            Självstudier är en viktig del i utbildningen vid högskolor och
            universitet, men för att upprätthålla kvaliteten i utbildningen
            är det nödvändigt att samtliga studenter, oavsett bakgrund och
            ämnesval, får tillräcklig undervisningstid. När det nuvarande
            resurstilldelningssystemet för högskolans grundutbildning utvecklades
            var normen att alla studenter skulle ha minst nio timmar undervisning
            per vecka. Anslagen till högskolan baseras på antalet studenter
            och typ av utbildning. Utbildningar inom humaniora, samhällsvetenskap,
            teologi och juridik får lägst ersättning. Ersättningsnivån är
            inte tvingande utan varje högskola har möjlighet att omfördela
            pengar mellan utbildningar för att utjämna skillnader. Få högskolor
            gör dock någon sådan omfördelning. Låg ersättning innebär därför
            i de allra flesta fall få undervisningstimmar.
          </p>
          <p xml:id="i-XjXctw2hFtCygCV2XuR9Lm">
            Anslagen till högskolan har dessutom urholkats sedan 1990-talets
            början och antalet undervisningstimmar har därför minskat. Enligt
            TCO:s undersökning Ont om lärarledd tid för studenter uppgav 60
            procent av studenterna att de fick mindre än nio timmar undervisning
            i veckan. Mer än var tredje student får mindre än sex timmar lärarledd
            tid i veckan och bland humaniorastudenter är det mer än hälften
            som har mindre än sex timmar undervisning per vecka. Även undersökningar
            från Högskoleverket och Lunds och Uppsalas universitets studentkårer
            visar liknande resultat.
          </p>
          <p xml:id="i-XuxWsDbXc6CGs4A4N1mEAf">
            För lite undervisning innebär lägre kvalitet på utbildningen.
            Det handlar inte bara om undervisningstid utan också om formerna
            för undervisningen. En stor del av undervisningen sker i form
            av föreläsningar. Det måste också finnas utrymme för mer resurskrävande
            undervisningsformer som t.ex. seminarier, problembaserat lärande
            och handledning enskilt och i grupp. Anslagen till högskolan måste
            därför höjas. Vi avsätter pengar för detta i vår motion 2013/14:Ub463,
            utgiftsområde 16, Utbildning och universitetsforskning.
          </p>
          <p xml:id="i-DeJmF2bGrvt6rMTpSxLz11">
            Resurstilldelningssystemet för högskolans grundutbildning bör
            ändras så att alla heltidsstudenter garanteras minst nio timmar
            undervisning per vecka oavsett ämnesval. Detta bör riksdagen som
            sin mening ge regeringen till känna.
          </p>
          <head xml:id="i-MAQG4Piw2TDSWHQNKNVCFy" type="h1">
            5 Bättre ekonomiska förutsättningar för studenter
          </head>
          <p xml:id="i-7DWXyTwt297qjSYbd8iKpk">
            Kunskap är en demokratisk rättighet, människor ska därför inte
            behöva avstå från högskoleutbildning på grund av dåliga ekonomiska
            förutsättningar för studier. För Vänsterpartiet är det en viktig
            målsättning att bredda rekryteringen till högskolan. En av de
            viktigaste åtgärderna för att minska den sociala snedrekryteringen
            är att skapa ett studiestödssystem som ger social och ekonomisk
            trygghet. Det är också en förutsättning för att studenter ska
            kunna bedriva framgångsrika studier. De ekonomiska villkoren för
            studerande ska vara sådana att det är möjligt att studera på heltid
            utan att behöva arbeta vid sidan om studierna under terminerna
            eller vara beroende av föräldrar som har råd att försörja sina
            vuxna barn.
          </p>
          <head xml:id="i-KgYaWviFuH2Qg23F7yGqbR" type="h2">
            5.1 Höjt studiemedel och högre andel bidrag
          </head>
          <p xml:id="i-Lkw3S1FUirarMPkmm1udXu">
            Det har tidigare gjorts rimliga höjningar av fribeloppet för
            hur mycket pengar man kan tjäna på att arbeta innan det påverkar
            rätten till studiemedel. Fribeloppet ligger för närvarande på
            142 400 kronor per år. Vi har accepterat höjningarna eftersom
            det framförallt innebär en möjlighet för den som vill att arbeta
            heltid under sommaren, då det saknas rätt till studiemedel.
          </p>
          <p xml:id="i-VVwFtgzah84hGkBizLHeR7">
            Vi anser dock att gränsen för hur mycket fribeloppet kan höjas
            är nådd. Därför säger vi nej till regeringens förslag att höja
            fribeloppet med ytterligare 30 000 kronor. Man måste nu istället
            ta politiskt ansvar för att studenterna ska ha råd att leva utan
            ökande krav på att tvingas arbeta vid sidan av studierna. När
            tid måste läggas på arbete riskerar det att gå ut över studieresultaten.
            Om det är många studenter som använder alltför lite tid till sin
            heltidsutbildning kan utbildningens kvalitet också bli sämre för
            alla. Trenden att man i allt högre grad får finansiera sin egen
            studietid måste brytas.
          </p>
          <p xml:id="i-RQidBnVPTEF5j6G6Wqu1Lh">
            Studiestödet har inte ökat i samma takt som levnadsomkostnaderna
            sedan 1990-talet. Det beror bland annat på de ökade boendekostnaderna
            för den genomsnittliga studenten. Trots att studiemedlen har höjts
            något är det fortfarande svårt att leva på enbart studiemedel.
            Att studiemedlen har höjts något innebär inte heller att den totala
            ekonomin för den som studerar har blivit bättre eftersom det nästan
            bara är lånedelen som har höjts. Det innebär att de studerande
            själva får betala sin något högre levnadsstandard när de ska återbetala
            lånen.
          </p>
          <p xml:id="i-46uCAibr1UyTnw6DU1kbKJ">
            Den höga skuldsättningen kan verka avskräckande och hindra många
            från att börja studera. Det leder till minskad mångfald och lägre
            kvalitet vid högskolan. Därför bör bidragsdelen höjas.
          </p>
          <p xml:id="i-SUgUcZ93NmkHpPt1LYXJfe">
            I vår motion 2013/14:Ub459 Utgiftsområde 15 Studier, säger vi
            nej till regeringens höjning av fribeloppet och föreslår istället
            en höjning av studiemedlet med cirka 750 kronor per månad från
            2014. Dessutom föreslår vi att bidragsdelen höjs stegvis, från
            dagens 31,3 procent till 37,7 procent om tre år.
          </p>
          <head xml:id="i-FNugfKk6CGU2Kt1NTtNkxw" type="h2">
            5.2 Avskrivning av lån om man bosätter sig på landsbygden
          </head>
          <p xml:id="i-7mvogka7r2hjNUDSjDffHS">
            På många håll på landsbygden finns rekryteringsproblem när det
            gäller yrken som kräver högskoleutbildning, exempelvis inom vårdyrkena.
            I Norge har man infört en rabatt på studielånet för personer med
            viss högskoleutbildning som etablerar sig i vissa glesare bebodda
            områden. Detta skulle kunna vara aktuellt även i Sverige. Regeringen
            bör utreda möjligheten att erbjuda avskrivning av delar av studielånet
            för att tillgodose tillgång till högskoleutbildad personal i bristyrken
            i områden med stora rekryteringsproblem. Detta bör riksdagen som
            sin mening ge regeringen till känna.
          </p>
          <head xml:id="i-JbyqFEgm1CBeEvCSCcZELJ" type="h2">
            5.3 Tillgängliggör kurslitteraturen
          </head>
          <p xml:id="i-YFWuRmNngu6ub9VbcPaRjM">
            Inköpen av kurslitteratur är en stor ekonomisk börda för många
            studenter. Att studenter måste köpa sin egen kurslitteratur kan
            ses som ett avsteg från principen om avgiftsfrihet för utbildningen.
            Samtidigt kan det ibland vara problem att få tag på vissa böcker
            när de säljer slut i bokhandeln. Biblioteken köper förstås inte
            heller in tillräckligt många exemplar av varje bok för att de
            ska räcka till alla. Man bör därför utreda om det kan ställas
            krav på att all kurslitteratur ska göras tillgänglig digitalt
            via högskole- och universitetetsbiblioteken. Detta bör riksdagen
            som sin mening ge regeringen till känna.
          </p>
          <head xml:id="i-LhdA7xwKXY9RQ6HsDGFK7h" type="h1">
            6 Treterminssystem bör utredas
          </head>
          <p xml:id="i-QTq9mZv6MARD3GhXjRHbJq">
            En fråga som blir alltmer levande i debatten kring högskolan
            är om Sverige ska införa ett treterminssystem. Detta skulle leda
            till att man snabbare kan slutföra sin utbildning och trygga försörjningen
            på sommaren för studenter som inte hittar ett sommarjobb.
          </p>
          <p xml:id="i-A9XQVN726TDupMPGyod3Ej">
            Ett treterminssystem införs inte i en handvändning. Det är till
            exempel inte självklart att lösningen är så enkel som att införa
            extra studieveckor under sommaren, eftersom det skulle kunna vara
            problematiskt med olika långa terminer. Hänsyn måste också tas
            till behov av semestrar för högskolornas personal och ledighet
            för studenterna, i synnerhet för studenter med barn. Därtill är
            det förstås också en reform som skulle vara kostsam i form av
            ökade behov hos högskolorna och en utökad rätt till studiemedel.
            Frågan om treterminssystem vid högskolor och universitet bör utredas.
            Detta bör riksdagen som sin mening ge regeringen till känna.
          </p>
          <head xml:id="i-Px5Ersf6m1HchyvcrAeTLU" type="h1">
            7 Ökat studentinflytande
          </head>
          <p xml:id="i-8iBwHKrbjHWYizm1eSJsAM">
            Sedan 2010 är det frivilligt för studerande vid högskolan att
            vara medlem i en studentkår. Studentkårerna fyller dock samma
            funktion som när medlemskap var obligatoriskt: att ta tillvara
            studenters intressen, företräda dem i nämnder och styrelser, granska
            utbildningskvaliteten, bedriva studiesocial verksamhet m.m.
          </p>
          <p xml:id="i-5eaZNBWzDkfJGpxiyAQHMn">
            Efter att medlemskapet blev frivilligt har många kårer halverat
            sitt medlemsantal, vilket också har minskat intäkterna. Många
            lärosäten ger därför kårerna ekonomiskt stöd för att de ska kunna
            fortsätta att bedriva sin verksamhet. Nackdelen med det är att
            kåren hamnar i beroendeställning till det lärosäte som den samtidigt
            ska granska och att lärosätenas resurser borde användas till att
            förbättra utbildningen.
          </p>
          <p xml:id="i-JDb2FhtNWQMXMHvuSaz3UG">
            När beslutet om kårobligatoriets upphörande fattades var Vänsterpartiet
            berett att medverka till en förändring av studentkårerna med utgångspunkt
            i det förslag som utredaren Erland Ringborg presenterar i betänkandet
            Frihet för studenter – Om hur kår- och nationsobligatoriet kan
            avskaffas (SOU 2008:11). En nödvändig förutsättning för att vi
            skulle stödja ett sådant förslag var dock att statsbidraget till
            studentinflytande inte blev mindre än vad som föreslogs i betänkandet.
          </p>
          <p xml:id="i-6S4zJhp6CHvdTVRqf4rmzV">
            Tyvärr är reformen underfinansierad eftersom det statsbidrag
            som regeringen beviljat är mindre än en tredjedel av vad utredaren
            föreslog. Det har lett till att studentkårernas verksamhet blivit
            lidande och att möjligheten för studenterna att utöva inflytande
            försämrats. För att högskolans utbildningar ska hålla hög kvalitet
            och utvecklas är det nödvändigt att ta tillvara studenternas synpunkter
            och erfarenheter.
          </p>
          <p xml:id="i-Y5oX2v3HHy591JqEUa4bbU">
            Vid högskolorna försöker nu studentkårerna själva hitta olika
            lösningar för att finansiera verksamheten. Vissa har lyckats behålla
            ett högt medlemsantal, några får pengar från högskolan. Det gäller
            dock långt ifrån alla studentkårer och problemet är att det inte
            råder någon likvärdighet för studentinflytandet. Alla studenter
            måste ha samma möjligheter att kunna påverka sin högskola och
            förbättra sin utbildning. Därför menar Vänsterpartiet att det
            måste finnas ett riktat statligt stöd för att finansiera detta
            – precis som det föreslogs i utredningen. Vänsterpartiet tillför
            därför medel under statsbudgetens utgiftsområde 16, Utbildning
            och universitetsforskning, se motion 2013/14:Ub463.
          </p>
          <head xml:id="i-ECgqqwKeU5iSpCwYjibPxf" type="h1">
            8 Doktorander ska vara anställda
          </head>
          <p xml:id="i-Vwvx62D7ns2Lu6F5wV1qew">
            Svensk forskning utförs till stor del av doktorander vid våra
            lärosäten. För Vänsterpartiet är det självklart att den som utför
            arbete ska vara anställd och ha lön och övriga arbetsvillkor reglerade
            i kollektivavtal.
          </p>
          <p xml:id="i-WF95qXy5Djo9uJ1KxsJpoA">
            Idag är det tillåtet att anta doktorander utan att anställa dem.
            Forskarutbildningen för doktorander som saknar anställning finansieras
            med utbildningsbidrag alternativt stipendier.
          </p>
          <p xml:id="i-LPBLKbNh9NWsEJYjgdqm1a">
            Svensk forskarutbildning, som redan idag har hög kvalitet, kommer
            att bli än mer attraktiv om alla doktorander kan erbjudas anställning
            och därmed en rimligt trygg tillvaro under forskarutbildningen.
            Ytterligare en stor fördel med att anställa doktorander redan
            från första dagen på forskarutbildningen är att det kan leda till
            en större öppenhet i antagningen. Informationen om lediga platser
            kommer att spridas till fler, vilket leder till fler kvalificerade
            sökande. Det kommer förhoppningsvis även att leda till att fler
            med utländsk bakgrund och fler från arbetarklassen antas samt
            att könsfördelningen kan bli jämnare i fler ämnen. Med ett öppnare
            antagningssystem finns också bättre möjligheter att bryta beroendeförhållanden
            mellan doktorander och handledare. För dem som efter examen söker
            sig utanför högskolevärlden för att arbeta är det också en bättre
            merit att ha varit anställd. Doktorandanställningar ökar forskarutbildades
            attraktionskraft på arbetsmarknaden.
          </p>
          <p xml:id="i-Fp7jzMcZRdGoEZZzFQxkYy">
            Under 1990-talet förbättrades de ekonomiska förutsättningarna
            för doktorander. Det har medfört att doktorander genomför forskarutbildningen
            snabbare än tidigare, med bibehållen kvalitet på avhandlingarna,
            samt att en större andel examineras.
          </p>
          <p xml:id="i-SnMiFWqVQpMFzWZ4ByB6DJ">
            År 1986 påbörjades en process som syftade till att omvandla alla
            utbildningsbidrag inom forskarutbildningen till doktorandtjänster.
            Nu är det hög tid att ta sista steget i denna reform och omvandla
            återstående utbildningsbidrag till tjänster. Vänsterpartiet avsätter
            pengar för detta i motion 2013/14:Ub463 Utgiftsområde 16 Utbildning
            och universitetsforskning.
          </p>
          <p xml:id="i-JQ7hiYwqs739P162kGjHvC">
            Stipendiefinansiering under forskarutbildningen innebär en rad
            nackdelar. Doktorander som finansieras med stipendier har inte
            rätt till inkomstrelaterad ersättning vid sjukdom, föräldraledighet
            eller arbetslöshet. Försäkringskassan räknar inte heller stipendiefinansierad
            forskarutbildning som överhoppningsbar tid och därför har de doktorander
            som finansieras med stipendier inte någon vilande sjukpenninggrundande
            inkomst, SGI. Stipendierna räknas inte som pensionsgrundande inkomst
            och lärosätena kan inte heller teckna försäkringar för stipendiater.
            Dessutom berättigar inte stipendier till den automatiska övergång
            till doktorandanställning som sker för doktorander med utbildningsbidrag
            när två år återstår av forskarutbildningen.
          </p>
          <p xml:id="i-R91oDhzPT5ztRPDeaeHDjF">
            Den enda regel som finns rörande stipendier är att statliga anslag
            inte får användas till dessa. Det finns dock en rad stipendiefonder
            och externa medel som används till stipendier. Enligt Högskoleverkets
            årsrapport (2011:8 R) finansieras 9 procent av doktoranderna med
            stipendier. Stipendier är en förlegad finansieringsform dels på
            grund av den osunda konkurrens som skapas och den ekonomiska otrygghet
            det leder till, dels på grund av bristen på regler som gör det
            lätt att missbruka stipendierna. Det bör därför inte vara tillåtet
            att finansiera doktorander med stipendier.
          </p>
          <p xml:id="i-BdkYR7RjHxuaPW7DDE8E2t">
            Regeringen bör återkomma med ett förslag om förändring av högskoleförordningen
            som innebär att samtliga som antas till forskarutbildning också
            anställs som doktorander. Detta bör riksdagen som sin mening ge
            regeringen till känna.
          </p>
        </div>
        <div xml:id="i-8ifWzSgr7cu6AWRQZFVJxu" type="motSignatures">
          <list xml:id="i-9C56tXZojFqtP2Tb5kJx1t">
            <item xml:id="i-Q2oKBUuTuxNoLmkJXiaRLt">
              Rossana Dinamarca (V)
            </item>
            <item xml:id="i-Etvkz52NJmB39xQJYTeD3N">
              Ulla Andersson (V)
            </item>
            <item xml:id="i-JAKhWiv1ugaieNRksaufYj">
              Josefin Brink (V)
            </item>
            <item xml:id="i-69DqydpH9Myiua6Uz6bCy9">
              Christina Höj Larsen (V)
            </item>
            <item xml:id="i-KmZefY378cPuj6njUwVWja">
              Wiwi-Anne Johansson (V)
            </item>
            <item xml:id="i-MQtJfYWH88JMLLNzGneiH6">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
