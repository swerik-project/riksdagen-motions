<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00260">
  <teiHeader>
    <fileDesc>
      <titleStmt>
        <title>Demokrati på Kuba</title>
        <author corresp="i-9BhJo8qQot8sFJg6YMJxQP">av Irene Oskarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokrati på Kuba</title>
          <idno type="rdwebb">H102U260</idno>
          <rs type="number">U260</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U260/text</ref>
          <ref type="dokument_url_html">http://data.riksdagen.se/dokument/H102U260</ref>
          <ref type="dokumentstatus_url_xml">http://data.riksdagen.se/dokumentstatus/H102U260</ref>
          <ref type="doc">http://data.riksdagen.se/fil/3C6E39FC-8169-4851-85F0-922DCDE720BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6L7za38N1F6422nxrMhCok" type="signed"/>
        <correspContext corresp="i-6L7za38N1F6422nxrMhCok">
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction xml:id="i-SkWL286ZG7v8U7HZzGgb9K" type="numbering">
          <date when="2013-10-07"/>
        </correspAction>
        <correspAction xml:id="i-G6m3ftXceC8ye5aaSLstz7" type="submission">
          <date when="2013-10-04"/>
        </correspAction>
        <correspAction xml:id="i-46ViJLqMCkL8srHopoeief" type="transfer">
          <date when="2013-10-04"/>
        </correspAction>
        <correspAction xml:id="i-BkLe9fGnsrZ3rJTwWQL58o" type="assigned"/>
        <correspContext corresp="i-BkLe9fGnsrZ3rJTwWQL58o">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HqMVXfx34Za45pFqLeh74j">
            Förslag till riksdagsbeslut
          </head>
          <list style="ol">
            <item xml:id="i-XEepEYFDvB7UpVFmDSCS7B">
              Riksdagen tillkännager för regeringen som sin mening vad som
              anförs i motionen om att regeringen bör ställa sig bakom kraven
              på en oberoende internationell utredning av de kubanska dissidenterna
              Oswaldo Payás och Harold Ceperos död.
            </item>
            <item xml:id="i-MpHWiMwcdRWA4Y34HNSXS3">
              Riksdagen tillkännager för regeringen som sin mening vad som
              anförs i motionen om att regeringen inom EU bör arbeta för att
              hålla uppe trycket på demokratiska reformer på Kuba såväl inom
              den gemensamma ståndpunkten som i ett eventuellt framtida bilateralt
              avtal mellan EU och Kuba.
            </item>
          </list>
        </div>
        <div type="motContent">
          <head xml:id="i-KPaVda687wGL3Qah4QLpap" type="h1">
            Motivering
          </head>
          <p xml:id="i-6DyL5P5qn2SUz3Uscnuxeq">
            Den 22 juli 2012 dödades de kubanska demokratiaktivisterna Oswaldo
            Payá och Harold Cepero i en bilkrasch. Oswaldo Payá var den främste
            representanten för den kubanska oppositionen och fick 2002 EU-parlamentets
            demokratipris, Sacharovpriset, för sitt arbete för en fredlig
            övergång till demokrati på Kuba inom det s.k. Varelaprojektet.
            Han har också blivit nominerad till Nobels fredspris vid ett flertal
            tillfällen. Harold Cepero relegerades från universitetet för sitt
            engagemang för demokrati och var när han dog ungdomsledare i samma
            rörelse som Payá.
          </p>
          <p xml:id="i-TDhyLPfrLG5wCVw8yTQkHv">
            Det finns motstridiga uppgifter om hur bilkraschen gick till
            och ingen oberoende utredning har klarlagt händelsen. Payás familj
            har tillgång till vittnesuppgifter som motsäger den kubanska regimens
            version.
          </p>
          <p xml:id="i-XR69uRh4F15mpbp1DAgxu8">
            Det finns också oroande signaler om att kraschen kan komma att
            påverka EU:s relationer med Kuba om man skulle sluta villkora
            stöd till Kuba med demokratiska reformer och framsteg vad gäller
            mänskliga rättigheter. Det vore förödande för alla kubaner som
            kämpar för ett fritt Kuba.
          </p>
          <p xml:id="i-dk7bxTXbdomK4vY2cepZW">
            Varelaprojektet som samlade in fler än 25 000 namnunderskrifter
            till ett lagförslag om demokratiska reformer provocerade en kraftig
            motreaktion från den kubanska regimen. 75 demokratiaktivister
            och oberoende journalister fängslades och dömdes till långa fängelsestraff,
            regimen iscensatte en egen namninsamling och man ändrade konstitutionen
            med tillägget att socialismen är oåterkallelig. Payás rörelse
            (Movimiento Cristiano Liberación) fortsatte trots detta sitt arbete
            för demokrati och har under de senaste åren fördömt de ytliga,
            främst ekonomiska, reformer som regimen genomfört för att förbättra
            bilden av det kubanska systemet. MCL drev en kampanj för kubaners
            rätt till alla de mänskliga rättigheterna. För detta trakasserades
            och hotades Payá konstant. Dödskraschen i juli 2012 var inte heller
            första gången Payá var med om en bilolycka. Månaden innan sin
            död blev hans folkvagnsbuss påkörd av en annan bil så kraftigt
            att den välte. En olycka som Payá själv anklagades för. När han
            avled inväntade han kallelsen till rättegången.
          </p>
          <p xml:id="i-QrZCytspaj1P29UhcGZgcF">
            Trots att det råder oklarhet över hur kraschen gick till har
            händelsen ännu inte klarlagts i en oberoende utredning. Familjerna
            till Payá och Cepero har hos FN och EU krävt en oberoende internationell
            utredning. Att stötta en sådan utredning är inte bara viktigt
            ur rättssynpunkt utan är också en viktig signal såväl till regimen
            som till andra demokratiaktivister att när frihetskämpar dör under
            oklara omständigheter i en diktatur så reagerar det internationella
            samfundet. Det är därför mycket viktigt att den svenska regeringen
            stödjer familjernas krav på en oberoende utredning och att alla
            frågetecken kring bilkraschen kan klaras ut en gång för alla.
          </p>
          <p xml:id="i-CctXRQYWQ59p2WLdDTxURj">
            Den kubanska regimen är intresserad av att EU:s gemensamma ståndpunkt
            gentemot Kuba , som villkorar EU:s stöd till landet med framsteg
            inom demokrati och mänskliga rättigheter, tas bort. Den spanske
            utrikesministern, Manuel Garcia Margallo, har i en utfrågning
            i det spanska parlamentet medgett att den kubanska regimen, för
            att gå med på en utlämning av Carromero, först krävde att Spanien
            skulle lova att stödja en ändring av ståndpunkten. European External
            Action Service, den europeiska utrikesförvaltningen, har begärt
            att få mandat från medlemsländerna att förhandla fram ett bilateralt
            avtal mellan EU och Kuba. Det vore mycket olyckligt om EU skulle
            sluta att ställa krav på demokratiska reformer på Kuba. Den svenska
            regeringen bör därför fortsätta att hålla trycket uppe inom EU
            på sådana reformer. Det är vi skyldiga alla de som dött, lidit
            och fortsatt lider under den kubanska regimens förtryck.
          </p>
        </div>
        <div type="motSignatures">
          <list>
            <item xml:id="i-6vSeyLYdzGSBH2Ea1o4TVn">
              Irene Oskarsson (KD)
            </item>
          </list>
        </div>
      </div>
    </body>
  </text>
</TEI>
