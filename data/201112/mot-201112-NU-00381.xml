<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00381">
  <teiHeader>
    <fileDesc>
      <titleStmt>
        <title>Lika konkurrens för hållbar utveckling</title>
        <author corresp="i-U5MhCo51MGLLY94GAGJZhY">av Johan Linander (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lika konkurrens för hållbar utveckling</title>
          <idno type="rdwebb">GZ02N381</idno>
          <rs type="number">N381</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N381/text</ref>
          <ref type="dokument_url_html">http://data.riksdagen.se/dokument/GZ02N381</ref>
          <ref type="dokumentstatus_url_xml">http://data.riksdagen.se/dokumentstatus/GZ02N381</ref>
          <ref type="doc">http://data.riksdagen.se/fil/DDBB66CF-E3CC-434E-9401-B78215D7C9EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M1M8Uwji2zULhnmC2PfaAF" type="signed"/>
        <correspContext corresp="i-M1M8Uwji2zULhnmC2PfaAF">
          <note type="signatory" corresp="i-U5MhCo51MGLLY94GAGJZhY"/>
        </correspContext>
        <correspAction xml:id="i-AfVq3zyU7gB59ydH9vsyKV" type="numbering">
          <date when="2011-10-10"/>
        </correspAction>
        <correspAction xml:id="i-6Dxg46iyMrn5pAd25SpU72" type="submission">
          <date when="2011-10-05"/>
        </correspAction>
        <correspAction xml:id="i-PuRVTbHswhrMWnbtHDtyjp" type="transfer">
          <date when="2011-10-05"/>
        </correspAction>
        <correspAction xml:id="i-K9ehxPFuS3zqkizHHLwJYB" type="assigned"/>
        <correspContext corresp="i-K9ehxPFuS3zqkizHHLwJYB">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CKq3BmKmUTyqshGm493PJR" type="motBody">
        <div xml:id="i-V9vLHurjeTu4ihchvEVhdc" type="motProposal" subtype="förslag">
          <head xml:id="i-NTmkXh3cZPWeeZejfC4bB6">
            Förslag till riksdagsbeslut
          </head>
          <p xml:id="i-2A67vtDEATuwL5heNYfTaz">
            Riksdagen tillkännager för regeringen som sin mening vad som
            anförs i motionen om att en översyn bör göras av utformningen
            av de kommunala kompetensreglerna på energiområdet.
          </p>
        </div>
        <div xml:id="i-7chX7C87Q3LHReMQhiVJ59" type="motContent">
          <head xml:id="i-YJQ7FGZXEb1qUWjZxEwMfw" type="h1">
            Motivering
          </head>
          <p xml:id="i-5mnFxWatniSgYcTpDByxQb">
            Sedan länge anses kommunerna ha en oomtvistad rätt att engagera
            sig i och driva näringsverksamhet inom energiområdet. De flesta
            kommuner som bedriver sådan verksamhet gör det genom hel- eller
            delägda aktiebolag. Den närmare regleringen av den kommunala kompetensen
            på energiområdet och i vilken utsträckning kommuner får överlämna
            energiverksamhet åt kommunalt ägda bolag finns dels i kommunallagen,
            dels i flera av de energirättsliga speciallagarna. Syftet med
            särskilt de sistnämnda bestämmelserna är att konkurrensvillkoren
            för kommunala energiföretag ska vara likvärdiga med dem som gäller
            för övriga energibolag. Den valda lagtekniska lösningen med liknande,
            men inte identiska, regler i flera lagar innebär en otydlighet
            som medför att det avsedda syftet inte helt uppnås. Det medför
            i sin tur att de kommunala energiföretagen hämmas och inte fullt
            ut kan utveckla sin verksamhet för att bidra i omställningen mot
            ett mer hållbart och energieffektivt samhälle.
          </p>
          <p xml:id="i-MASL3BFa43zANS3oZL1F6E">
            Idag gäller som utgångspunkt att all kommunal verksamhet omfattas
            av de kommunalrättsliga principerna om självkostnad, lokalisering,
            likställighet och allmänintresse. Härifrån görs sedan som sagt
            vissa undantag för kommunala energibolag i energilagstiftningen.
            Enligt 7 kap. 2 § ellagen (1997:857) gäller sålunda att ett kommunalt
            företag som bedriver produktion av eller handel med el samt därmed
            sammanhängande verksamhet är undantaget från självkostnadsprincipen
            och i stället ska drivas på affärsmässig grund. Jämfört med 3
            kap. 3 § aktiebolagslagen (2005:551) innebär det att ett sådant
            kommunalt elproduktions- eller elhandelsbolag inte bara får, utan
            uttryckligen ska drivas i vinstsyfte.
          </p>
          <p xml:id="i-Ddom5a9vKrKxioHgeRXGxa">
            Enligt 7 kap. 1 § ellagen gäller vidare att ett kommunalt elproduktions-
            eller elhandelsbolag får bedriva verksamhet utanför kommunens
            område. Detsamma gäller kommunala elnätsbolag om nätverksamheten
            sker i geografisk närhet till nätbolagets distributionsverksamhet
            inom kommunen och verksamheten utom kommunen sker i syfte att
            uppnå en ändamålsenlig nätverksamhet. För kommunala elnätsbolag
            görs dock inget undantag från självkostnadsprincipen, vilket i
            princip innebär att aktiebolagsrättens vinstsyfte måste skrivas
            bort i de kommunala nätbolagens bolagsordningar. En särskild och
            oklar fråga är hur denna omständighet förhåller sig till ellagens
            bestämmelser om skälig avkastning i nätverksamhet.
          </p>
          <p xml:id="i-N6WCPTQCrc2AnGpwgcBEqY">
            Beträffande kommunala fjärrvärmebolag finns motsvarande bestämmelser
            i 38 § och 39 § fjärrvärmelagen (2008:263). Kommunal fjärrvärmeverksamhet
            är sålunda undantagen från självkostnadsprincipen och ska bedrivas
            på affärsmässig grund. Undantag görs även från lokaliseringsprincipen
            om fjärrvärmeverksamheten utanför kommunen drivs i geografisk
            närhet till verksamheten i den egna kommunen i syfte att uppnå
            en ändamålsenlig fjärrvärmeverksamhet.
          </p>
          <p xml:id="i-6zySMXtAbX8PqfUdZ5zRp2">
            Slutligen gäller enligt 5 kap. 1 § och 2 § naturgaslagen (2005:403)
            att kommunala företag som bedriver handel med naturgas är undantagna
            från självkostnadsprincipen och lokaliseringsprincipen samt att
            kommunala företag som bedriver distribution av naturgas är undantagna
            från lokaliseringsprincipen om verksamheten utanför kommunen sker
            i geografisk närhet till verksamheten i den egna kommunen i syfte
            att uppnå en mer ändamålsenlig distributionsverksamhet. Liksom
            för elnätsbolag gäller dock att distributionsverksamhet avseende
            naturgas inte är undantagen från självkostnadsprincipen.
          </p>
          <p xml:id="i-RGTVLUsVbwdkTxcbc4j41C">
            De nu redovisade bestämmelserna styr visserligen endast de ändamål
            för vilka kommunerna får bilda aktiebolag. I strikt mening styr
            de alltså inte det kommunala aktiebolagets verksamhet när bolaget
            väl har bildats, eftersom aktiebolaget då styrs av aktiebolagsrättsliga
            regler. Kommunallagen innehåller dock bestämmelser som syftar
            till att det kommunala ändamålet med bolaget säkerställs. Vidare
            gäller sedan ett par år bestämmelserna i 2732 §§ konkurrenslagen
            (2008:579) om konkurrensbegränsande offentlig säljverksamhet.
            Enligt dessa regler kan exempelvis ett kommunalt bolag förbjudas
            att bedriva viss verksamhet om den snedvrider eller hämmar konkurrensen
            på ett visst område. Förbud får dock inte meddelas om verksamheten
            är försvarbar ur allmän synpunkt eller om den är förenlig med
            lag. I praktiken blir därför de ovan redovisade kompetensreglerna
            styrande för de kommunala energibolagens verksamhet.
          </p>
          <p xml:id="i-6QTF2CQQzGCbGhesB8rpWy">
            Som ovan påpekats är syftet med kompetensreglerna på energiområdet
            att göra konkurrensvillkoren för de kommunala energibolagen likvärdiga
            dem som gäller för övriga företag på energimarknaden (se exempelvis
            prop. 1996/97:136 s. 71). Reglernas detaljerade utformning ger
            dock i det praktiska livet upphov till många frågor. Exempelvis
            framgår det inte helt klart i vilken utsträckning de kommunala
            energibolagen får bedriva verksamhet avseende fjärrkyla. Sådan
            kan produceras med hjälp av flera olika tekniker. Exempelvis kan
            värmeenergin i fjärrvärme användas i absorptionskylmaskiner och
            som sorptiv kyla. Även vatten från sjöar kan användas i separata
            system för kallvatten, s.k. frikyla. Oavsett vilken teknik som
            används gäller att miljöpåverkan och energiförbrukningen är minimal
            jämfört med vad som är fallet vid kylning med hjälp av lokala
            kylanläggningar. Det finns således uppenbara miljöfördelar om
            kommunala fjärrvärmebolag även kan tillhandahålla fjärrkyla.
          </p>
          <p xml:id="i-WhWzr2Lc4T6ksXBncF1zo5">
            Möjligheten att kombinera fjärrvärme och fjärrkyla är ett exempel
            på produktutveckling inom energiområdet. Den rådande utvecklingslinjen
            är att energibolagen går från att tillhandahålla enstaka energinyttigheter
            mot att i stället tillhandahålla s.k. energilösningar. Denna utveckling
            är givetvis affärsmässigt motiverad men drivs i inte så liten
            grad även av politiska krav på hållbar utveckling och energieffektivisering
            m.m. inte minst från EU. I detta sammanhang kan till exempel hänvisas
            till EU-kommissionens förslag till nytt direktiv om energieffektivitet,
            KOM(2011) 370, som bland annat uppställer krav på att utveckla
            potentialen för effektiv fjärrvärme och fjärrkyla. Eftersom tillhandahållandet
            av energilösningar bygger på att energibolagen kan tillhandahålla
            en palett av nyttigheter och tjänster ter sig de kommunala kompetensreglerna
            på energiområdet alltmer fragmentariska och föråldrade med sin
            inriktning på enstaka energinyttigheter. Reglerna begränsar därmed
            som ovan visats de kommunala bolagens möjligheter att utveckla
            sitt produktutbud och möta efterfrågan på nya, miljövänliga energitjänster.
          </p>
          <p xml:id="i-TwnMDgZxcuVUi8rys8p1LS">
            Av ovan anförda skäl bör en översyn göras av utformningen av
            de kommunala kompetensreglerna på energiområdet. Lämpligen slopas
            den gällande och ur lagteknisk synvinkel olämpliga modellen med
            regler i flera olika speciallagar till förmån för en mer sammanhållen
            och mindre kasuistisk reglering direkt i kommunallagen. Det kan
            understrykas att fråga inte är om att utöka den kommunala kompetensen,
            utan det handlar endast att förtydliga densamma. Om gränserna
            inte tydliggörs är risken uppenbar att de kommunala energibolagens
            utvecklingskraft inte utnyttjas tillfullo i miljöomställningen.
            Reglernas konkurrensneutraliserande syfte riskerar i sådant fall
            dessutom att förfelas. Avslutningsvis förtjänar det att påpekas
            att reglernas syfte att likställa konkurrensen i praktiken främst
            gäller för statligt ägda bolag, inte privata. Paradoxalt nog gäller
            alltså att om ett kommunalt bolag är förhindrat att leverera en
            energilösning av skäl hänförliga till den kommunala kompetensen,
            så kommer affären i stället sannolikt tas av ett statligt ägt
            energibolag. Även i beaktande härav bör en regelöversyn genomföras.
          </p>
        </div>
        <div xml:id="i-Roqi9y6ujuy4yr9jwnpRbm" type="signatureBlock">
          <list xml:id="i-Umwbvy6KEHQox4kZcYn6Fd">
            <item xml:id="i-41esx62MnTtb9oW5RYgLnC" who="i-U5MhCo51MGLLY94GAGJZhY" type="signature">
              Johan Linander (C)
            </item>
          </list>
        </div>
      </div>
    </body>
  </text>
</TEI>
