<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__627/mot_1964__ak__627-001.pdf"/>
      <div type="motHeader" xml:id="i-BkzDYGvdAKaFe67gfpXo43">
        <div type="motTitle" xml:id="i-FJPxpGxXKfjPspmXi5XdPv"/>
        <div type="motSubmissionInfo" xml:id="i-8BWJaTnbFuK16Ak47hw6Wu"/>
      </div>
      <div type="motBody" xml:id="i-T63eGz8vNbi6YS6znuBcJP">
        <div xml:id="i-PedCvbuEjN67HGqqBTs7n4">
          <p xml:id="i-X3mEyKhra5dzFpsUczXoEX">
            12 Motioner i Andra kammaren, nr 627 år 1964
          </p>
          <p xml:id="i-SpR1zMmApCKL6K4eXRhEwn">
            Nr 627
          </p>
          <p xml:id="i-QxyWpv46mdYcC8cefUk7ff">
            Av herr Hermansson m. fl.,. om ökad utbildning av personal in-
            om hälso- och sjukvården, m.m.
          </p>
          <p xml:id="i-2tVYCjCVRNKACFN2KFvLoZ">
            (Lika lydande med motion nr 518 i Första kammaren)
          </p>
          <p xml:id="i-X5whfQyX1ayrYvKfaMww6b">
            Även om det inom hälso- och sjukvården förekommit en stark expansion
            under senare år, måste tyvärr noteras att bristerna är många och
            svåra. Från regeringens sida har medgetts, att många områden inom
            vår hälso- och sjukvård är starkt eftersatta. Det är en berättigad
            självkritik. ökade köer vid sjukhusen, den omfattande bristen
            på läkare och övrig sjukvårds- personal — enligt medicinalstyrelsens
            uppgifter var situationen den 2 okto- ber 1963 sådan, att drygt
            9 procent av antalet sjukvårdsplatser i landet inte kunde utnyttjas
            på grund av personalbrist — de otillräckliga resur- serna i den
            öppna vården och de ännu större bristerna i den förebyggande vården
            har medfört att hälso- och sjukvården i dess helhet inte motsvarar
            behovet och de vetenskapliga möjligheterna. Resultatet är för
            tidig död eller onödig invaliditet och lidanden för många människor.
            Ansvaret härför faller i främsta rummet på statsmakterna, som
            under- låtit att vidtaga tillräckliga åtgärder mot missförhållanden
            som länge varit kända. Då det beräknas (ÖHS-kommitténs betänkande
            Sjukhus och öppen vård. SOU 1963:21) att produktionsbortfallet
            under ett år på grund av sjukdom och invaliditet överstiger 5
            miljarder kronor, är det klart, att ökade resurser för hälso-
            och sjukvården i vidaste bemärkelse också är ett nationalekonomiskt
            intresse. Vad bristerna i hälso- och sjukvården betyder för den
            enskilda människan kan inte mätas i pengar. I ett särskilt program
            har kommunistiska partiet vid sin kongress den 3—6 januari 1964
            sammanställt förslag som enligt vår mening måste ge- nomföras
            inom närmast överskådlig tid för att snabbt skapa vårdresurser
            i tillräcklig omfattning, så att alla sjuka och åldringar utan
            dröjsmål kan få erforderlig vård, det må gälla plats på sjukhus
            eller i öppen vård, samt att hälsokontrollen och bioteknologien
            kan ges tillräckliga resurser för att i tid upptäcka och förebygga
            allvarliga sjukdomar och olycksfallsrisker i arbe- tet. Programmet
            upptar frågor rörande den slutna och öppna vården, reha- biliteringsverksamheten,
            den förebyggande hälsovården, tandvården, åld- ringsvården och
            åldringssjukvården, frågan om läkemedelsförsörjningens förstatligande
            och förslag beträffande den medicinska forskningen. Särskild uppmärksamhet
            ägnas personalfrågornas lösning med förkla-
          </p>
          <pb facs="riksdagen-motions-pdf/data/1964/mot_1964__ak__627/mot_1964__ak__627-002.pdf"/>
          <p xml:id="i-RLU4Xugyg3nGDjqVf3QV2T">
            Motioner i Andra kammaren, nr 627 år 1964 13
          </p>
          <p xml:id="i-HBtJwbs957qNqUH6zbsQxF">
            ringen att »ännu viktigare än en ytterligare generell utbyggnad
            av den slutna vårdens platsresurser är i nuvarande situation
          </p>
          <p xml:id="i-T5LSJJaqpV2ecLUoWWoEBw">
            att genom snabba och planmässiga åtgärder skaffa tillräckligt
            med lä- kare och övrig sjukvårdspersonal till vad som redan byggts
            på sjukvårdens område, att ytterligare effektivisera vården vid
            redan befintliga sjukvårdsanstal- ter, och att genom samordnade
            åtgärder för upprustning av den öppna vården av- lasta trycket
            på den slutna vårdapparaten».
          </p>
          <p xml:id="i-SBwaYx5r6VfbPmRo2pU4cb">
            Auktoritativa uppgifter — bl. a. av ordföranden i den förut nämnda
            ut- redningskommittén, generaldirektör Richard Sterner — säger,
            att Sverige kvantitativt sett i fråga om antalet sjukhusplatser
            och utrustning vid kroppssjukhusen ligger långt fram vid jämförelse
            med andra länder. Läkar- vården är av erkänt hög kvalitativ standard,
            men i fråga om vårdresurserna utanför sjukhusen, alltså i fråga
            om läkartillgången, är vi »sämre ställda än andra utvecklade länder».
            I medicinalstyrelsens tidskrift, Allmän hälso- och sjukvård, konstateras,
            att i fråga om antalet läkare i förhållande till folkmängden uppvisar
            länder som Ungern, Österrike, Italien, Tjeckoslo- vakien och Sovjetunionen
            en läkartäthet som med 50 procent överstiger vårt lands. Beträffande
            vissa delar av landet, Gävleborgs och Kronobergs län och Gotland,
            är läget i detta hänseende sämre än i vissa u-länder, till exempel
            Venezuela. Bristerna gäller inte bara läkare utan sjukvårdspersonal
            över huvud taget, sköterskor, biträden, laboratoriepersonal, arbetsterapeuter,
            sjukgymnaster och andra personalkategorier. Det är sålunda uppenbart,
            att frågan om att komma till rätta med de hittillsvarande försummelserna
            på hälso- och sjuk- vårdens område i första hand är en fråga om
            att lösa personalproblemen. Bristsituationen i fråga om läkare
            och övrig sjukvårdspersonal framhål- les i olika sammanhang i
            årets statsverksproposition, bilaga 7. Beträffande läkarpersonalen
            vid mentalsjukhusen säger sålunda medici- nalstyrelsen i sin framställning
            om åtgärder att situationen är lika svår- bemästrad som under
            tidigare år, att utannonserade tjänster lockat få sö- kande och
            att inte mindre än 60 procent av underläkartjänsterna i löne-
            grad Ae 23 den 1 februari 1963 var vakanta, vilket innebär någon
            försäm- ring av läget gentemot föregående år. Styrelsen har i
            fråga om förordnande på underläkartjänst nödgats utfärda bestämmelser
            »som innebär en inte obetydlig och i och för sig föga önskvärd
            sänkning av kompetenskraven». Trots regeringens förslag om utökning
            av antalet läkartjänster och tjänster för övrig vårdpersonal är
            det uppenbart att bristerna förblir mycket om- fattande.
          </p>
          <p xml:id="i-N3Q2eSQfLp9cS6ajK8TLpj">
            I annat sammanhang, i fråga om utbildningen av mentalsjukvårdsperso-
            nal, noterar medicinalstyrelsen att vid en i februari 1963 företagen
            under-
          </p>
          <pb facs="riksdagen-motions-pdf/data/1964/mot_1964__ak__627/mot_1964__ak__627-003.pdf"/>
          <p xml:id="i-KKkYGRgsZnGDAVjXmgzkFU">
            14 Motioner i Andra kammaren, nr 627 år 1964
          </p>
          <p xml:id="i-8DqxuRKmpD6enfodEsTYtY">
            sökning framgick att endast 301 av befintliga 2 600 förmanstjänster
            uppe- hölls av legitimerade sjuksköterskor — dvs. knappt 12 procent!
            Å andra sidan konstateras, att intresset för grundutbildningen
            då det gäl- ler denna vård är stort bland yrkesväljande ungdomar.
            År 1962 antogs 673 elever — men antalet sökande var i runt tal
            2 400. Antalet sökande till högre utbildning — där tjänster endast
            till tolv procent upprätthålles av legiti- merade sköterskor —
            överstiger enligt medicinalstyrelsen avsevärt det antal som kan
            antagas.
          </p>
          <p xml:id="i-9VRVpFi81G4nGor7Gg8NMo">
            I fråga om läkarutbildningen över huvud taget är det ett välbekant
            fak- tum, att utbildningsmöjligheterna inte på långt när motsvarar
            antalet sö- kande. Under en följd av år har inte ens hälften av
            betygskompetenta sö- kande kunnat få plats vid de medicinska utbildningsanstalterna.
            Samma är förhållandet i fråga om tandläkarutbildningen.
          </p>
          <p xml:id="i-NFhYmymAgyeAwbaU7eEpqd">
            Bristsituationen i fråga om sjuksköterskor och biträden är om
            möjligt ännu värre. Det uppges, att det sammanlagda elevintaget
            för 1964 kan be- räknas uppgå till inemot 2 400 elever. Det är
            i hög grad otillräckligt för att avhjälpa den nuvarande bristen.
            I statsverkspropositionen uppges emeller- tid, att Svenska landstingsförbundet
            under hösten 1963 insamlat uppgifter, som tillsammans med uppgifter
            från de landstingsfria städerna klargör, att »det finns en betydande
            utbildningskapacitet som inte utnyttjas». Utbild- ning av sjuksköterskor
            och biträdespersonal kan alltså, som framhålles i vårt partis
            hälso- och sjukvårdsprogram, »redan med tillgängliga resurser
            väsentligt förstärkas, om statens, landstingens och de landstingsfria
            stä- dernas resurser samordnas». Det är en angelägen uppgift att
            utnyttja dessa resurser. De i statsverkspropositionen företagna
            prutningarna på stipendier etc. i fråga om sköterskeutbildningen
            är inte ägnade att underlätta brist- situationen. Förbättrade
            arbets- och löneförhållanden för sköterskor, biträden och öv-
            rig vårdpersonal är en avgörande fråga för att ändra på den nuvarande
            bristsituationen, som medför att kostsamma sjukvårdsplatser står
            outnytt- jade, medan köerna av vårdbehövande vid sjukhus och kliniker
            ökar. En allmän förbättring av lönerna, förkortning och bättre
            organisation av ar- betstiden krävs för att göra sjuksköterske-
            och biträdesyrkena mera attrak- tiva. Att en tredjedel av de utbildade
            sköterskorna inte deltar i sjukvårds- arbetet — vanligen därför
            att de är upptagna av hemarbete — borde föran- leda energiska
            åtgärder i syfte att återvinna värdefull arbetskraft. Reakti-
            veringskurser under ekonomiskt förmånliga betingelser, anordnande
            av halvtidstjänster i ökad omfattning, inrättande av barndaghem
            för att un- Aeslätta för gifta sköterskor och biträden att förena
            hemarbete med yrkes- utövning samt åtgärder för att praktiskt
            lösa sjukvårdspersonalens bostads- fråga i närheten av arbetsplatsen
            kan bidraga till att inom överskådlig tid bemästra denna del av
            personalproblemet.
          </p>
          <pb facs="riksdagen-motions-pdf/data/1964/mot_1964__ak__627/mot_1964__ak__627-004.pdf"/>
          <p xml:id="i-FT6YpVVnRjCc8dpFMnN2MR">
            Motioner i Andra kammaren, nr 627 år 1964 15
          </p>
          <p xml:id="i-4arMvwEkHb9A4AQrPgU6oh">
            Genom utbildning och rationell användning av annan personal,
            socialar- betare, sjukgymnaster, arbetsterapeuter, laboratorieassistenter,
            operations- assistenter, läkarsekreterare etc. kan vården effektiviseras
            och läkares och sköterskors arbetsinsatser på ett väsentligt bättre
            sätt utnyttjas. Även om här nämnda åtgärder i syfte att på ett
            avgörande sätt öka ut- bildningen och tillgången på sjukvårdspersonal
            av olika kategorier i stor utsträckning är en kommunal angelägenhet,
            anser vi det med hänsyn till den svåra bristsituationen nödvändigt
            att de statliga myndigheterna på allt sätt stimulerar till praktiska
            åtgärder ägnade att lösa personalbristen. Det kan ske genom generösare
            bidragsvillkor, stipendier o. d. samt genom för- bättring av sjukvårdspersonalens
            löne- och arbetsvillkor. Utöver här anförda synpunkter på läkar-
            och personalsituationen i all- mänhet vill vi ytterligare framhålla
            följande i fråga om läkarutbildnings- möjligheterna särskilt inom
            storstockholmsregionen. Undervisningen vid karolinska institutet
            och de båda undervisningssjuk- husen i Stockholm var ursprungligen
            dimensionerad för en intagning av 30 studerande per termin. Läkarbristen
            har framtvingat en ökad intagning och upprepade improvisationer.
            Fr. o. m. höstterminen 1963 är intaget 104 studerande per termin.
            Läkarutbildningsberedningen har betecknat en yt- terligare ökning
            till 124 studerande fr. o. m. höstterminen 1964 som ofrån- komlig
            och räknar med ännu en ökning till 140 alternativt 185 under åren
            1967—1971. Kraftiga ökningar föreslås också för de medicinska
            fakulte- terna i Uppsala, Umeå, Göteborg och Lund.
          </p>
          <p xml:id="i-5BtpgFESCc7sHEE1e2dXfH">
            Frågan om ett sjätte universitet i Mellansverige har länge varit
            aktuell. Med all säkerhet måste också ett sjunde universitet i
            nedre Norrland komma på dagordningen mycket snart, om bristen
            på akademiskt utbildad arbets- kraft, inklusive läkare och tandläkare,
            inte skall bli ödesdiger. Det gäller nu- mera inte bara att komma
            till rätta med bristsituationen i vårt eget land. För att vi skall
            kunna bidra till en sanering av hälsovårdssituationen i underut-
            vecklade länder kommer det att krävas stora insatser av läkare,
            tandläkare och annan kvalificerad personal, en insats som vi självfallet
            inte kan göra så länge våra utbildningsresurser är kraftigt underdimensionerade
            för våra egna behov.
          </p>
          <p xml:id="i-RstV5GWbN4Df6x3bcEgse2">
            Vad den medicinska undervisningen i Stockholm beträffar måste
            det vara en allvarlig illusion att tro att man gång på gång kan
            höja intagningen utan att väsentligt öka de lokal- och personalresurser
            som krävs för att före- bygga en standardförsämring av undervisningen.
          </p>
          <p xml:id="i-Q7NKqPAAkU1LsYxuwpBVVK">
            Det är allvarligt nog att den s. k. teoretiska undervisningen,
            dvs. under- visningen fram till medicine kandidatexamen, måste
            äga rum i lokaler och med en lärarpersonal som i stort sett varit
            avsedda för mindre än halva det studentantal som nu tas emot.
            Men i fråga om de kliniska stu- dierna, dvs. studierna efter medicine
            kandidatexamen, håller situationen på
          </p>
          <pb facs="riksdagen-motions-pdf/data/1964/mot_1964__ak__627/mot_1964__ak__627-005.pdf"/>
          <p xml:id="i-8G8kUR9mZytX1FLpDtaj1Q">
            16 Motioner i Andra kammaren, nr 627 år 1964
          </p>
          <p xml:id="i-Bwi7NQ82ZWkRCBbvMxv5iw">
            att bli alarmerande. Trots de överenskommelser som finns mellan
            Stock- holms stad och staten om att i viss utsträckning ta de
            kommunala sjukhu- sen i anspråk för klinisk undervisning är det
            omöjligt att ge de studerande den personliga handledning som tidigare
            varit en grund för den medicinska utbildningens höga standard
            i vårt land. Redan nu borde det finnas ett tredje undervisningssjukhus
            i Stockholm. Med den ökning av intagningen till de medicinska
            studierna som är ofrånkomlig under de närmaste åren är det hög
            tid att projektera även ett fjärde undervisningssjukhus. Att bygga
            om ett gammalt sjukhus eller transformera ett modernt sjuk- hus
            till undervisningssjukhus är praktiskt svårgenomförbart. Det krävs
            inte bara föreläsningssalar och undervisningslaboratorier. Undervisningen
            måste äga rum i alla delar av sjukhuset. För att medicinarna skall
            kunna delta i det dagliga sjukvårdsarbetet och på en gång göra
            en ofta värdefull insats i detta och rationellt utnyttja studietiden
            måste de ha arbetsrum på samtliga avdelningar. Dessa synpunkter
            måste i tid beaktas. Ett tredje undervisningssjukhus inom storstockholmsområdet
            bör lämpligen förläggas till Söderort, antingen i anslutning till
            det planerade sjukhuset i Enskededalen eller till Huddinge- sjukhuset.
            Till skillnad från de båda föregående undervisningssjukhusen kommer
            dessa att ha egna upptagningsområden, vilket är en god förutsätt-
            ning för att undervisningen skall bli allsidig och inte exklusivt
            specialiserad. Möjligheter finns nu också att inom ett tiotal
            år tillgodose behovet av ett fjärde undervisningssjukhus i storstockholmsområdet.
            Planerna på ett sjuk- hus på Järvafältet är ännu inte låsta av
            några beslut. Detta sjukhus kan planeras och byggas för både sjukvård,
            forskning och undervisning. Det är önskvärt att staten utan dröjsmål
            inleder förhandlingar med Stockholms stad och Stockholms läns
            landsting om planeringen av Järvafältets sjuk- hus som undervisningssjukhus.
          </p>
          <p xml:id="i-QjoWeKRPeWXBYvWAawVxL9">
            I ovanstående har vi — i vetskap om att avhjälpandet av bristerna
            på hälso- och sjukvårdens område är ett omfattande frågekomplex
            — begrän- sat oss till frågan om personalsituationen. Utan lösning
            av denna blir alla utbyggnadsplaner illusoriska. Vi anser det
            därför i första hand nödvändigt med energiska åtgärder för att
            komma till rätta med bristerna å detta område.
          </p>
          <p xml:id="i-PGX7ZV9SvRqCYsVB4zLy51">
            Vi föreslår med hänvisning till vad som anförts,
          </p>
          <p xml:id="i-MTZ85i2WWkcNYux3uwSpmF">
            att riksdagen i skrivelse hemställer att Kungl. Maj:t måtte dels
            skyndsamt låta utarbeta en plan i syfte att öka läkar- utbildningen
            och utbildningen av sjuksköterskor, biträden samt övriga personalkategorier
            inom hälso- och sjukvården, dels vidtaga åtgärder för att beträffande
            löne- och arbets- förhållanden göra dessa vårdyrken mera attraktiva
            på sätt
          </p>
          <pb facs="riksdagen-motions-pdf/data/1964/mot_1964__ak__627/mot_1964__ak__627-006.pdf"/>
          <p xml:id="i-3sFfStpFa9asbLnVKnVJ3H">
            Motioner i Andra kammaren, nr 627 år 1964 17
          </p>
          <p xml:id="i-XEs8ykmPD1QSihhcUrxiMb">
            som i motionen närmare anges, ävensom åtgärder för att genom
            för personalen förmånliga reaktiveringskurser åter- vinna utbildad
            personal som av olika skäl lämnat yrket, dels också inleda förhandlingar
            med Stockholms stad och Stockholms läns landsting för planering
            av ytterligare två undervisningssjukhus inom storstockholmsområdet,
            i Sö- derort och på Järvafältet.
          </p>
          <p xml:id="i-Tk1GXRkSKeKHjTB8YTdoqz">
            Stockholm den 26 januari 1964 C.-H. Hermansson Helmer Holmberg
            Henning Nilsson
          </p>
          <p xml:id="i-WgLAhGmEzUYD2gCJcrSAUE">
            Gunvor Ryding Hilding Hagberg
          </p>
        </div>
      </div>
    </body>
  </text>
</TEI>
