<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00207">
  <teiHeader>
    <fileDesc>
      <titleStmt>
        <title>Sparbankerna</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sparbankerna</title>
          <idno type="rdwebb">GZ02Fi207</idno>
          <rs type="number">Fi207</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi207/text</ref>
          <ref type="dokument_url_html">http://data.riksdagen.se/dokument/GZ02Fi207</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi207</ref>
          <ref type="doc">http://data.riksdagen.se/fil/84A2DC01-4677-4019-BF37-C58F203F69EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L69h7sgkRv8xFb6n2WUikp" type="signed"/>
        <correspContext corresp="i-L69h7sgkRv8xFb6n2WUikp">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-DovrC3oPVHKxHMrZGiQ381" type="numbering">
          <date when="2011-09-29"/>
        </correspAction>
        <correspAction xml:id="i-JSq7c2nNBYyrwWdFSGMYoZ" type="submission">
          <date when="2011-09-27"/>
        </correspAction>
        <correspAction xml:id="i-9ugfZfoxmq7Srdj2zV2oAs" type="transfer">
          <date when="2011-09-27"/>
        </correspAction>
        <correspAction xml:id="i-BQmHsQYNpNspEkjnXEMd4A" type="assigned"/>
        <correspContext corresp="i-BQmHsQYNpNspEkjnXEMd4A">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EXuBE8bSkTWXWBAWhNQc4n" type="motBody">
        <div xml:id="i-A8ckV89uX1DPShevNRBUw8" type="motProposal" subtype="förslag">
          <head xml:id="i-97ETpmAbzFHj3VWtkyqtsa">
            Förslag till riksdagsbeslut
          </head>
          <list xml:id="i-3nWae8sFq9dQ42kEEb8NVC" style="ol">
            <item xml:id="i-V63nyCx8nMrwhtQw9fexcZ">
              Riksdagen tillkännager för regeringen som sin mening vad som
              anförs i motionen om att införa egenkapitalbevis i den svenska
              sparbankslagen.
            </item>
            <item xml:id="i-YArtCRMxQSDx7FCN6LyB22">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              till finansiering av startkapital för att bilda nya sparbanker.
            </item>
            <item xml:id="i-3spTT7ardZMUUo98KC25nR">
              Riksdagen tillkännager för regeringen som sin mening vad som
              anförs i motionen om att regeringen snarast ska göra en översyn
              av banklagstiftningen.
            </item>
          </list>
        </div>
        <div xml:id="i-WaecM7QH1j5r5H7Rjnkwqj" type="motContent">
          <head xml:id="i-2Njt3YtrkvdqEQpBY3zxtf" type="h1">
            Bakgrund
          </head>
          <p xml:id="i-45BF887D6PmBSD6hBXDPdY">
            Vänsterpartiet menar att det är viktigt att öka konkurrensen
            på bankmarknaden. Ökad konkurrens förbättrar möjligheterna för
            inte minst småföretag och hushåll utanför de större städerna.
            De lokala sparbankerna utgör en viktig resurs för den regionala
            utvecklingen. Deras förankring i lokalsamhället gör att sparbankerna
            har goda kunskaper om det samhälle, de företag och de människor
            som finns och verkar där. Samtliga lokala banker är lokaliserade
            utanför de större tätorterna. Bland annat beviljas lån till småföretag
            och privatpersoner som annars kanske inte skulle ha godkänts av
            främst affärsbankerna. Eftersom sparbankerna i grunden går ut
            på att verka lokalt har de en unik kund­kännedom genom en nära
            relation till de lokala företagarna. Det är en oerhört viktig
            och basal kunskap för en bank som arbetar utifrån lokalsamhällets
            bästa.
          </p>
          <p xml:id="i-9YSXqq5eDefCBCKnREhYP1">
            Att sparbankerna inte har möjlighet att dela ut vinster till
            aktieägare, utan i stället måste fondera vinsterna, innebär ökad
            trygghet för bankkunderna. Delar av det fonderade överskottet
            får sedan enbart användas för samhällsnyttiga ändamål som utvecklar
            regionen och lokalsamhället i långsiktigt hållbar riktning.
          </p>
          <p xml:id="i-8o5mJbA9GGwQ7LsEH26r8P">
            De lokala sparbankerna har en affärsomslutning på ca 500 miljarder
            kronor, ett samlat resultat på nästan 3 miljarder och ett soliditetstal
            på i snitt 20 procent. Det finns anledning att tro att fler lokala
            sparbanker kommer att utveckla samhället, bl.a. genom en klok
            långivning till lokala och regionala företag som leder till arbetstillfällen
            och därmed framtidstro för orten och regionen. I dag finns sparbanker
            enbart i cirka hälften av kommunerna inklusive ett antal filialer.
            Vänsterpartiet menar att redan befintliga sparbanker ska kunna
            utvecklas och verka för att nya sparbanker ska kunna etableras.
          </p>
          <head xml:id="i-HDc8PSCF16YsNng1rD51CQ" type="h1">
            Egenkapitalbevis
          </head>
          <p xml:id="i-AtGFqvpPNHPpgQNrV3eQgg">
            Regeringen har, efter otaliga initiativ från Vänsterpartiet,
            tillsatt en internutredning för att se över frågan om egenkapitalbevis
            för sparbanksrörelsen. Utredningens resultat skulle ha presenterats
            i våras men har ännu ej redovisats. Egenkapitalbevis kan vara
            av avgörande betydelse för tillgången till kapital på landsbygden
            i framtiden.
          </p>
          <p xml:id="i-3XACkakwa8YNwgxpDMrg6G">
            Egenkapitalbevis är redan infört i Norge och har utfallit väl.
            Egenkapital är ett instrument som har viss likhet med aktier.
            Huvudprincipen är att egenkapitalbevisens kapitalandel läggs under
            samma regelverk som institutionens övriga kapital så att utdelningar,
            gåvor till allmännyttiga ändamål samt avsättningar till sparbankens
            fond styrs av ett och samma regelverk. Skillnaden mot aktier ligger
            främst i äganderätten till bankens förmögenhet samt inflytandet
            i bankens organ.
          </p>
          <p xml:id="i-KWjxWHWKdpLpNfzCN2Xgny">
            Systemet med egenkapitalbevis kan vara värdefullt i såväl goda
            som dåliga tider. För att förebygga eller ta sig ur en kris kan
            ett kapitaltillskott via bevisen vara en avgörande faktor för
            att få en sparbank att överleva och fortsätta att vara en lokal
            utvecklingsmotor. I andra lägen kan bevisen bidra till en ökad
            kapitalmängd, vilket ger sparbanken större möjligheter att öka
            krediterna till de lokala kundgrupperna och därmed intäkterna.
          </p>
          <p xml:id="i-47KgbJUPMHCjvnoS9GoerX">
            Vänsterpartiet kan konstatera att den norska lagstiftningen leder
            till att ägare av egen­kapitalbevis inte kan få en beslutande
            majoritet i banken och att den inte heller kan säljas. Man kan
            också säga att det kan vara ett skydd mot aktiebolagslagens avigsidor.
            Vänsterpartiet menar att Sverige, efter norsk modell, bör införa
            egenkapitalbevis i sparbankslagen. Detta bör riksdagen som sin
            mening ge regeringen till känna.
          </p>
          <head xml:id="i-5kcqJSW9NoZakAZad4U2CH" type="h1">
            Startkapital
          </head>
          <p xml:id="i-YTWR6Lg5ewsZmpnH4YLXMN">
            Det tar lång tid att bygga en bank och att grunda det kapital
            en stabil bank behöver. Det kan behövas möjligheter till statliga
            kreditgarantier eller upp-startslån i syfte att öka nyetableringen
            av sparbanker. Då skulle samtidigt sparbankernas roll och filosofi
            behöva preciseras, bl.a. att de inte får ägna sig åt det slag
            av riskfylld spekulation som de stora affärsbankerna gjort. Formerna
            för hur styrelseledamöter för sparbankerna utses kan också behöva
            ses över för att få en starkare styrning.
          </p>
          <p xml:id="i-VpoHEix1bkL9N8iMeSGjpL">
            På så sätt skulle vi kunna bidra till att de nya sparbankerna
            ges goda förutsättningar att växa sig starka. I jämförelse med
            de krisinsatser som de stora affärsbankerna fått via statliga
            räddningspaket torde kreditgarantier eller uppstartslån till nya
            sparbanker både vara billigare och mindre riskabla. Regeringen
            bör återkomma med förslag till finansiering av startkapital för
            bildande av fler sparbanker. Detta bör riksdagen som sin mening
            ge regeringen till känna.
          </p>
          <head xml:id="i-KtvPFHvP38SYsNGuwCVZPm" type="h1">
            Översyn av banklagstiftningen
          </head>
          <p xml:id="i-HA8KDiWaNAL9Sq7ZXVJAbv">
            Vänsterpartiet vill stärka konkurrensneutraliteten och kundernas
            valmöjligheter på bankmarknaden. De små sparbankerna verkar i
            flera avseenden under samma lagstiftning som de stora affärsbankerna.
            Basel II- och III-reglerna innebär i princip att samma administrativa
            bördor i form av rapportering m.m. läggs på små lokala sparbanker
            som på de stora globala bankjättarna. Vi menar att denna ordning
            inte är rimlig och att den missgynnar små lokala sparbanker. För
            att åstadkomma konkurrensneutralitet mellan olika banker bör regeringen
            därför snarast göra en översyn av banklagstiftningen. Detta bör
            riksdagen som sin mening ge regeringen till känna.
          </p>
        </div>
        <div xml:id="i-CFP6pmg8cf32PcnE6KpWyr" type="signatureBlock">
          <list xml:id="i-Jt6Z4yygFVX33MHu3BGD9v">
            <item xml:id="i-X1da1tB2H1LtRXMg7wr3V4" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-GydDVWeecJ8Zy3NGgn1Q8L" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-QpfwV5PVfDpngowhjWy5xc" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-VyJ2RZuxGEpkQ63gCy5VXu" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-MMWBmYoKq2xBQehDkCWpfQ" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-FferCzpMyKkQyiEQocBawP" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
