<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01696">
  <teiHeader>
    <fileDesc>
      <titleStmt>
        <title>Sällsynta diagnoser</title>
        <author corresp="i-VRHymVx7EsX48sg7b5qmpS i-X9jqcGenibr5tWEbnZgddm">av Jan Lindholm och Annika Hirvonen Falk (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1696 av Jan Lindholm och Annika Hirvonen Falk (båda MP)</title>
          <idno type="rdwebb">H5021696</idno>
          <rs type="number">1696</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021696/text</ref>
          <ref type="dokument_url_html">http://data.riksdagen.se/dokument/H5021696</ref>
          <ref type="dokumentstatus_url_xml">http://data.riksdagen.se/dokumentstatus/H5021696</ref>
          <ref type="docx">http://data.riksdagen.se/fil/B5AEE1AE-5EDC-4ADC-8D48-584E3DA5906F</ref>
          <ref type="pdf">http://data.riksdagen.se/fil/DEDA90A3-068D-469C-A516-E6403E6A65EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-cAFkiEGs7gC6jZQyi9bME" type="signed"/>
        <correspContext corresp="i-cAFkiEGs7gC6jZQyi9bME">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-A23p3sJ5zppLCqpsV48Rnz" type="submitted">
          <date when="2017-10-03"/>
          <time when="12:52:41"/>
        </correspAction>
        <correspAction xml:id="i-FJNejAuVuRi5Cx7iSqeGRz" type="reviewed">
          <date when="2017-10-03"/>
          <time when="14:25:36"/>
        </correspAction>
        <correspAction xml:id="i-SWqgMpnAsSMqan1Rx1U1bL" type="referred">
          <date when="2017-10-13"/>
        </correspAction>
        <correspAction xml:id="i-LZdfW1G9jVNJj1p8stpDLF" type="assigned">
          <date when="2018-08-22"/>
          <time when="12:20:38"/>
        </correspAction>
        <correspContext corresp="i-LZdfW1G9jVNJj1p8stpDLF">
          <ref type="assignedTo">Socialutskottet</ref>
        </correspContext>
        <correspAction xml:id="i-LnWrJs9vhzbAo33E5zqfuU" type="behandlas_i"/>
        <correspContext corresp="i-LnWrJs9vhzbAo33E5zqfuU">
          <ref type="uppgift">2017/18:SoU18</ref>
          <ref type="ref_dok_id">H501SoU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU18</ref>
          <ref type="ref_dok_titel">En ny beslutsprocess för den högspecialiserade vården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2HASPbVELA6gPTLTPnZuw9" type="behandlas_i"/>
        <correspContext corresp="i-2HASPbVELA6gPTLTPnZuw9">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HtLAPVYZhvLj7wHzzVZF1o" type="motHeader">
        <div xml:id="i-69JigZ2E5h945ci7j6k4Ec" type="motTitle">
          Motion till riksdagen 2017/18:1696 av Jan Lindholm och Annika
          Hirvonen Falk (båda MP) Sällsynta diagnoser
        </div>
      </div>
      <div xml:id="i-VUDnfHN5FJ6DDVVSsJeq87" type="motBody">
        <div xml:id="i-DAzGFrZF9LAV8dWhDPSKbe" type="motProposal" subtype="förslag">
          <head xml:id="i-EWGMoZ6zfEm1fzNRM7kHzQ">
            Förslag till riksdagsbeslut
          </head>
          <list xml:id="i-gRsg8NB32yUM4WoBrwpQG" style="ol">
            <item xml:id="i-JBvhQkLwnHWiPEYYi2fHTQ">
              Riksdagen ställer sig bakom det som anförs i motionen om betydelsen
              av en nationell handlingsplan för området sällsynta diagnoser
              och tillkännager detta för regeringen.
            </item>
            <item xml:id="i-NgiFwrw8sg5ycJwHebMwmp">
              Riksdagen ställer sig bakom det som anförs i motionen om att
              vården av personer med sällsynta diagnoser bör klassas som högspecialiserad
              vård och därför centraliseras till ett mindre antal enheter för
              att nå en jämlik vård av hög kvalitet och tillkännager detta för
              regeringen.
            </item>
            <item xml:id="i-FcVyg1AWJZzkNmaMFgboa7">
              Riksdagen ställer sig bakom det som anförs i motionen om de befintliga
              regionala centrumen för sällsynta diagnoser och deras betydelse
              för adekvat kunskap och jämlik vård till alla som har sällsynta
              diagnoser, och detta tillkännager riksdagen för regeringen.
            </item>
          </list>
        </div>
        <div xml:id="i-KeVKk6rnywZZ8LcGWhESuf" type="motContent">
          <head xml:id="i-BkoQUCYZTYs3yzszTQNfHR" type="h1">
            Bakgrund
          </head>
          <p xml:id="i-XvT4XL4Yc278wQQzkRxmMJ">
            Den svenska definitionen av en ”sällsynt” diagnos är att det
            gäller en ovanlig sjukdom eller skada som leder till omfattande
            funktionshinder och som finns hos högst 1 av 10 000 innevånare.
            Enligt den definition som tillämpas inom EU omfattar beteckningen
            tillstånd där 5 av 10 000 invånare ingår.
          </p>
          <p xml:id="i-3pZmKuNFCZXYHeNUhmXPEF">
            Många av de flera tusen diagnoserna som omfattas av EU:s sätt
            att definiera, är syndrom. Det betyder en diagnos bestående av
            flera olika symtom. Detta leder till omfattande och komplexa funktionsvariationer,
            vilket innebär att den enskilde måste ha kontakt med ett flertal
            olika medicinska specialister.
          </p>
          <p xml:id="i-8za3QAjdLVCKW5h6ipmioh">
            Trots att det endast är ett fåtal personer som ingår i varje
            enskild diagnosgrupp är det ändå sammantaget ett stort antal människor
            som berörs av sällsynta diagnoser.
          </p>
          <head xml:id="i-E2EeNp63WpVzmNkN3u8sLL" type="h1">
            Motivering
          </head>
          <p xml:id="i-CgH97FvZ5UWVswfoQJpaKr">
            Om personer som har sällsynta diagnoser ska få tillgång till
            den vård och omsorg de behöver är en grundläggande förutsättning
            att det finns en nationell plan för det. Det är därför hög tid
            att en svensk handlingsplan för sällsynta diagnoser färdigställs
            och antas. De flesta europeiska länder har en nationell plan för
            sällsynta diagnoser. Sverige, tillsammans med Litauen, är ensamma
            i EU om att sakna en sådan nationell plan. Till saken hör att
            det gått nästan fem år sedan Socialstyrelsen till Socialdepartementet
            överlämnade ett förslag som utgångspunkt för att ta fram en sådan
            plan. Men fortfarande saknas den.
          </p>
          <p xml:id="i-5gDuULgYaRvUsBNZZ8bx5y">
            Nationella Funktionen Sällsynta Diagnoser (NFSD) har i uppdrag
            att möjliggöra samordning av insatserna inom detta område. Däremot
            saknar NFSD mandat att styra över uppbyggnaden av centrumen, exempelvis
            genom att ange vilka diagnoser som varje centrum ansvarar för.
            NFSD:s verksamhet bedrivs dessutom utan medicinsk kompetens. Därmed
            är NFSD således inget alternativ till en nationell plan. Utifrån
            handlingsplanen ska behoven analyseras och verksamheterna för
            sällsynta diagnoser anpassas. Då är det brukarnas/patienternas
            behov som är det centrala.
          </p>
          <p xml:id="i-Py8xjqd83Cg3PJQybGUKZh">
            Samordning av hälso- och sjukvårdens resurser är grundläggande
            för att rätt diagnos ställs och för att kompetent och likvärdig
            vård ges till dem som har sällsynta diagnoser. Därför är centraliserad
            vård vid medicinska centra det enda sättet att göra vården mer
            jämlik för personer som har sällsynta diagnoser. Varje centrum
            bör ansvara för ett flertal sällsynta diagnoser, som har likartade
            vårdbehov.
          </p>
          <p xml:id="i-2KQiaEdrUBFd6URPEga65L">
            Syftet med centrumbildningar är bland annat att uppnå ett större
            patientunderlag, vilket ger möjligheter för vårdutveckling och
            forskning inom området. Centrumen ska även fungera som stöd för
            lokala vårdgivare på diagnosbärarens hemort som inte kan förväntas
            ha den djupare kunskapen om alla sällsynta diagnoser. Därtill
            ska de medverka i internationellt samarbete kring diagnoserna
            som ingår i verksamheten.
          </p>
          <p xml:id="i-ABjUUEitV8S8vkRuRhpxCE">
            Vid landets universitetssjukhus etableras nu regionala medicinska
            centrum för sällsynta diagnoser. Grundpelaren för de medicinska
            centrumens verksamhet borde inledningsvis vara en kartläggning
            av diagnosbärarnas behov av vård och stöd. Men istället är utgångspunkten
            i praktiken vårdens intresse av att bygga vidare på sina befintliga
            resurser för enstaka diagnoser.
          </p>
          <p xml:id="i-PFtkWPbvVZY8LTpp2aoRUP">
            Detta är en följd av att det inte finns någon central styrning
            av hur centrumen byggs upp och hur verksamheten ska inriktas.
            En gemensam nationell styrning är nödvändig, för att så många
            diagnosgrupper som möjligt ska få tillhörighet till ett centrum,
            samt för att undvika att vård för en viss sällsynt diagnos ges
            vid mer än ett universitetssjukhus.
          </p>
          <p xml:id="i-LMS7DrJDN2EV1v6jGFUBdy">
            De fåtaliga centrum för sällsynta diagnoser som redan finns i
            Sverige, exempelvis för diagnosen Retts syndrom, är mycket framgångsrika,
            även ur ett internationellt perspektiv. Det är dock inte en framkomlig
            väg att ha ett centrum för varje diagnos. Då blir många diagnosgrupper
            utan tillgång till centrum, vilket ökar skillnaderna och ojämlikheten
            i vården. Därför behöver de medicinska centrumen vid universitetssjukhusen
            omfatta flera olika diagnoser med liknande vårdbehov.
          </p>
          <p xml:id="i-JwTKFeRNDtQsq5ZikNFAwm">
            Den nationella cancerstrategin visar därtill på möjligheterna
            att åtgärda brister som ojämlik vård och fragmentiserade vårdkedjor,
            vilket också drabbar personer som har sällsynta diagnoser. Centralt
            styrda satsningar har gjorts inom den nationella cancerstrategin.
            De regionala cancercentrumen samordnas av Sveriges Kommuner och
            Landsting (SKL). Detta är en förebild för hur insatserna för sällsynta
            diagnoser kan styras, med en nationell samordning och stimulansmedel.
          </p>
          <head xml:id="i-G76GbcHPuxF9prJfuJX2sa" type="h1">
            Förslag till beslut
          </head>
          <p xml:id="i-BgSN5mBv8Bxn2AN9ogcaVu">
            Framtagandet av en nationell handlingsplan för området sällsynta
            diagnoser motiveras inte minst av att området är stort och att
            kunskapen är fragmenterad. Genom ett arbete med en handlingsplan
            skulle kunskapen om gruppen som sådan troligen öka vilket är en
            förutsättning för att övriga åtgärder skall få verkan. Riksdagen
            bör därför uppmana regeringen att initiera ett arbete med en sådan
            handlingsplan.
          </p>
          <p xml:id="i-9J4ApdZw9AGAx6SFFrtzFN">
            Det pågår för närvarande ett arbete med att ersätta systemet
            för rikssjukvård med ett nytt system för högspecialiserad vård
            med utgångspunkt från en utredning vars centrala budskap är att
            övning ger färdighet. Den högspecialiserade vården beräknas kunna
            omfatta ungefär fyra till fem procent av den totala vården. Sällsynta
            diagnoser bör rimligen räknas in i den grupp där just hög nivå
            av specialisering är en avgörande komponent för framgång. Riksdagen
            bör därför kunna uppmana regeringen att arbeta för att vården
            av patienter med sällsynta diagnoser centraliseras till ett mindre
            antal enheter i landet.
          </p>
          <p xml:id="i-8LpAJEhTeaRkJ8KWLnVLPC">
            Den kunskap som idag finns i de regionala centren för sällsynta
            diagnoser måste självklart tas till vara i en nationell handlingsplan.
            Lika viktigt är det att befintlig kunskap på detta område hanteras
            omsorgsfullt när en mer centraliserad vård för högspecialiserad
            vård genomförs. Det bör riksdagen ge regeringen till känna som
            sin ståndpunkt.
          </p>
        </div>
        <div xml:id="i-QaQnzgay5UL7m4RQ5Zgm6n" type="signatureBlock">
          <list xml:id="i-RMiXic1HGLZD7jBQa8rmrN">
            <item xml:id="i-Thf682mL3zE3cphL4itaj8" type="signature">
              Jan Lindholm (MP)
            </item>
            <item xml:id="i-E4u1iM6nZohjh7ekXVE1vh" type="signature">
              Annika Hirvonen Falk (MP)
            </item>
          </list>
        </div>
      </div>
    </body>
  </text>
</TEI>
