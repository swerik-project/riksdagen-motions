<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-03627">
  <teiHeader>
    <fileDesc>
      <titleStmt>
        <title>med anledning av prop. 2016/17:85 Samverkan om vård, stöd och behandling mot spelmissbruk</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD, M, C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3627 av Emma Henriksson m.fl. (KD, M, C, L)</title>
          <idno type="rdwebb">H4023627</idno>
          <rs type="number">3627</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4023627/text</ref>
          <ref type="dokument_url_html">http://data.riksdagen.se/dokument/H4023627</ref>
          <ref type="dokumentstatus_url_xml">http://data.riksdagen.se/dokumentstatus/H4023627</ref>
          <ref type="docx">http://data.riksdagen.se/fil/B193F59B-2C27-4945-B133-CE2BBFB5B887</ref>
          <ref type="pdf">http://data.riksdagen.se/fil/1B335AB6-9F06-4B7F-B3C2-4EA45E95F869</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-AVWEEPXq1CwkiGkN5GxSLW" type="basedOn"/>
        <correspContext corresp="i-AVWEEPXq1CwkiGkN5GxSLW">
          <ref>Proposition 2016/17:85</ref>
        </correspContext>
        <correspAction xml:id="i-Xb5NdF2NYUh3qDgvFFmcV5" type="signed"/>
        <correspContext corresp="i-Xb5NdF2NYUh3qDgvFFmcV5">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-GmookUFd1MqXHkT3uqqYXK" type="submitted">
          <date when="2017-03-02"/>
          <time when="16:08:00"/>
        </correspAction>
        <correspAction xml:id="i-T5RQ4Ds3j4opvUuy6Q6KPs" type="dismissed">
          <date when="2017-03-03"/>
        </correspAction>
        <correspAction xml:id="i-NaymTTQZnUiBDr1nxcXDB4" type="reviewed">
          <date when="2017-03-03"/>
          <time when="08:15:23"/>
        </correspAction>
        <correspAction xml:id="i-SZqfwbud8QSAyR2CDjYX5k" type="referred">
          <date when="2017-03-14"/>
        </correspAction>
        <correspAction xml:id="i-8P5qWWiF7KubVCazPCosKV" type="assigned">
          <date when="2018-02-19"/>
          <time when="16:44:10"/>
        </correspAction>
        <correspContext corresp="i-8P5qWWiF7KubVCazPCosKV">
          <ref type="assignedTo">Socialutskottet</ref>
        </correspContext>
        <correspAction xml:id="i-7nXRzJyc567nC9J81ePWBj" type="behandlas_i"/>
        <correspContext corresp="i-7nXRzJyc567nC9J81ePWBj">
          <ref type="uppgift">2016/17:SoU13</ref>
          <ref type="ref_dok_id">H401SoU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU13</ref>
          <ref type="ref_dok_titel">Samverkan om vård, stöd och behandling mot spelmissbruk</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GnPDFHoFyD8JofwnejKZEa" type="motHeader">
        <div xml:id="i-41WDzZ4K6fPy38Zx5pvMPd" type="motTitle">
          Motion till riksdagen 2016/17:3627 av Emma Henriksson m.fl. (KD,
          M, C, L) med anledning av prop. 2016/17:85 Samverkan om vård,
          stöd och behandling mot spelmissbruk
        </div>
      </div>
      <div xml:id="i-xPdcVFyZtJApptzR8cifw" type="motBody">
        <div xml:id="i-UaQVfRys7ahbAAyfPkaajL" type="motProposal" subtype="förslag">
          <head xml:id="i-B7zYvxJ9TYQLEBKSwwJZwD">
            Förslag till riksdagsbeslut
          </head>
          <list xml:id="i-G6pxwKVGf6HSEUF3hPsoqA" style="ol">
            <item xml:id="i-4Js8NqjQqJaznHXrSHrtH8">
              Riksdagen ställer sig bakom det som anförs i motionen om obligatoriska
              samverkansavtal i fråga om vården för personer med spelmissbruk
              och tillkännager detta för regeringen.
            </item>
            <item xml:id="i-KCvpmhJhz6VSdKuhvydSVu">
              Riksdagen ställer sig bakom det som anförs i motionen om en sammanhållen
              vårdkedja när det gäller vården för personer med spelmissbruk
              och tillkännager detta för regeringen.
            </item>
            <item xml:id="i-9M6GozKa4nJKuhVtgFVei4">
              Riksdagen ställer sig bakom det som anförs i motionen om att
              Myndigheten för vård- och omsorgsanalys kontinuerligt ska följa
              upp och analysera följderna av att samverkansavtal genomförs,
              och detta tillkännager riksdagen för regeringen.
            </item>
          </list>
        </div>
        <div xml:id="i-RFb8QfGXKmbwMNrzb1Pwzv" type="motContent">
          <head xml:id="i-Y8rdCuWXWJnvn3JMn6Jxkv" type="h1">
            Motivering
          </head>
          <p xml:id="i-SiWwnETNhWrqyWhe8gXjeY">
            Spelmissbruk orsakar mycket onödigt lidande och leder varje vecka,
            varje månad och varje år till betydande personliga och familjemässiga
            tragedier. Barn vars föräldrar är beroende av spel om pengar påverkas
            negativt, och föräldrars spelmissbruk medför att deras barn löper
            högre risk för bl.a. försämrade skolresultat, kriminalitet och
            hög alkoholkonsumtion. (Källa: Skolelevers drogvanor 2014, CAN
            rapport 146, 2014).
          </p>
          <p xml:id="i-2nGrMcKb6RDH4VqzfvDCJW">
            En uppskattning ger vid handen att omkring 130 000–135 000 personer
            har drabbats av allvarliga konsekvenser av sitt missbruk av spel
            om pengar. Runt 30 000 personer bedöms ha allvarliga problem.
            År 2008 beräknas endast ungefär 5 procent av personer med allvarliga
            problem ha sökt behandling för sitt spelbeteende. Därtill bedömdes
            ytterligare 4 procent av befolkningen löpa viss risk att få problem
            med sitt spelbeteende. Det motsvarar totalt över 300 000 personer,
            omräknat till befolkningsmängden, som löper risk att drabbas av
            problem till följd av missbruk av spel om pengar. (Källa: Statens
            folkhälsoinstitut, Spel om pengar och spelproblem i Sverige, 2008/09:
            huvudresultat från Swelogs befolkningsstudie).
          </p>
          <p xml:id="i-JPiQx4wq3v3EdRd41xTawP">
            Alliansens partier vill utveckla och stärka missbruks- och beroendevården.
            På motsvarande sätt som t.ex. när det gäller vår syn på sprututbytesverksamheter
            ska ansvar och redskap fortsätta att följas åt och ska därför
            fattas i samverkan mellan kommun och landsting/region. På motsvarande
            sätt anser vi att ansvaret för missbruks- och beroendevården,
            så länge det är delat ansvar, också ska för patientens bästa även
            fortsättningsvis vara ett ansvar för både kommun och landsting/region.
          </p>
          <p xml:id="i-Wq3d2jHmR1kMzxm4PrmzAm">
            Vi noterar att regeringen när det gäller missbruks- och beroendevården
            anger motsvarande synsätt i den nu lagda propositionen. Detta
            ställer dock krav på större tydlighet än vad som framgår av förslaget
            om samverkan och samarbete mellan kommun och landsting/region
            om vården av personer som har ett missbruk av spel.
          </p>
          <p xml:id="i-9GdeeJcckMHZ7r2hTjrqBv">
            Det är centralt att även spelmissbruk fullt ut tydliggörs som
            ett viktigt ansvar för kommunerna genom att utvidga socialtjänstlagen
            till att även omfatta missbruk av spel om pengar. Därtill måste
            det tydligt framgå att det är krav på överenskommelse om ett samarbete
            mellan kommun och landsting/region om personer som missbrukar
            substanser och att det även ska gälla personer som missbrukar
            spel om pengar. Regeringens förslag innebär att regleringen av
            spelmissbruk blir likställd med andra former av missbruk av substanser
            i socialtjänstlagen. Detta är emellertid inte tillräckligt.
          </p>
          <p xml:id="i-281BMa7TEGqtatJji2ntjm">
            Precis som ett antal remissinstanser påpekar är frågan om ansvarsfördelning
            i missbruks- och beroendevården central. Som Socialstyrelsen påpekar
            är överenskommelser mellan de bägge huvudmännen av yttersta vikt
            eftersom många individer med ett spelmissbruk har samsjuklighetsproblematik
            och behöver insatser från både kommun och landsting/region.
          </p>
          <p xml:id="i-15Nkx6THdgdWubh9cF5yfN">
            Därtill tar flera remissinstanser upp att kommunernas förmåga
            att kunna arbeta förebyggande i frågor som rör spelmissbruk i
            stor utsträckning är beroende av att det finns en ansvarsfull
            reglering inom spelområdet. En utredning är tillsatt och ska lämna
            sina förslag senast den 31 mars 2017.
          </p>
          <p xml:id="i-2at8MvfwPjWr5xc5jGcWZG">
            Allt detta sammantaget pekar dels på vikten av en sammanhållen
            vårdkedja inom missbruks- och beroendevården, dels på betydelsen
            av att införa obligatoriska samverkansavtal mellan de båda ansvariga
            huvudmännen när det gäller den samlade missbruks- och beroendevården,
            inklusive vård av spelmissbruk.
          </p>
          <p xml:id="i-2YyXWREnZBs9XQWJ2BvHAX">
            Myndigheten för vård- och omsorgsanalys har i underhandsuppgifter
            till regeringen genom sitt uppdrag att kartlägga och analysera
            de överenskommelser som tecknats mellan kommun och landsting/region,
            hittills rapporterat att drygt sex av tio kommuner som besvarat
            myndighetens enkät tecknat en överenskommelse. Det duger inte.
          </p>
          <p xml:id="i-A58DSn6GtacKsCq71Sd7WF">
            Vi menar att det resonemang som alliansregeringen landade i proposition
            2012/13:77 om möjligheten och krav på överenskommelser om samverkan
            mellan de bägge huvudmännen var en god start. Det specificerades
            emellertid inga detaljer om hur ansvaret ska fördelas eller vilka
            verksamheter som ska bedrivas. Det är nu dags att ta nästa steg.
          </p>
          <p xml:id="i-6ndP1wDuJ2k4ZmddyHcKSC">
            Alliansens partier föreslår därför att obligatoriska samverkansavtal
            genomförs för vård för personer med missbruk av spel om pengar.
            Syftet är att ingen person, oavsett var man bor i landet, med
            denna kategori av spelproblematik ska riskera att hamna mellan
            olika myndigheters ansvarsområden när det gäller lämpliga insatser
            och vård. Det är vanligt att personer med spelmissbruk också har
            andra slags missbruk och psykiska hälsoproblem.
          </p>
          <p xml:id="i-AWusUpZSppu7Qg1G4t3etU">
            Detta understryker vikten av att såväl kommun som landsting/region
            har ett delat och samtidigt tydligt ansvar för olika former av
            stödjande och vårdande insatser. Socialtjänstlagen (2001:453)
            ger kommunerna det huvudsakliga ansvaret för missbruks- och beroendevården
            genom att peka på att ansvaret att aktivt verka för att den enskilde
            med missbruksproblem får det stöd som krävs för att kunna bli
            fri från sitt missbruk.
          </p>
          <p xml:id="i-97QcYzfWeYpduyKYvUsczN">
            Samtidigt pekar hälso- och sjukvårdslagen (1982:762) på landstingens
            skyldighet att tillgodose medicinsk och psykiatrisk behandling
            av exempelvis ett missbruk av narkotika. Denna behandling sker
            vid beroendekliniker eller psykiatriska kliniker, vilket illustrerar
            svårigheterna med en struktur där ansvaret enbart skulle ligga
            på en av huvudmännen.
          </p>
          <p xml:id="i-W8aHtTKdeWB5Jh4ZEDd6BC">
            Alliansens partier föreslår vidare att betydelsen av en sammanhållen
            vårdkedja samt sociala insatser betonas så att det står klart
            för den som lider av ett spelmissbruk hur man kan få den hjälp
            och vård som hon eller han behöver för att ytterst kunna ta sig
            ur missbruket. Alla insatser i missbruks- och beroendevården för
            personer med spelmissbruk ska utgå från dokumenterad kunskap och
            beprövad erfarenhet samt från den enskilde personens behov.
          </p>
          <p xml:id="i-XgDfzMaGaaaYfTQRfbAwe8">
            Därtill är det viktigt att även om det finns betydande likheter
            mellan olika former av missbruk finns det också betydande skillnader
            mellan exempelvis spelmissbruk och missbruk av narkotika när det
            gäller metodik, och kontaktytor som uppstår vid spelmissbruk kan
            se helt annorlunda ut jämfört med missbruk av narkotika. Detta
            ställer krav på, så som Socialstyrelsen påpekar i sitt remissvar,
            att lyfta frågan om vikten av att det krävs regelbundet kunskapsstöd
            och kompetensutveckling när det gäller att kunna vårda och hjälpa
            personer med spelmissbruk.
          </p>
          <p xml:id="i-DGRiAnLKGNPBfucELdCGqV">
            Alliansens partier föreslår att Myndigheten för vård- och omsorgsanalys
            ska få i uppdrag att kontinuerligt följa upp och analysera utvecklingen
            av att obligatoriska samverkansavtal ska genomföras för vård av
            personer med spelmissbruk. Det är viktigt att uppföljning och
            utvärdering sker eftersom stöd och hjälp till personer som lider
            av spelmissbruk inte tidigare varit en del av socialtjänstens
            ansvar och att det i många kommuner fortfarande saknas ingångna
            överenskommelser om samverkan med landstingen/regionerna.
          </p>
        </div>
        <div xml:id="i-8NKsrAZaHo1TvXJf4pivkf" type="motSignatures">
          <list xml:id="i-TfpEkpDQ6ekLb1tyXWiZhq">
            <item xml:id="i-Jgq3E3ZZdszUReFrKqAHmK">
              Emma Henriksson (KD)
            </item>
            <item xml:id="i-6xai9rkQjuzZjNJetoY3uy">
              Cecilia Widegren (M)
            </item>
            <item xml:id="i-HvB9jqkDvESmXwrgqcP8VZ">
              Anders W Jonsson (C)
            </item>
            <item xml:id="i-JgoXHXJRLE3DD6dr5GGHm6">
              Barbro Westerholm (L)
            </item>
          </list>
        </div>
      </div>
    </body>
  </text>
</TEI>
