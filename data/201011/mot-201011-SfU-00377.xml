<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00377">
  <teiHeader>
    <fileDesc>
      <titleStmt>
        <title>Migrationspolitik för framtiden</title>
        <author corresp="i-LVvDpgdhY8nFzdo6xSDKsF">av Jonas Gunnarsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Migrationspolitik för framtiden</title>
          <idno type="rdwebb">GY02Sf377</idno>
          <rs type="number">Sf377</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf377/text</ref>
          <ref type="dokument_url_html">http://data.riksdagen.se/dokument/GY02Sf377</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf377</ref>
          <ref type="doc">http://data.riksdagen.se/fil/DCD73887-1D80-4E78-9F01-25E0A77B0903</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UrouUYAhsyqNhqq7NACNoE" type="signed"/>
        <correspContext corresp="i-UrouUYAhsyqNhqq7NACNoE">
          <note type="signatory" corresp="i-LVvDpgdhY8nFzdo6xSDKsF"/>
        </correspContext>
        <correspAction xml:id="i-NbTm4d1LPgYiav7KcUUWPp" type="numbering">
          <date when="2010-10-29"/>
        </correspAction>
        <correspAction xml:id="i-319YXjtVbNQFa3iheQwAX1" type="submission">
          <date when="2010-10-27"/>
        </correspAction>
        <correspAction xml:id="i-ACFjmG41wUfGxz9J3uLk66" type="transfer">
          <date when="2010-10-27"/>
        </correspAction>
        <correspAction xml:id="i-88WT8ctn1xd4xAJvph3LxE" type="assigned"/>
        <correspContext corresp="i-88WT8ctn1xd4xAJvph3LxE">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QzUzAQWG3cDfWjHsibk8UJ">
            Förslag till riksdagsbeslut
          </head>
          <list style="ol">
            <item xml:id="i-3th5pHaFSLBuSg4Pk8VwoU">
              Riksdagen tillkännager för regeringen som sin mening vad som
              anförs i motionen om att verka för att EU:s medlemsstater följer
              UNHCR:s rekommendationer om förföljelse på grund av kön och sexuell
              läggning, barns egna asylskäl samt begreppen väpnad konflikt och
              svåra inre motsättningar.
            </item>
            <item xml:id="i-GDKGna3dZ8Rq9v4k1Us4BS">
              Riksdagen tillkännager för regeringen som sin mening vad som
              anförs i motionen om en översyn av asylprocessen.
            </item>
            <item xml:id="i-RkYwZzjqF8MJ9kMVYnHRnq">
              Riksdagen tillkännager för regeringen som sin mening vad som
              anförs i motionen om att genomföra en översyn av reglerna för
              anhöriginvandring.
            </item>
            <item xml:id="i-KQP78rLXhicbDH5nw8GpJC">
              Riksdagen tillkännager för regeringen som sin mening vad som
              anförs i motionen om Dublinförordningen.
            </item>
            <item xml:id="i-Uxtv4oib7ucgpn6a1Z84Mj">
              Riksdagen tillkännager för regeringen som sin mening vad som
              anförs i motionen om förändringar i migrationspolitiken.
            </item>
          </list>
        </div>
        <div type="motContent">
          <head xml:id="i-W13Z5Uj7v4EwSAQdWUYW6i" type="h1">
            Motivering
          </head>
          <p xml:id="i-7LUm6y2mP7d4cjYmGSP9zT">
            Att människor av olika skäl flyttar mellan länder är en naturlig
            process som ställer naturliga krav på samhället och som tillför
            nya erfarenheter och kunskaper. Anledningarna till att en individ
            migrerar kan vara många och sammansatta. Det kan bland annat handla
            om fattigdom, miljöförstöring, klimatförändring, krig, förtryck
            eller förföljelse i hemlandet.
          </p>
          <p xml:id="i-Ngrp8eT2SkcmACd9zMSZUd">
            Migrationen i världen ökar och Sverige är en del av den utvecklingen.
            Under de senaste 25 åren har antalet människor som flyttar till
            ett annat land i världen fördubblats och uppgår idag till ca 200
            miljoner. Eftersom antalet kvinnor bland migranterna ökat kraftigt
            bör deras situation särskilt uppmärksammas. Migration kan för
            många kvinnor vara en dörr till ett tryggare liv där de bättre
            kan använda sin kunskap och förmåga, men kan i sina värsta former
            innebära att de tvingas leva som flyktingar, bli offer för människohandel
            eller jobba under slavliknande förhållanden.
          </p>
          <p xml:id="i-WyRjKhVp92gcuFhFriYJpD">
            När människor flyttar sprids kunskap, nätverk växer och nya möjligheter
            uppstår. Sverige är i sig ett tydligt exempel på att den kunskap,
            arbetskraft och mångfald som har kommit hit har haft stor betydelse
            för svensk tillväxt och utveckling. Men migration kan också innebära
            stora utmaningar, såväl för de människor som flyttar, som för
            de länder de lämnar eller flyttar till. Rätten till asyl handlar
            i grund och botten om solidaritet mellan folken över landgränserna.
            Asylprövningen ska göras genom en ordning som bygger på en rättvis,
            rättssäker och individuell prövning som står i överensstämmelse
            med internationella konventioner av den enskildes skäl för uppehållstillstånd.
          </p>
          <p xml:id="i-QHKkQsQSd1XwgMJyv4hQWc">
            Vi står bakom principen om att Sverige ska ha en reglerad invandring,
            och avser med det att det ska finnas regler för vem som har rätt
            att bosätta sig och vistas i landet. Med begreppet reglerad invandring
            avser vi självklart inte att det kan sättas ett uttryckligt tak
            för hur många som kan ges uppehållstillstånd i landet. Rätten
            att få skydd undan förföljelse är en individuell mänsklig rättighet
            och får inte tillåtas påverkas av konjunktur eller arbetskraftsbehov.
            Asylrätten ska stå i överensstämmelse med internationella konventioner.
            Den förutsätter att alla länder som har undertecknat FN:s flyktingkonvention
            har en öppen dörr för människor i behov av skydd och att de kan
            erbjuda en rättssäker prövning av asylskälen samt ett värdigt
            mottagande.
          </p>
          <head xml:id="i-TYFZFsYzj4VqvbtHKXUxr2" type="h2">
            Svensk asyl- och flyktingpolitik
          </head>
          <p xml:id="i-DfHy9y7XDJgF2xmrmSRxr5">
            Ett lands asyl- och flyktingpolitik kan sägas vara ett slags
            värdemätare för dess inställning till försvaret av mänskliga rättigheter.
            För att försvara dessa grundläggande rättigheter krävs ett tydligt
            politiskt ansvarstagande.
          </p>
          <p xml:id="i-WPc8qGGpApd99syqyyRUBz">
            För att förebygga att människor ska behöva bryta upp från sitt
            hemland och söka fristad i ett annat land krävs en tydlig linje
            när det gäller fattigdomsbekämpning, global rättvisa och i arbetet
            mot klimatförändringarna, liksom att inte bidra till militär upprustning
            och konflikter.
          </p>
          <p xml:id="i-C65HuVBWPsugcZjC8J558f">
            Sveriges flyktingpolitik ska vara en politik som tar ansvar för
            att värna asylrätten i Sverige så väl som internationellt. Solidaritet,
            humanitet och rättvisa ska vara ledord. Varje ärende ska avgöras
            individuellt. Barns bästa ska ha en verklig innebörd och asylprocessen
            ska utmärkas av rättssäkerhet och ansvarstagande. För att åstadkomma
            detta måste politiken ändra inriktning.
          </p>
          <p xml:id="i-NcQw2Jmhkjf97HF6hm8jtV">
            Vi socialdemokrater har tillsammans med Miljöpartiet och Vänsterpartiet
            tagit fram en gemensam överenskommelse om flyktingpolitiken. I
            den redovisar vi hur Sverige framöver behöver förändra sin politik
            för att solidaritet, humanitet och rättvisa ska prägla migrationspolitiken.
            Vi står fullt ut bakom den överenskommelsen, men väljer i höstens
            riksdagsbehandling att särskilt lyfta fram två aktuella ställningstaganden
            på riksdagens bord.
          </p>
          <head xml:id="i-KmQS11eVbDKasR4fxKsRdg" type="h2">
            Dublinförordningen
          </head>
          <p xml:id="i-X8zX1mG2QHBcaZDUCBvbPt">
            Vi anser vidare att EU-kommissionens förslag till förtydligande
            av Dublinförordningen är ett bra initiativ. Sverige bör därför
            driva på för att kommissionens förslag till förändringar om dels
            möjligheten till familjeåterförening, dels den utökade möjligheten
            till offentligt biträde, dels att begäran om att överföringar
            enligt Dublinförordningen tillfälligt ska kunna upphöra ska införas
            i Dublinförordningen. När det gäller det sistnämnda är det vidare
            viktigt att möjligheten till undantag inte missbrukas för att
            undvika nödvändiga förbättringar i nationell lagstiftning för
            att garantera rättssäkerhet och goda mottagningsförhållanden.
            Detta bör riksdagen som sin mening ge regeringen till känna. Sverige
            ska tydligt motverka en restriktiv utveckling av den gemensamma
            flyktingpolitiken inom EU och verka för att politiken ska ändra
            inriktning för att värna asylrätten.
          </p>
          <p xml:id="i-FRPeSxrEuk6HKqSU6CBtJd">
            Mot bakgrund av detta bör regeringen inom EU verka för att värna
            asylrätten och motverka en restriktiv utveckling av den gemensamma
            flyktingpolitiken. Detta bör riksdagen som sin mening ge regeringen
            till känna.
          </p>
          <head xml:id="i-HajZZTNYiueMhnSjGH56K5" type="h2">
            Anhöriginvandring
          </head>
          <p xml:id="i-PnHBWxbVzEqUdhwZZJKqcc">
            En stor del av den invandring som sker till Sverige sker genom
            anhöriginvandring. De regler som sedan 1997 gäller för familjeanknytning
            omfattar makar, sambopar, registrerade partner och barn under
            18 år. I undantagsfall kan även en nära anhörig över 18 år, om
            så kallad hushållsgemenskap kan klargöras, beviljas uppehållstillstånd
            av familjeanknytningsskäl.
          </p>
          <p xml:id="i-XSZYuWk3DN1QJK46DysKYs">
            Dessa regler har inneburit en rad problem bland annat när det
            gäller tillämpningen av 18-årsregeln på barn som uppnått denna
            ålder under ärendets handläggning. Dessutom saknas en så kallad
            sista-länken-bestämmelse som kan ge åldrade föräldrar möjlighet
            att återförenas med vuxna barn. Försörjningskrav vid anhöriginvandring
            infördes under förra mandatperioden av den borgerliga regeringen
            trots att det mött förödande kritik, bland annat för att försörjningskrav
            försvårar nyanländas förutsättningar till rehabilitering och integrering
            i det svenska samhället.
          </p>
          <p xml:id="i-KhZ93HPzgrhQQxXXc3MomR">
            Vidare vill vi göra ett förtydligande i utlänningslagen för att
            betona möjligheten att göra undantag från huvudregeln om att söka
            uppehållstillstånd vid anknytning från hemlandet om sökanden har
            barn i Sverige, om kvinnan i förhållandet är gravid, om sökanden
            varit gift eller sambo viss tid, eller om svår sjukdom föreligger.
          </p>
          <p xml:id="i-MwEG8YkwNVPsMEL4FSA6Vx">
            Mot bakgrund av det ovan anförda bör regeringen genomföra en
            översyn av reglerna för anhöriginvandring med utgångspunkt i den
            tidigare Anhörigkommitténs förslag avseende bland annat. bestämmelser
            om hushållsgemenskap och sista-länken. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-VnH3VA9sS8E1AK7G6QakCi" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
          </list>
        </div>
      </div>
    </body>
  </text>
</TEI>
