<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00298">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__298/mot_1939__fk__298-001.pdf"/>
      <fw xml:id="i-A6CYQUpiC3uUWEoisicHSp">
        Motioner i Första kammaren, Nr 298. 5
      </fw>
      <div xml:id="i-Mc7uZpQZVDDweDEFNUeZnb" type="motHeader">
        <div xml:id="i-RjsuejmXzNMepgKi93EP4B" type="motTitle"/>
        <div xml:id="i-VSMgWHiPayMaUBJEUFFRrf" type="motSubmissionInfo"/>
      </div>
      <div xml:id="i-95TgTLLKcB7uBCpyp7sCbw" type="motBody">
        <div xml:id="i-RyaacX6iR93ciKHQ3ny1ty">
          <p xml:id="i-G2AQ587ewoJhazjeSuAeZ8">
            Nr 298.
          </p>
          <p xml:id="i-2ktsugUUBLhFFHU8ozkGMh">
            Av herr Herlitz m. fl., i anledning av Kungl. Maj:ts proposition
            med förslag till beredskapsstat för försvarsväsendet m. m. för
            budgetåret 1939/40.
          </p>
          <p xml:id="i-7RR1gq2RxgvwsCkDrFMhRC">
            Genom Kungl. Maj:ts proposition nr 235 har för riksdagen framlagts
            den viktiga frågan om anvisande av de medel, som vid krig eller
            krigsfara er- fordras för försvarsväsendet och vissa därmed sammanhängande
            ändamål. Det gäller härvidlag att bereda regeringen en ökad handlingsfrihet.
            En- ligt nu gällande ordning saknar den laglig möjlighet att utan
            uppskov verk- ställa de utgifter, som i ett kritiskt läge kunna
            visa sig ofrånkomligt nöd- vändiga. Varken de å riksstaten anvisade
            anslagen eller de enligt 8 63 an- visade kreditiven äro tillräckliga
            för mötande av alla de behov, om vilka det i en sådan situation
            kan bliva fråga. Om ingen ändring sker, kan sålunda inträffa,
            att rikets livsintressen bliva av konstitutionella skäl åsidosatta,
            eller att regeringen finner sig föranlåten att handla utan hänsyn
            till de grundlags- enliga gränserna för dess makt. Intetdera bör
            få ske. Å andra sidan är det angeläget att tillse, att då av dessa
            skäl regeringen utrustas med vidsträcktare befogenheter, riksdagens
            ställning i statslivet icke rubbas i vidsträcktare mån än som
            ovillkorligen kräves med hänsyn till ri- kets intressen. Enligt
            en inom skilda läger ganska vitt utbredd uppfattning ligger det
            i sakens natur, att i krig och i därmed jämförliga situationer
            de representativa institutionerna icke längre hava någon egentlig
            uppgift att fylla. Gentemot denna uppfattning måste erinras, att
            historien även rym- mer erfarenheter av annat slag. Den svenska
            riksdagen har under vissa ske- den av vår historia särskilt spelat
            en roll i tider av krig och nationell kraft- anspänning i övrigt.
            Och det står fast, att dessa dess insatser varit av av- görande
            betydelse, å ena sidan för den nationella samhörighetens stärkande
            och för försvarets genomförande, å andra sidan för befästande
            av riksdagens ställning i statslivet. Vår nu gällande författning
            förutsätter också, att riksdagen på enahanda sätt skall bliva
            verksam vid för land och folk ödes- digra avgöranden. Väl äger
            Konungen åtskilliga i sådana situationer bety- delsefulla maktbefogenheter;
            särskilt erinras om makten över krig och fred enligt RF 8 13.
            Men man har alltid utgått ifrån att riksdagen ändock, på grund
            av sin makt över finanserna, måste få ett bestämmande inflytande
            i ifrågavarande hänseende. Detta stod klart redan för 1809 års
            konstitutions- utskott och har sedan vid otaliga tillfällen upprepats
            som en oomstridd san- ning (jfr t. ex. Brusewitz, Sveriges Riksdag,
            Senare avdelningen, XV, s. 22 o. följ.). Man har visserligen haft
            klart för sig, att det kan bliva nödvändigt att träffa stora avgöranden
            — t. o. m. sådana, som gälla krig och fred — utan riksdagens medverkan,
            men man har utgått ifrån att riksdagen i varje
          </p>
          <pb facs="riksdagen-motions-pdf/data/1939/mot_1939__fk__298/mot_1939__fk__298-002.pdf"/>
          <fw xml:id="i-ENM2Kr3ktSrfUxeG1g8Ezq">
            6 Motioner i Första kammaren, Nr 298.
          </fw>
          <p xml:id="i-Lmxmpd8LrJTDuSRibSEiob">
            fall efter någon helt kort tidrymd skall kunna intaga sin normala
            plats i statslivet och även i avseende å ett krigs förande utöva
            sådant inflytande, som den eljest med stöd i sin makt över finanserna
            utövar i avseende å rikets styrelse. Man har också allmänt ansett
            det vara av utomordentlig betydelse, att riksdagen på sådant sätt
            får dela ansvaret för rikets öden med regeringen. Ingenting har
            inträffat, som kunde föranleda ett uppgivande av denna grundåskådning.
            Det finnes ingen anledning att antaga, att den nationella politikens
            kraft skulle försvagas eller rikets intressen i övrigt äventyras
            ge- nom en sådan riksdagens medverkan i kritiska lägen, som man
            hittills plä- gat räkna med. Tvärtom finnes god grund för det
            antagandet, att rikets och folkets kraft i ett allvarligt läge
            skulle kunna avsevärt stärkas genom folkrepresentationens fria
            samarbete med regeringen. Det är sålunda av stor betydelse, att
            på samma gång som man åstadkom- mer den ökade rörelsefrihet för
            regeringen, som tidsläget oavvisligen fordrar, man tillika, i
            överensstämmelse med våra politiska traditioner och hävdvun- nen
            konstitutionella åskådning, sörjer för att riksdagens ställning
            i statslivet icke rubbas mer än som med hänsyn härtill befinnes
            nödvändigt. Detta är icke blott i och för sig av stor betydelse.
            Det vore också, icke minst i dessa tider, av värde, om statsmakterna
            genom en omsorgsfull avvägning av rege- ringens och riksdagens
            inbördes ställning i krislägen kunde utåt manifestera sin övertygelse,
            att, i varje fall i vårt land med dess djupt rotade självsty-
            relsetraditioner, en nationell kraftanspänning av allvarligaste
            slag kan och bör åstadkommas med bibehållande av vårt nedärvda
            fria statsskick. Det är ur dessa synpunkter, som Kungl. Maj:ts
            proposition nr 235 bör granskas.
          </p>
          <p xml:id="i-9JfJ9kQ6Rovs53Re3RzSPh">
            Intet synes vara att erinra mot att spörsmålet, på sätt propositionen
            avser, nu löses genom godkännande av en beredskapsstat för försvarsväsendet
            m. m. och bemyndigande för Kungl. Maj:t att i vissa situationer
            fastställa den- na stat såsom förskottsstat. Ur budgetteknisk
            synpunkt synes detta förfa- rande vara det för ändamålet lämpligaste,
            så länge RF 8 63 kvarstår oför- ändrad. Härmed är givetvis icke
            sagt, att en modernisering av grundlagar- nas regler om finansiell
            beredskap »för oförutsedda händelser» skulle vara mindre önskvärt.
            Tvärtom bör det starkt understrykas, att de åtgärder, som nu vidtagas,
            måste få en provisorisk karaktär, och att det är synnerligen angeläget
            att genom grundlagsändringar snarast möjligt skapa nya fasta for-
            mer för nämnda beredskap, varvid även de behov, som nu tillgodoses
            me- delst den allmänna beredskapsstaten, torde böra beaktas. Det
            skall också erkännas, att Kungl. Maj:ts förslag icke präglas av
            någon tendens att ensidigt och utan hänsynstagande till sådana
            synpunkter, som här utvecklats, tillgodose behovet av handlingsfrihet
            i krislägen. Likväl ger förslaget ur nämnda synpunkter anledning
            till vissa erinringar.
          </p>
          <p xml:id="i-125QgTWEKPoNgGBHstCqvq">
            Förslaget kan sägas gå ut på två olika bemyndiganden. Dels skall
            Kungl. Maj:t vid krig eller krigsfara berättigas att utanordna
            tillhopa 230,000,000
          </p>
          <pb facs="riksdagen-motions-pdf/data/1939/mot_1939__fk__298/mot_1939__fk__298-003.pdf"/>
          <fw xml:id="i-UonxYkTHEtjojs44Wcubye">
            Motioner i Första kammaren, Nr 298. 7
          </fw>
          <p xml:id="i-PLCBjtgfAbkAeZ9vUD6Mt1">
            kr., fördelade på 6 olika anslag. Dels skall Kungl. Maj:t berättigas
            att över- skrida nämnda anslag under förutsättning att riksdagskallelse
            utgått eller riksdagen ändock skall inom 20 dagar sammankomma.
            Det är sålunda frå- ga om dels en begränsad fullmakt, dels en
            obegränsad sådan. Beträffande båda dessa slag av bemyndiganden
            gäller, att det icke gjorts klart, huruvida de skola få begagnas,
            såväl under pågående riksdag som då riksdagen ej är samlad. I
            motiveringen förekommer ett uttalande om att »&gt;beredskapsstaten
            bör få utnyttjas endast när riksdagen ej är samlad». Men i det
            beslut om beredskapsstat »för budgetåret 1939/40», som riksdagen
            före- slås fatta, finnes ingen antydan om en sådan begränsning.
            Däri finnes alltså intet, som hindrar att beredskapsstaten fastställes
            under pågående riksdag, eller att den, om den fastställts, medan
            riksdagen ej är samlad, alltjämt till- lämpas sedan denna sammankommit.
            Vad särskilt angår den begränsade fullmakten, faller det i ögonen,
            att de omständigheter, under vilka den enligt förslaget får begagnas,
            icke i vidare mån bestämts än att krig eller krigsfara skall vara
            förhanden. Man frågar sig här för det första, huruvida icke de
            allmänna förutsättningarna bort pre- ciseras på ett tydligare
            sätt. Det är ju icke utsagt, att det skall vara fråga om krig
            eller krigsfara, vari Sverige befinner sig. För det andra måste
            det väcka uppmärksamhet, att Kungl. Maj:t i vilka lägen som helst
            skall äga att utan riksdagskallelses utfärdande utanordna så väldiga
            belopp, som här äro i fråga. Det skall medges, att i vissa lägen
            skäl tala för Jämförelsevis stor fri- het i detta hänseende. Gäller
            det exempelvis upprätthållande av mer eller mindre omfattande
            beredskap till neutralitetens värn med hänsyn till en må- hända
            jämförelsevis avlägsen krigsfara, torde det få anses ganska rimligt,
            att åtgärder för sådant syfte vidtagas och upprätthållas under
            någon tid, utan att man går till ett så uppseendeväckande steg
            som riksdagens inkallande. Annorlunda förhåller det sig, om riket
            råkar i krig (» vid infallande krig» en- ligt terminologien i
            RF $ 63). Enligt Kungl. Maj:ts förslag skall emellertid regeringen
            även i en dylik situation — d .v. s. för krigs förande — äga till
            fullo utnyttja den begränsade fullmakten, så långt den räcker,
            utan att riksdagen inkallas. Icke ens i propositionens motivering
            finnes något uttryck för den uppfattningen, att riksdagen i ett
            sådant läge bör omedelbart inkallas för att sammanträda så snart
            det låter sig göra (det bör i detta sammanhang erinras om den
            1933 vidtagna ändring av RF 8 51, som, med tanke Just på sådana
            lä- gen varom här är fråga, gör det möjligt att kalla riksdagen
            till sammanträde andra dagen efter det kallelsen kungjorts). Den
            obegränsade fullmakten måste ävenledes ingiva betänkligheter.
            Den gäller visserligen endast under förutsättning, att riksdagen
            inkallas eller än- dock inom viss tid skall sammankomma. Men betydelsen
            av den begräns- ning av Kungl. Maj:ts frihet, som ligger häri,
            får ej överskattas. För det första: fullmakten träder i funktion
            så snart riksdagskallelse utfärdats, obe- roende av hur lång den
            tid är som förflyter, innan riksdagen sammankom- mer (den kan
            enligt RF 8 51 uppgå till icke mindre än 20 dagar). Den skall
            tillika automatiskt gälla under 20 dagar före den dag då lagtima
            riksdag sam-
          </p>
          <pb facs="riksdagen-motions-pdf/data/1939/mot_1939__fk__298/mot_1939__fk__298-004.pdf"/>
          <fw xml:id="i-WzRigquD7esjbq3JqpVWGA">
            8 Motioner i Första kammaren, Nr 298.
          </fw>
          <p xml:id="i-NJ1YjCs6x2ZjfNmPY1Xs8c">
            manträder. Regeringen kan sålunda under ganska lång tid förfoga
            över obe- gränsade medel utan att riksdagen ens sammankommit.
            För det andra är i detta sammanhang den redan anmärkta oklarheten
            om huruvida fullmakten skall gälla även sedan riksdagen sammankommit
            av särskild betydelse. Vid en noggrann tolkning av det beslut
            riksdagen föreslagits att fatta, skulle den obegränsade fullmakten
            kunna fortfarande utnyttjas, sedan t. ex. en urtima riksdag sammankommit
            och efter kort tid ånyo upplösts, liksom regeringen också skulle
            vara oförhindrad att, om riksdagen förbliver samlad, fortsätta
            att göra utgifter riksdagen oåtspord. Så uppfattad har den obegränsade
            fullmakten ingen annan begränsning i tiden än att den givetvis
            upphör att gälla den 30 juni 1940. Mot den granskning av Kungl.
            Maj:ts förslag, som här företagits, torde den invändningen göras,
            att den är överdrivet formalistisk och räknar med in- grepp i
            riksdagens konstitutionella ställning, som praktiskt sett ej kunna
            komma i fråga. Det torde säges, att det med det förtroendefulla
            förhållande som råder mellan regering och riksdag är överflödigt
            att med ängslig nog- grannhet fixera konstitutionella maktförhållanden.
            Det skall icke heller gö- ras gällande, att det hos den nu fungerande
            regeringen förefinnes någon av- sikt att i ett kritiskt läge sätta
            riksdagen ur spelet. Men man bör icke blott räkna med de åskådningar,
            som i närvarande stund äro rådande, utan även taga hänsyn till
            sådana oberäkneliga stämningar, som, enligt vad erfaren- heten
            utvisar, lätt nog kunna taga överhand i ett krisläge. Kravet på
            snabb och tveklös handling kan i ett sådant läge lätt nog inom
            olika kretsar göra sig gällande med sådan styrka, att det frestar
            till obetänkt utnyttjande av varje formell befogenhet, som står
            regeringen till buds. Det kan därför icke vara överflödigt att
            nu med största möjliga noggrannhet uppdraga gränserna för de båda
            statsmakternas befogenheter, så att icke i följd av försummelser
            härutinnan väsentliga värden riskera att givas till spillo. Uppmärksamheten
            torde särskilt böra fästas vid de i propositionen när- mast åsyftade
            fall, då beredskapsstaten skulle fastställas av Kungl. Maj:t,
            medan riksdagen ej är samlad. Härvid inställer sig till en början
            den frågan, huruvida den obegränsade fullmakten (annorlunda uttryckt:
            bemyndigandet att överskrida anslagen) överhuvud taget behövs.
            Att lämna Kungl. Maj:t den frihet, som ligger i en dylik fullmakt,
            innebär ett stort avsteg från hittills gällande konstitutio- nella
            grundsatser, som icke bör ifrågakomma, med mindre det befinnes
            ofrånkomligen nödvändigt. Det är då påfallande, att inga egentliga
            skäl anförts för denna av riksräkenskapsverket föreslagna, av
            Kungl. Maj:t ac- cepterade anordning. Det vill också synas, som
            om det icke skulle vara omöjligt att — såsom även avsetts i den
            till grund för propositionen liggan- de departementspromemorian
            — beräkna, huru stora utgifter som kunna ifrågakomma, innan riksdagen
            hinner samlas och besluta, och fastställa maximerade anslag på
            grundval av dessa beräkningar. Man kunde måhända också tänka sig,
            att beredskapsstaten gjordes mera specialiserad och att i samband
            härmed en skillnad genomfördes mellan
          </p>
          <pb facs="riksdagen-motions-pdf/data/1939/mot_1939__fk__298/mot_1939__fk__298-005.pdf"/>
          <fw xml:id="i-95AbtWtdrDzPkg8TmwJ6Qd">
            Motioner i Första kammaren, Nr 298. 9
          </fw>
          <p xml:id="i-DPqUDmtLs3LJksZRkmJsX2">
            olika anslag med hänsyn till befogenheten att överskrida dem.
            Betänklig- heterna mot att anslagen ej maximeras försvagas uppenbarligen,
            i den mån deras ändamål bliva närmare fixerade. Därest en obegränsad
            fullmakt skulle befinnas nödvändig i vissa situationer (t. ex.
            vid infallande krig), tor- de vidare böra övervägas, om den även
            bör få tagas i anspråk i mindre svårartade krislägen (man må särskilt
            tänka på det fall, att en neutralitets- beredskap uppehålles utan
            att omedelbar fara kan sägas vara för handen). Bestämda villkor
            i avseende å situationens allvar synas sålunda kunna upp- ställas
            för rätten att överskrida anslagen. Om och i den mån obegränsade
            fullmakter befinnas ofrånkomliga, bör det 1 varje fall fastslås,
            att rätten till en, vad beloppet angår, obegränsad medel- användning
            endast för en mycket begränsad tidrymd skall läggas i rege- ringens
            hand. Vad i propositionen föreslås är i detta hänseende delvis
            otill- räckligt, delvis oklart. Tiden skulle kunna på två olika
            sätt fixeras. An- tingen kan det föreskrivas, att överskridande
            av anslagen endast får äga rum under en fixerad tid, så avpassad
            att riksdagen kan beräknas hinna sammankallas och sammanträda
            samt fatta och expediera erforderliga be- slut; en tidrymd av
            10 å 15 dagar synes för detta ändamål tillfyllest. Eller också
            kan det bestämmas, att kallelsen skall avse sammanträde inom viss
            kortare tidrymd (2 å 5 dagar), och att Kungl. Maj:ts befogenhet
            endast skall gälla under viss tid (8 å 10 dagar) från det riksdagen
            sammanträtt. Vare sig anslagsbeloppen, i överensstämmelse med
            propositionen, allenast skola hava den betydelsen, att de bestämma
            måttet av den medelanvändning som får äga rum innan riksdagen
            inkallas, eller de befinnas kunna fast- ställas såsom absoluta
            gränser för medelanvändningen, tarvar uppenbarli- gen frågan om
            bestämmandet av anslagsbeloppen och av villkoren för an- slagens
            användning noggrant övervägande. Från vilkendera av dessa förutsättningar
            man än utgår, vill det synas som om man — i anslutning till den
            tankegång som uppbär RF 8 63 — borde göra en viss skillnad mellan
            två redan förut berörda olika fall, näm- ligen dels att riket
            råkar i krig, dels att eljest med hänsyn till fara för krig eller
            neutralitetskränkningar särskilda åtgärder befinnas erforderliga;
            må- hända kan detta läge i anslutning till hävdvunnen lagterminologi
            beskrivas så att »riket befinner sig i krigsfara». Med hänsyn
            till skillnaden mellan dessa båda fall vill det synas, som om
            det skulle vara rationellt att, liksom RF 8 63 föreskriver två
            olika, för olika situationer avsedda kreditiv, sär- hålla två
            olika kategorier av anslag eller, om man så vill, två olika bered-
            skapsstater, den ena att användas vid infallande krig, den andra
            att använ- das vid krigsfara. Vad då först angår de anslag, som
            i likhet med stora kreditivet skulle stå till förfogande vid infallande
            krig, torde — i anslutning till den kritik som i det föregående
            riktats mot propositionen — utgångspunkten böra vara den, att
            riksdagen skall inkallas, så snart krig utbryter och dessa anslag
            i följd härav tagas i anspråk. Därav följer, om anslagen maximeras,
            att de böra erhålla en sådan storlek, att de motsvara de beräknade
            behoven under den Bihang till riksdagens protokoll 1939. 3 saml.
            Nr 297—299. 2
          </p>
          <pb facs="riksdagen-motions-pdf/data/1939/mot_1939__fk__298/mot_1939__fk__298-006.pdf"/>
          <fw xml:id="i-ByCkN1W498uNZiPSjULLrv">
            10 Motioner i Första kammaren, Nr 298.
          </fw>
          <p xml:id="i-SiSFWi7P2oDjWinDCgFCzd">
            tid, som behöver förflyta, innan riksdagen hinner sammankomma
            och fatta beslut, eller 10 å 15 dagar. Att därutöver uttryckligen
            stipulera, att riks- dagskallelse skall hava utfärdats, är måhända
            mindre angeläget, enär sådan kallelse ändock framtvingas genom
            anslagets maximering. Om anslagen icke maximeras, synes det, på
            sätt tidigare utvecklats, framför allt vara angelä- get att på
            ett eller annat sätt fixera den tid, under vilken de få användas.
            Antingen kan det föreskrivas, att beredskapsstaten får fastställas,
            sedan riks- dagen inkallats, och gäller under viss tid (10 å 15
            dagar). Eller det be- stämmes, att staten får fastställas, sedan
            riksdagen inkallats att samman- träda inom viss kortare tid (2
            å 5 dagar), och gäller under viss kortare tid (8 å 10 dagar) sedan
            riksdagen sammanträtt. Däremot är det, om anslagen ej maximeras
            men göras beroende av riksdagskallelse, ganska likgiltigt, till
            vilket belopp de fastställas. Vad därefter angår de anslag, som
            — närmast motsvarande det s. k. mind- re kreditivet — skulle stå
            till förfogande vid krigsfara, förefinnes — såsom tidigare anmärkts
            — icke samma anledning som vid den förut åsyftade an- slagsgruppen
            att framtvinga riksdagskallelse, så snart de tagas i anspråk.
            Slutsatsen är, att, om de maximeras, de böra bestämmas så, att
            de kunna antagas förslå för erforderliga beredskapsåtgärder icke
            blott under de 10 å 15 dagar, om vilka förut talats, utan även
            under någon tid dessförinnan, längre eller kortare alltefter omfattningen
            av de åtgärder som vidtagas; något villkor om riksdagskallelse
            behöver ej komma i fråga. Om de ifråga- varande anslagen ej maximeras,
            synes, i överensstämmelse med proposi- tionen, villkoret för överskridandet
            böra vara att riksdagskallelse utgår, men därtill, på sätt förut
            angivits, läggas förbehåll, som begränsa den tid under vilken
            överskridande får äga rum. De regler, som avse riksdagskallelse,
            böra givetvis, såsom skett i proposi- tionen, kompletteras med
            specialregler för det fall, att riksdagen ändock skall inom viss
            tid sammanträda. Den av Kungl. Maj:t avsedda tiden — 20 da- gar
            — torde emellertid vara onödigt lång. Om storleken av de anslag,
            vilka under de olika förutsättningar, som i det föregående berörts,
            kunna bliva erforderliga, hava vi icke möjlighet att bil- da oss
            någon uppfattning; omdömet härom beror ju väsentligen av de upp-
            lysningar, som torde komma att lämnas till statsutskottet. Vi
            inskränka oss till att uttala, att om den uppdelning av anslagen
            i anslutning till RF 8 63, som vi ifrågasatt, genomföres, de anslag,
            som skola stå till förfogande vid krigsfara, helt visst böra kunna
            bestämmas till avsevärt mindre belopp än Kungl. Maj:t, med tanke
            jämväl på andra situationer, avsett. I varje fall gäller detta
            för den händelse medgivande till anslagens överskridande läm-
            nas. Slutligen må till övervägande framställas frågan, huruvida
            icke såsom villkor för beredskapsstatens fastställande, i vad
            den avser anslag att an- vändas vid krigsfara, skulle kunna stipuleras,
            att riksbanks- och riksgälds- fullmäktige skola höras. I det föregående
            har frågan om fortsatt användning, sedan riksdagen sam-
          </p>
          <pb facs="riksdagen-motions-pdf/data/1939/mot_1939__fk__298/mot_1939__fk__298-007.pdf"/>
          <fw xml:id="i-5t2RdAGQ8KwseVTUxBejGS">
            Motioner i Första kammaren, Nr 298. 11
          </fw>
          <p xml:id="i-KAVKNhbCraZgZYRzjmkfW6">
            manträtt, av en förut fastställd beredskapsstat blivit berörd.
            Därvid har förutsatts, att det i propositionen gjorda uttalandet,
            att beredskapsstaten ej bör få utnyttjas när riksdagen är samlad,
            i varje fall ej kan tillämpas efter ordalydelsen, enär någon frist
            måste beräknas för riksdagens och dess ut- skotts konstituering
            samt besluts fattande. Det återstår att beröra frågan, huruvida
            Kungl. Maj:t bör äga möjlighet att under pågående riksdag fast-
            ställa staten. Måhända bör ett sådant förfarande icke helt omöjliggöras.
            Även på denna punkt måste man kanske räkna med att i vissa mycket
            plöts- ligt uppträdande krislägen åtgärder böra kunna vidtagas
            av Kungl. Maj:t riksdagen oåtspord, enär, oaktat riksdagen är
            samlad, den icke kan med till- räcklig snabbhet fatta beslut.
            Men uppenbarligen böra fullmakterna för ett sådant fall kunna
            göras ännu mera begränsade än för de fall, då riksda- gen ej är
            samlad. Och uteslutet synes ej, att de kunna helt undvaras efter
            exempelvis den 20 jan. 1940. I detta sammanhang bör erinras om
            den i den politiska diskussionen framförda tanken, att innevarande
            års riksdag med hänsyn till det rådande orostillståndet i världen
            borde »förpuppas&gt;. Det följer omedelbart av det sist sagda
            att, om denna tanke skulle förverkligas, åt beredskapsstaten kan
            givas en avsevärt mindre räckvidd, än Kungl. Maj:t föreslagit.
            Under åberopande av vad nu anförts hemställes,
          </p>
          <p xml:id="i-PWJLVDtPeZ28RqgJvUD6RS">
            att riksdagen ville, med beaktande av vad ovan anförts, vidtaga
            ändringar i Kungl. Maj:ts förslag till beredskapsstat för försvarsväsendet
            m. m., ägnade att, på samma gång som behovet av ökad handlingsfrihet
            för Kungl. Maj:t i extrema krislägen på effektivt sätt tillgodoses,
            säkerställa, att riks- dagen även i sådana lägen, så långt möjligt
            är, får utöva de funktioner, som enligt gällande konstitutionell
            ordning till- komma densamma.
          </p>
          <p xml:id="i-FhzdLB5BJrCdeChscSW42X" type="date">
            Stockholm den 19 april 1939.
          </p>
          <div xml:id="i-RDjnw8qrDjeLViLeWjZJin" type="signatureBlock">
            <list xml:id="i-5F7s4LVL5nrA8spGpLxCTd">
              <item xml:id="i-DjawtdMxuGpNehJHLB5W39" who="i-4VusjuC8NvwGAqJKWikvPG" type="signature">
                Nils Herlitz
              </item>
              <item xml:id="i-He7JNFjkuzGyz2Mk56nsoo" who="i-J2xUVh35Vb6NMJLSX57Ge1" type="signature">
                Gustaf Velander
              </item>
              <item xml:id="i-YcJ2zte81QCDmmFe3ssRaA" who="i-FAH2d8Kq5VBd7TJJ4zb8PQ" type="signature">
                Knut Petersson
              </item>
            </list>
          </div>
        </div>
      </div>
    </body>
  </text>
</TEI>
