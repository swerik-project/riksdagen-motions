<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00211">
  <teiHeader>
    <fileDesc>
      <titleStmt>
        <title>Villkor för personaldriven vård och omsorg</title>
        <author corresp="i-LTkvffvSGHR2x1MzTuvQom i-T1N6sKNpePNbDTu7HWaHbd">av Solveig Ternström och Maria Kornevik-Jakobsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkor för personaldriven vård och omsorg</title>
          <idno type="rdwebb">GU02Fi211</idno>
          <rs type="number">Fi211</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi211/text</ref>
          <ref type="dokument_url_html">http://data.riksdagen.se/dokument/GU02Fi211</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi211</ref>
          <ref type="doc">http://data.riksdagen.se/fil/329B872A-4D52-4247-B650-1BCCC57D88F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LTkvffvSGHR2x1MzTuvQom</idno>
            <name>Solveig Ternström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-T1N6sKNpePNbDTu7HWaHbd</idno>
            <name>Maria Kornevik-Jakobsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LMQh34ohZZAghX9vttrP73" type="signed"/>
        <correspContext corresp="i-LMQh34ohZZAghX9vttrP73">
          <note type="signatory" corresp="i-LTkvffvSGHR2x1MzTuvQom"/>
          <note type="signatory" corresp="i-T1N6sKNpePNbDTu7HWaHbd"/>
        </correspContext>
        <correspAction xml:id="i-FPgWZoBM7aTGxdpMiwR2Rb" type="referral">
          <date when="2006-11-07"/>
        </correspAction>
        <correspAction xml:id="i-LfJukRxrowxAPjYFiZccMe" type="dismissal">
          <date when="2006-11-07"/>
        </correspAction>
        <correspAction xml:id="i-5XiycoYJuKEHKmYeGCJbVM" type="numbering">
          <date when="2006-10-31"/>
        </correspAction>
        <correspAction xml:id="i-F5Q337SgWkqfsZgnM3dQPv" type="submission">
          <date when="2006-10-31"/>
        </correspAction>
        <correspAction xml:id="i-BiJLKYm7z7QfVuWFq4bUJr" type="transfer">
          <date when="2006-10-27"/>
        </correspAction>
        <correspAction xml:id="i-LLxmbkpHB4KZJfpHvgTGMz" type="assigned"/>
        <correspContext corresp="i-LLxmbkpHB4KZJfpHvgTGMz">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Epfz3H58YheVrUmhWHY1Hb" type="motBody">
        <div xml:id="i-XdRjUkb6TpGC8QaeUA11XY" type="motProposal" subtype="förslag">
          <head xml:id="i-9JMSWtyk671jUbJkXfXGq5">
            Förslag till riksdagsbeslut
          </head>
          <p xml:id="i-VrDpc8MjaSHkLmiZpUEW5j">
            Riksdagen tillkännager för regeringen som sin mening vad som
            i motionen anförs om förändringar i lagen om offentlig upphandling
            för att förändra småskaliga, ideella och personaldrivna omsorgsgivares
            villkor.
          </p>
        </div>
        <div xml:id="i-Nzd15DaMUKtRjpYnFrneHh" type="motContent">
          <head xml:id="i-Eqahg1N2f9A88UW3PRDVxT" type="h1">
            Villkor för personaldriven vård och omsorg
          </head>
          <head xml:id="i-VnJPQdQwiZUJLqGqWhKNcv" type="h1">
            Motivering
          </head>
          <p xml:id="i-LY39onusMSsH95o7KyYAV6">
            Det är positivt att de offentliga monopolen inom hälso- och sjukvården
            på senare år luckrats upp. Offentliga arbetsgivare har ofta brustit
            när det gäller förmågan att ge utrymme för personalens kompetens
            och förmåga till initiativ och ansvarstagande. Detta har ytterst
            gått ut över patienterna eftersom modfälld och missnöjd personal
            har sämre förutsättningar att bedriva en bra vård och visa det
            engagemang och den empati som är en förutsättning för patientens
            välbefinnande.
          </p>
          <p xml:id="i-Ra27od1C9PR6bgsQCyz5jD">
            Särskilt positivt är det naturligtvis när personal själv engagerar
            sig, knoppar av verksamhet eller startar eget. När personer med
            direkt erfarenhet av verksamheten och med goda idéer kan ta över
            regin blir resultatet ofta mycket bra. Personaldriven vård och
            omsorg kan bedrivas i många former, alltifrån den engagerade undersköterskan
            eller sjuksköterskan som startar ett äldreboende, barnmorskan
            som startar privat BVC-mottagning och allmänläkaren som startar
            husläkarmottagning, till större personalkooperativ eller personalägda
            aktiebolag. Ett lysande exempel på det senare är Brommageriatriken
            som tog över driften av det problemtyngda geriatriska sjukhuset
            i Bromma år 2000. På några år lyckades den nya ledningen skapa
            en verksamhet i nationell toppklass till kostnader som låg en
            bra bit under genomsnittet för geriatrisk vård i Stockholms läns
            landsting.
          </p>
          <p xml:id="i-FRzWCaB3sFYxNVqVMZghZc">
            Mångfald av utförare förutsätter konkurrens på lika villkor.
            Men samtidigt måste dessa villkor utformas så att de upplevs som
            rimliga och tillräckligt attraktiva också för små entreprenörer
            och för personal. Lagen om offentlig upphandling har ett gott
            syfte att se till att alla företag behandlas lika. Men samtidigt
            medför utformningen och tillämpningen av dagens lagstiftning att
            småskaliga, ideella eller personaldrivna vård- och omsorgsgivare
            får svårt att konkurrera. Det är framför allt de korta upphandlingsperioderna
            som här utgör ett problem. Med treårigt kontrakt med möjlighet
            till två års förlängning krävs ett stort kapital eller höga vinst­margi­naler
            för att skriva av investerings- och uppstartningskostnader. Små
            aktörer har sällan den möjligheten. De korta kontraktstiderna
            blir därmed en ofta avgörande konkurrensfördel för offentliga
            vårdgivare och de stora vård- och omsorgsföretagen.
          </p>
          <p xml:id="i-2SxY5vPm6TGi9jbn8oRKzS">
            Ideell och personaldriven vård och omsorg startas ofta av andra
            skäl än rent ekonomiska och tillför andra mervärden och kvaliteter
            än kommersiella aktörer. Det finns ofta redan från början ett
            särskilt engagemang. Arbetsformerna blir ofta mer informella,
            flexibla och effektiva eftersom det ofta handlar om att frigöra
            sig från onödig byråkrati och rutiner som man upp­lever som tidsödande
            och kostsamma. Kostnadsansvaret blir också mer direkt, vilket
            leder till att onödiga utgifter för administration och lokaler
            minimeras.
          </p>
          <p xml:id="i-SSgCpwba41dVqz7m86nohp">
            När en avtalsperiod går ut och en ny upphandling görs ställs
            ideella och personaldrivna verksamheter ofta i ett svårt dilemma.
            Man tvingas konkurrera med ett pris som kanske är så lågt att
            verksamhetsidén den som personalen eller organisationen brinner
            för inte kan upprätthållas. Annars riskerar man att förlora upphandlingen
            trots att man kanske redan har ett lågt pris och en god kvalitet.
            Att på detta vis tvingas delta i en hårdnande priskonkurrens vart
            tredje eller vart femte år kan förstås ha mycket negativ inverkan
            på personalens eller organisationens motivation. För att återvända
            till exemplet med Brommageriatriken förlorade företaget upphandlingen
            hösten 2005 trots att man tack vare sin höga effektivitet erbjöd
            ett pris långt under landstingets genomsnitt. Sådana exempel riskerar
            att avskräcka annan vårdpersonal att följa exemplet och sålunda
            bidra till vårdens förnyelse. Det riskerar också att leda till
            stora skillnader i hur mycket resurser en viss typ av verksamhet
            tilldelas och därmed vilken kvalitet medborgarna kan få del av
            i olika delar av kommunen eller landstinget.
          </p>
          <p xml:id="i-DDen4jkQbuycufchoVq5LE">
            Samtidigt är det naturligtvis inte heller rimligt att en kommun
            eller ett landsting ska betala överpriser till vissa aktörer.
            En rimlig konkurrens bör naturligtvis finnas, och höga krav när
            det gäller både kvalitet och effektivitet måste självfallet ställas
            på alla vårdgivare. Men möjligheterna för kommuner och landsting
            att avgränsa prispressen till förmån för konkurrens om högsta
            kvalitet bör i högre utsträckning tas tillvara.
          </p>
          <p xml:id="i-LoexNgjUU6M6AgQuuPoCuQ">
            En variant som skulle skapa en bra balans mellan medborgarnas
            intresse av effektiv användning av skattepengarna och de ideella
            och personaldrivna vårdgivarnas intresse av att få utveckla kvaliteten
            och sin verksamhetsidé skulle vara att tillåta fler förlängningar
            av avtalen utan ny upphandling. Man skulle kunna införa kontrollstationer
            exempelvis vart tredje år där kvalitet och kostnadsläge kan jämföras
            med huvudmannens övriga verksamhet. På så vis kan man garantera
            att långa avtalsperioder inte skapar en frizon för ineffektivitet
            eller oskäliga avsteg från utlovad kvalitet.
          </p>
          <p xml:id="i-F6qwiwdkvMuRBcwZg1FioB">
            Nuvarande LOU tycks inte medge dessa möjligheter. Praxis är korta
            avtalsperioder, t.ex. tre år plus två års förlängning. Förlängningstiden
            får inte vara längre än grundtiden. Dessa missförhållanden måste
            åtgärdas om upphandlingarna ska kunna ge småskaliga, ideella och
            personaldrivna vård- och omsorgsgivare rimliga villkor. Detta
            bör ges regeringen tillkänna.
          </p>
        </div>
        <div xml:id="i-DUQG5goZa9vX57fT7Rrm8G" type="motSignatures">
          <list xml:id="i-44kBdWfJYNGbzabyHajcND">
            <item xml:id="i-2zm9VB1D8MYjcWKKxKfNFT" who="i-LTkvffvSGHR2x1MzTuvQom">
              Solveig Ternström (c)
            </item>
            <item xml:id="i-Jvmfh3SqNhWpHX25RkJEk3" who="i-T1N6sKNpePNbDTu7HWaHbd">
              Maria Kornevik-Jakobsson (c)
            </item>
          </list>
        </div>
      </div>
    </body>
  </text>
</TEI>
