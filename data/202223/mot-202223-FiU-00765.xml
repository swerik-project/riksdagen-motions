<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FiU-00765">
  <teiHeader>
    <fileDesc>
      <titleStmt>
        <title>Reformering av penningsystemet</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:765 av Rebecka Le Moine (MP)</title>
          <idno type="rdwebb">HA02765</idno>
          <rs type="number">765</rs>
          <orgName type="comitteeAbbreviation">FiU</orgName>
          <ref type="dokument_url_text">https://data.riksdagen.se/dokument/HA02765/text</ref>
          <ref type="dokument_url_html">https://data.riksdagen.se/dokument/HA02765</ref>
          <ref type="dokumentstatus_url_xml">https://data.riksdagen.se/dokumentstatus/HA02765</ref>
          <ref type="pdf">https://data.riksdagen.se/fil/470C7A8B-600D-4BE4-A5F0-44FCAB0FABA8</ref>
          <ref type="docx">https://data.riksdagen.se/fil/FDD2A318-DEAD-429F-930E-926E8E99AFD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P9RWZewHkuZN3cYQtdfqLX" type="signed"/>
        <correspContext corresp="i-P9RWZewHkuZN3cYQtdfqLX">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction type="submitted" xml:id="i-3EVfhBwPs6nAR3mcuSw4aY">
          <date when="2022-11-21"/>
          <time when="17:02:47"/>
        </correspAction>
        <correspAction type="reviewed" xml:id="i-HmowFack8k5TpHXAw5kZFx">
          <date when="2022-11-21"/>
          <time when="18:40:52"/>
        </correspAction>
        <correspAction type="referred" xml:id="i-EyaVNbVjzK9D2QePymSr96">
          <date when="2022-12-01"/>
        </correspAction>
        <correspAction type="assigned" xml:id="i-Ly82Ji94mpNE8MLveDB27i">
          <date when="2023-05-17"/>
          <time when="10:25:30"/>
        </correspAction>
        <correspContext corresp="i-Ly82Ji94mpNE8MLveDB27i">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-YUHWZdxRn2zvzdSJvCcLHq"/>
        <correspContext corresp="i-YUHWZdxRn2zvzdSJvCcLHq">
          <ref type="uppgift">2022/23:FiU22</ref>
          <ref type="ref_dok_id">HA01FiU22</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:765 av Rebecka Le Moine (MP) Reformering av penningsystemet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-BY2923sGm2eUeqhx6S4y58">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-GtJ3LgUvoYJzt4HRbNNWMT">
              Riksdagen ställer sig bakom det som anförs i motionen om att
              ge regeringen uppdraget att ta fram lämpliga åtgärder för att
              9 kap. 14 § regeringsformen ska gälla fullt ut för alla svenska
              pengar som skapas och inte bara sedlar och mynt, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-2J63TAzJU8ZReSkKoJ51N2">
            Motivering
          </head>
          <p xml:id="i-4hSUikrgaJCNVXm83rtMjH">
            Många har lärt sig att banker bara kan låna ut pengar som de
            först lånat in. Men det stämmer inte. Bankerna skapar själva de
            pengar de lånar ut, i och med att någon skuld­sätter sig. Bankernas
            egenskapade pengar är idag 99 procent av penningmängden, det vill
            säga alla digitala pengar. Bara 1 procent är sedlar och mynt utgivna
            av Riksbanken.
          </p>
          <p xml:id="i-GZeYsoC1Wzf5AWqwDGBZLG">
            När Regeringsformens 9 kap. 14 § beslutade 1897 att endast Riksbanken
            har rätt att ge ut sedlar och mynt, hade kravet att privatbankerna
            skulle fråntas rätten att ge ut sedlar upprepats länge. Att ge
            ut sedlar var lönsamt. Man ansåg att den vinst som privat­bankerna
            gjorde på sina sedlar, det så kallade seignoraget, borde tillfalla
            staten istället. På den tiden utgjorde mynt och sedlar alla pengar.
          </p>
          <p xml:id="i-BcQj1bajnuB6kei6oeMa9L">
            Riksbankens primära mål är att upprätthålla ett stabilt penningvärde,
            vilket tolkats som ett inflationsmål om 2 %. Riksbankens sekundära
            mål är att bidra till att det finan­siella systemet är säkert
            och effektivt. Riksbankens nuvarande huvudsakliga verktyg för
            att nå inflationsmålet är styrräntan. Styrräntan fungerar dock,
            som Riksbanken själva konstaterar, inte effektivt för att påverka
            inflationen. Styrräntan medför snarare allvar­liga bieffekter.
            Här är tre exempel:
          </p>
          <list style="ol">
            <item xml:id="i-9ConbRo9PQsD5khsNdNH8q">
              Mellan 1999 och 2021 har Riksbanken försökt att använda räntesänkningar
              för att få upp inflationen. Men trots att man gick så långt som
              minusränta var inflationen under perioden i genomsnitt bara 1,2
              %. Räntesänkningarna hade dock tydliga effekter på andra delar
              av ekonomin. Penningmängden expanderade i genomsnitt 8 % årligen,
              och de nya pengarna gick i huvudsak till köp av fastigheter och
              andra finansiella tillgångar, vilket trissade upp priset på dessa.
              Det ledde till ökade kapital­inkomster, vilket är den viktigaste
              faktorn bakom ökad ekonomisk ojämlikhet.
            </item>
            <item xml:id="i-HsqsuZr4kpVRmUSNUoRFXk">
              Under coronapandemin blev utvecklingen extrem. År 2020 expanderade
              affärs­bankerna penningmängden med 19,3 procent (635 miljarder
              kronor), och samtidigt krympte ekonomin med 3 % och inflationen
              blev bara 0,5 %. Hur kunde så mycket nya pengar skapas utan knappt
              någon inflation? En förklaring är att de nya pengarna gick in
              på börsen och bostadsmarknaden där de ökade OMXSPI med 13 % och
              bostadspriserna med 10 %. Under 2020 blev kapitalinkomsterna 342
              miljarder, varav 65 % gick till den rikaste procenten. Privata
              bankers skapande av pengar år 2020 ledde alltså till 210 000 kronor
              i månaden i arbetsfria inkomster till den rikaste procenten i
              en situation när ekonomin i övrigt krympte.
            </item>
            <item xml:id="i-SXxHbSxj5ECTog65Uzpkp">
              Efter coronapandemin har inflationen under hösten 2022 närmat
              sig 10 %. Det tvingar Riksbanken att höja räntan, vilket har alvarliga
              biverkningar. Hög ränta pressar hushåll med redan små marginaler
              ännu hårdare. Finanskrisen på 90-talet och finanskrisen 2008 menar
              vissa ekonomer utlöstes av att centralbankernas ränte­höjningar
              spräckte bubblan. Det finns risk för en liknande utveckling i
              Sverige och världen just nu, även om det aldrig går att förutse
              exakt när bubblan spräcks.
            </item>
          </list>
          <p xml:id="i-3aHBNBRgGjz2S7csjZfh96">
            Dessa tre exempel, centralbankens agerande före, under och efter
            pandemin, visar hur Svårt det är för Riksbanken att nå sitt lagstadgade
            mål om ett stabilt penningvärde i ett system där det är affärsbankerna
            som skapar i stort sett alla pengar. Riksbankens försök att påverka
            med styrräntan leder till allvarliga biverkningar i form av ökade
            ekonomiska klyftor och finanskriser. Bankerna fortsätter att öka
            penningmängden genom att skapa och låna ut pengar så länge de
            kan hitta kreditvärdiga kunder som är villiga att låna, vilket
            kan ske utan tanke på vad som är bäst för samhället i sin helhet.
            I dåliga tider är det inte många som vill låna, och bankerna är
            också mer tveksamma till att låna ut, eftersom riskerna då är
            större. Bankerna gasar alltså på i goda tider och bromsar i dåliga
            tider, vilket skapar instabilitet och förstärker konjunktursvängningar
            med finanskriser som följd.
          </p>
          <p xml:id="i-13WNVwFbWeycD2tXzyfiwh">
            Att låta privata banker driva central infrastruktur som pengar
            innebär också säker­hets­risker för betalsystemet. För att samhället
            ska fungera måste vi idag kunna betala varandra med elektroniska
            pengar. Men affärsbankspengar består av ett privat företags skuld
            till kunden; om banken får ekonomiska problem faller förtroendet
            för bankens förmåga att återbetala sina skulder, vilket innebär
            en risk för att samtliga elektroniska pengar blir värdelösa. Det
            kan inte samhället acceptera, vilket innebär att banker i nuläget
            måste räddas vid ekonomiska kriser. Det leder till en situation
            av moral hazard – bankerna kan ta stora risker och tjäna mycket
            i bra tider. Om något går snett räknar de med att skattebetalarna
            rycker in och räddar dem. Riksbankens förslag till e‑krona skulle
            kunna innebär att Sverige får en säker digital betalningsinfrastruktur
            som kan användas, vilket innebär att det inte längre blir lika
            viktigt att rädda banker vid kriser.
          </p>
          <p xml:id="i-5Kb3n7GaqgfvLDVALA3g1w">
            Det räcker inte med en ökad tillsyn och kontroll av bankerna,
            fler regler och högre skatter och avgifter på finanssektorn för
            att förebygga finanskriser. Central infrastruktur som pengar ska
            inte drivas av privata företag med vinstintresse. Och penningmängdens
            volym ska inte vara beroende av en ökad skuldsättning och räntebetalning.
            Penning­systemet behöver reformeras så att Riksbanken 1) driver
            den centrala och statligt upp­backade betalningsinfrastrukturen,
            exempelvis genom e-kronan, och 2) skapar samtliga nya pengar så
            att penningmängden kan expanderas och inflationsmålet kan nås
            utan att den privata skuldsättningen ökar. Detta är inte möjligt
            när privatbankerna skapar mer­parten av pengarna.
          </p>
          <p xml:id="i-5destV6dcdQkyat5zJouxt">
            Därför borde alla officiella pengar i Sverige ges ut av Riksbanken.
            Det finns olika tillvägagångssätt för att återge staten ensamrätt
            på att skapa pengarna. Riksbanken kan introducera e-kronor, en
            modern krona i elektronisk form som kompletterar kontanter i fysisk
            form (se Betalningsutredningen). Därefter kan olika åtgärder vidtas
            för att mäng­den e-kronor successivt ska öka och mängden affärsbankspengar
            successivt minska i omlopp. Om de privata bankerna behöver mera
            pengar än de kan låna in från sina kunder, kan Riksbanken injicera
            nya pengar i ekonomin.
          </p>
          <p xml:id="i-XXrpcvP6DpMdG9gE5u3aMb">
            När Riksbanken finner att det behöver skapas nya pengar för att
            hålla inflationen stabil, kan de föras ut i samhällets ekonomi
            på tre olika sätt. Fördelningen mellan dessa tre kanaler beror
            på hur snabbt de nyskapade pengarna behöver komma in i ekonomin
            och vilka effekter på inflationen som är önskvärda:
          </p>
          <list style="ol">
            <item xml:id="i-9pgxup3YJL37RZGGXspoX4">
              En första möjlig kanal, som är effektiv för att nå inflationsmålet
              snabbt på kort sikt, är att Riksbanken delar ut pengar direkt
              till medborgarnas e-kronkonton eller drar tillbaka pengar därifrån
              vid behov, genom exempelvis en procentuell avgift. Det skulle
              ha en mycket mer direkt påverkan på inflationen än styrräntan
              som går omvägen via privatbankerna.
            </item>
            <item xml:id="i-9MjYX5gYvmnrBB2iRhpcWv">
              En andra möjlig kanal för mer långsiktig påverkan på inflationen
              är att pengarna går till statskassan och kan dras tillbaka därifrån
              vid behov. Pengar till statskassan brukar kallas för ”Finanspolitik
              finansierad av centralbanken”. Det är oklart om det är lagligt
              idag i och med EU:s förbud mot monetär finansiering. Stefan Ingves
              resonemang tyder dock på att det inte behöver klassificeras som
              monetär finansier­ing, han skriver: ”Under vissa förutsättningar
              kan statsobligationsköp vara monetär finansiering, men under andra
              är de inte det.” Det viktiga för att någonting inte ska klassas
              som monetär finansiering är att: ”Riksbanken – som en oberoende
              central­bank – säger att köpen sker i penningpolitiskt syfte.
              Monetär finansiering handlar alltså inte om köpen i sig.” Ingves
              fortsätter: ”Riksbanken är en oberoende central­bank som fattar
              självständiga beslut om statsobligationsköp med syftet att uppfylla
              inflationsmålet. Riksbanken ska alltså agera oberoende och köpen
              får enbart bygga på Riksbankens egen bedömning. Innehavet får
              med andra ord inte medföra att staten och Riksbanken hamnar i
              ett beroendeförhållande. Köpen innebär alltså ingen monetär finansiering
              och leder inte till skenande inflation i och med att Riksbanken
              säger att köpen görs i penningpolitiskt syfte.” Det innebär att
              Riksbanken även borde kunna fylla på statskassan i rent penningpolitiskt
              syfte, om så krävs för att nå inflationsmålet på längre sikt.
            </item>
            <item xml:id="i-LJEHFAZkiYr6vc1CeXpL1Q">
              En tredje möjlig kanal är lån till banker. I händelse av att
              ovanstående verktyg 1 och 2 inte räcker är det klokt att åtminstone
              under en övergångsfas låta Riksbanken bevilja lån direkt till
              banker. Att låta Riksbanken göra detta innebär dock en proble­matisk
              subvention till banksektorn. Vill staten bevilja lån till privata
              företag är det principiellt sett bättre att en statlig och politiskt
              styrd investeringsbank upprättas som beviljar lån till de privata
              företag som staten vill stödja.
            </item>
          </list>
          <p xml:id="i-QEPJXG5N1eoTWLRPc258bV">
            I och med att e-kronan införs och Riksbanken ges nya penningpolitiska
            verktyg så blir det möjligt för Riksbanken att nå båda sina lagstadgade
            mål betydligt mer effektivt än idag, utan risk för allvarliga
            bieffekter som finanskriser och ökade ekonomiska klyftor.
          </p>
        </div>
        <div type="motSignatures">
          <list>
            <item xml:id="i-CrzAo9H72yKJAZiDSYuyWK">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
