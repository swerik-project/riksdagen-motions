<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00245">
  <teiHeader>
    <fileDesc>
      <titleStmt>
        <title>Balans i arbete och familjeliv</title>
        <author corresp="i-6Tm6CkqvW55XWkdqUgBH82">av Marina Pettersson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Balans i arbete och familjeliv</title>
          <idno type="rdwebb">GW02A245</idno>
          <rs type="number">A245</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A245/text</ref>
          <ref type="dokument_url_html">http://data.riksdagen.se/dokument/GW02A245</ref>
          <ref type="dokumentstatus_url_xml">http://data.riksdagen.se/dokumentstatus/GW02A245</ref>
          <ref type="doc">http://data.riksdagen.se/fil/36AF6F1C-B423-42F4-97D6-02677DCF9D6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2w4mwXVrdD5jJJX2JZ7cBM</idno>
            <name>Tommy Ternemar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JX48ybcWARj5aZbdTRmaZn" type="signed"/>
        <correspContext corresp="i-JX48ybcWARj5aZbdTRmaZn">
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-2w4mwXVrdD5jJJX2JZ7cBM"/>
        </correspContext>
        <correspAction type="numbering" xml:id="i-A3RdZVbuqB47ySFSzUZZfD">
          <date when="2008-10-06"/>
        </correspAction>
        <correspAction type="submission" xml:id="i-Vefhhfxt2vJHvNrdztDsoo">
          <date when="2008-10-01"/>
        </correspAction>
        <correspAction type="transfer" xml:id="i-W3HUbgcWLn5ktd74PxB85w">
          <date when="2008-09-24"/>
        </correspAction>
        <correspAction type="assigned" xml:id="i-YLvsCoCh3WH2EUAeZjfPAw"/>
        <correspContext corresp="i-YLvsCoCh3WH2EUAeZjfPAw">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-V9FRdfyruJjKJ9tkqwxbCP">
            Förslag till riksdagsbeslut
          </head>
          <p xml:id="i-Y2QFnhRnKJv8iyEdEuLJTq">
            Riksdagen tillkännager för regeringen som sin mening vad som
            anförs i motionen om balans i arbete och familjeliv.
          </p>
        </div>
        <div type="motContent">
          <head type="h1" xml:id="i-M2AWpmn8Say6ftEGZ7qgfn">
            Motivering
          </head>
          <p xml:id="i-KUiY3tcNtqCfeNM83X5NvB">
            De flesta föräldrar har svårt att få tiden att räcka till och
            få balans mellan arbete, familjeliv och fritid. När barnen är
            små har man också en önskan om att få så mycket tid som möjligt
            med dem samt låta dem få en lugn och trygg början på livet. I
            undersökningar som genomförts har det visat sig att föräldrar
            vill spendera mer tid med sina barn. I de allra flesta familjer
            vill man leva jämställda och ta gemensamt ansvar för sina barn.
            Hittills har få familjepolitiska förslag lagts fram som kombinerar
            jämställdhet och samtidigt minskar tidspressen och ger föräldrar
            mer tid med sina barn.
          </p>
          <p xml:id="i-XCwtFHGiUr9APfzsLBmTgL">
            Det vi vet är att vårdnadsbidrag får förödande konsekvenser för
            kvinnorna både ekonomiskt och yrkesmässigt, men även för samhället.
            Detta drabbar naturligtvis också våra barn. Barnen behöver tid
            och nära relationer med båda sina föräldrar. Att återgå till att
            kvinnor tar hand om barn och hem är inte en framkomlig väg. Det
            leder oss snarare bakåt i tiden.
          </p>
          <p xml:id="i-XCfDs3rpVodUmChiGZyYJF">
            Genom att kombinera arbetslinjen med möjlighet att vara hemma
            med sina barn, kan en framsynt och barnvänlig familjepolitik skapas
            som också bidrar till ökad jämställdhet. Det handlar om möjlighet
            för föräldrar att gå ner i arbetstid under barnens tre till fyra
            första år och få en viss kompensation för lönebortfallet. Detta
            kan bidra till att minska stressen och öka balansen mellan arbete
            och familjeliv. Våra barn får då också mer tid med sina föräldrar
            under sina första år, utan att föräldrarna tappar kontakten med
            arbetslivet.
          </p>
          <p xml:id="i-Vo2Yzi35VFXCDC4jmJ5ERZ">
            En arbetstidsförkortning på 5 timmar i veckan gör att man har
            kvar kontakten med arbetslivet. Genom att båda föräldrar utnyttjar
            förkortningen får man mer tid med sina barn och barnet får tid
            med båda sina föräldrar. Det handlar alltså om 10 timmar mer tid
            för barnet i veckan med någon av sina föräldrar.
          </p>
          <p xml:id="i-LMmoquW3H51T4EAaqVx4Ym">
            Hur ska ersättningen då se ut? Man kan tänka sig följande: om
            en förälder utnyttjar förkortningen ger ersättningen 30 procent
            av bortfallet. Om båda utnyttjar förkortningen ges 90 procent
            till den som tjänar mest. Eventuellt kan man också tänka sig att
            30 procent ges till den som stannar hemma och 90 procent till
            båda om de stannar hemma, det vill säga inte mer till den som
            tjänar mest. Detta blir en slags uppmuntran till familjer som
            tar delat ansvar för sina barn och man får därmed en inbyggd jämställdhetsbonus.
            För föräldrar med ensam vårdnad skulle ersättningen kunna vara
            100 %. Förslaget har ursprungligen lanserats av ett antal forskare
            från bland annat Göteborgs och Stockholms universitet.
          </p>
          <p xml:id="i-Q6kyGRuS8HSnhTzdmGLiGs">
            Genom att utforma förslaget så att familjer inte förlorar på
            att den som tjänar mest stannar hemma, kan det förhoppningsvis
            bidra till att männen vill och kan vara hemma med sina barn.
          </p>
          <p xml:id="i-9uLJZM9Bwxbt48CqGvxRLD">
            En arbetstidsförkortning gör också att man har kvar kontakten
            med arbetslivet. Genom att båda föräldrar utnyttjar förkortningen
            får man mer tid med sina barn och barnet får tid med båda sina
            föräldrar.
          </p>
          <p xml:id="i-TRKsUSnk9aAKEBwEVhysm7">
            Att ge människor ökat inflytande över sin arbetstid och ökad
            makt över den egna arbetssituationen är en viktig välfärds- och
            arbetsmiljöfråga. Hur man arbetar, arbetstidens förläggning och
            arbetstidens längd har stor betydelse för stressen i arbetet och
            hela livssituationen. Otillfredsställande arbetsvillkor kan skapa
            känslor av ofrihet och att inte räcka till. Därför vill vi öka
            människors inflytande över den egna arbetstiden. Vi vill framhålla
            att arbetstidsförkortningen måste utformas i samförstånd med arbetsmarknadens
            parter och på ett sådant sätt att den ger en tillräcklig flexibilitet
            i produktionen samtidigt som man skapar mer flexibilitet och anpassning
            till människors olika krav.
          </p>
          <p xml:id="i-GPkfzg5vjZHBsY6XRJMzGi">
            Frågeställningen om hur man på bästa sätt utformar en arbetstidsförkortning
            kräver fördjupade kunskaper och analyser. Senast frågan utreddes
            var i och med Arbetstidsutredningen som presenterade sina förslag
            under våren 2003. Frågan behöver aktualiseras på nytt. Därför
            bör regeringen initiera en utredning i ovanstående fråga i syfte
            att förbättra balansen mellan arbete och familjeliv.
          </p>
        </div>
        <div type="motSignatures">
          <list>
            <item xml:id="i-Sveqo91oBfVjKsCu5SRPXd">
              Marina Pettersson (s)
            </item>
            <item xml:id="i-NjtPhseqGQysTQSdwcEybj">
              Ann-Kristine Johansson (s)
            </item>
            <item xml:id="i-PxXcRNdbspCfv9SmPSUWFF">
              Berit Högman (s)
            </item>
            <item xml:id="i-TcPzFCtqi9F8nkR2zQPpLc">
              Lars Mejern Larsson (s)
            </item>
            <item xml:id="i-9dF7jEW95mBHTxs3zmwTBQ">
              Tommy Ternemar (s)
            </item>
          </list>
        </div>
      </div>
    </body>
  </text>
</TEI>
