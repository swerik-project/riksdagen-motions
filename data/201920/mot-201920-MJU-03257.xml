<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-03257">
  <teiHeader>
    <fileDesc>
      <titleStmt>
        <title>En hållbar jakt</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3257 av Kristina Yngwe m.fl. (C)</title>
          <idno type="rdwebb">H7023257</idno>
          <rs type="number">3257</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7023257/text</ref>
          <ref type="dokument_url_html">http://data.riksdagen.se/dokument/H7023257</ref>
          <ref type="dokumentstatus_url_xml">http://data.riksdagen.se/dokumentstatus/H7023257</ref>
          <ref type="docx">http://data.riksdagen.se/fil/038875D2-6C3D-4A7D-8E8F-A40AA68D4C01</ref>
          <ref type="pdf">http://data.riksdagen.se/fil/5F6B5A51-7367-4537-8F0D-58B5795ECB65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6cbSWJD55rujQxYAUBypWL" type="signed"/>
        <correspContext corresp="i-6cbSWJD55rujQxYAUBypWL">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-WG1giJMSibawsd4Nrc2c3k"/>
        </correspContext>
        <correspAction type="submitted" xml:id="i-NXGrSXgPk1nxK7QZGnGAf8">
          <date when="2019-10-03"/>
          <time when="16:10:06"/>
        </correspAction>
        <correspAction type="reviewed" xml:id="i-CgQTKS8Uj7bDzPDEW96vjD">
          <date when="2019-10-03"/>
          <time when="19:33:11"/>
        </correspAction>
        <correspAction type="referred" xml:id="i-2SDj7seHQFbCUyrb5o5sZ3">
          <date when="2019-10-11"/>
        </correspAction>
        <correspAction type="assigned" xml:id="i-YVtEypJ8Xyf4gtULY4XsJm">
          <date when="2020-08-27"/>
          <time when="09:26:36"/>
        </correspAction>
        <correspContext corresp="i-YVtEypJ8Xyf4gtULY4XsJm">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-PRrTP5hjfyZEdfY8Q4CNvL"/>
        <correspContext corresp="i-PRrTP5hjfyZEdfY8Q4CNvL">
          <ref type="uppgift">2019/20:JuU17</ref>
          <ref type="ref_dok_id">H701JuU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU17</ref>
          <ref type="ref_dok_titel">Reglering av vapenmagasin</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-So3CtZqrN4RgSJDpA6yZEJ"/>
        <correspContext corresp="i-So3CtZqrN4RgSJDpA6yZEJ">
          <ref type="uppgift">2019/20:MJU1</ref>
          <ref type="ref_dok_id">H701MJU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2CLMDvVS4vLQeG7mGwHTJz"/>
        <correspContext corresp="i-2CLMDvVS4vLQeG7mGwHTJz">
          <ref type="uppgift">2019/20:MJU6</ref>
          <ref type="ref_dok_id">H701MJU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU6</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MT8tXhkZpPY18mUQwFSCHs"/>
        <correspContext corresp="i-MT8tXhkZpPY18mUQwFSCHs">
          <ref type="uppgift">2019/20:MJU18</ref>
          <ref type="ref_dok_id">H701MJU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU18</ref>
          <ref type="ref_dok_titel">En förbättrad tillsyn på miljöområdet och livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FhHjGiNqnRHHVmqd462xqC"/>
        <correspContext corresp="i-FhHjGiNqnRHHVmqd462xqC">
          <ref type="uppgift">2019/20:MJU15</ref>
          <ref type="ref_dok_id">H701MJU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU15</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Bbq1x5gJcwfsRsVPdsvvYi"/>
        <correspContext corresp="i-Bbq1x5gJcwfsRsVPdsvvYi">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6ULpAz4RgqJS3bfF4KqWKq"/>
        <correspContext corresp="i-6ULpAz4RgqJS3bfF4KqWKq">
          <ref type="uppgift">2019/20:JuU33</ref>
          <ref type="ref_dok_id">H701JuU33</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU33</ref>
          <ref type="ref_dok_titel">Vapenfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9eXe1rHmCiw5LtnhSw9FQw"/>
        <correspContext corresp="i-9eXe1rHmCiw5LtnhSw9FQw">
          <ref type="uppgift">2019/20:MJU19</ref>
          <ref type="ref_dok_id">H701MJU19</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU19</ref>
          <ref type="ref_dok_titel">En förbättrad tillsyn på miljöområdet och livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7J7HJab1n91aiDFgJNaaFv"/>
        <correspContext corresp="i-7J7HJab1n91aiDFgJNaaFv">
          <ref type="uppgift">2019/20:NU15</ref>
          <ref type="ref_dok_id">H701NU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU15</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3257 av Kristina Yngwe m.fl. (C) En hållbar jakt</div>
      </div>
      <div type="motBody">
        <div type="motSummary">
          <head xml:id="i-3Ty1tDMZFsbHmemvjmSKHM">
            Sammanfattning
          </head>
          <p xml:id="i-UB8AHRzju7ZGrtqtiU6qD2">
            Med en hållbar jakt- och viltvårdspolitik i grunden så finns
            det stora möjligheter att utveckla verksamheter kring jakten.
            Det handlar dels om upplevelser i olika former, dels om att utveckla
            viltkött som produkt. En trovärdig rovdjurspolitik kräver en aktiv
            förvaltning med starkt regionalt inflytande som stärker förtroendet
            för rovdjurspolitiken och tar hänsyn till de människor som lever
            och verkar i rovdjurstäta områden.
          </p>
        </div>
        <div type="motProposal" subtype="förslag">
          <head xml:id="i-LKCQddMRL7wsuQV8zanUJo">
            Förslag till riksdagsbeslut
          </head>
          <list style="ol">
            <item xml:id="i-V4jqunqHdwyayWTbnApGk5">
              Riksdagen ställer sig bakom det som anförs i motionen om att
              se över möjligheterna att inrätta en viltmyndighet och tillkännager
              detta för regeringen.
            </item>
            <item xml:id="i-PqeeiC9TxJp33ZLZ3Su85q">
              Riksdagen ställer sig bakom det som anförs i motionen om att
              tillståndsgivningen av vapen effektiviseras och tillkännager detta
              för regeringen.
            </item>
            <item xml:id="i-K61vAdKK8EfsUuWYiCspAv">
              Riksdagen ställer sig bakom det som anförs i motionen om att
              viltförvaltningen ska vara lokalt förankrad och tillkännager detta
              för regeringen.
            </item>
            <item xml:id="i-Hxfz46EpTxn5R1NP64PcXN">
              Riksdagen ställer sig bakom det som anförs i motionen om att
              stärka skyddet av eftersöksjägare och ta krafttag mot våld och
              trakasserier mot jägare och tillkännager detta för regeringen.
            </item>
            <item xml:id="i-HPLcEmecSEnEKywpPxDvf6">
              Riksdagen ställer sig bakom det som anförs i motionen om att
              förbättra förutsättningarna för personer med funktionsnedsättning
              att jaga och tillkännager detta för regeringen.
            </item>
            <item xml:id="i-V25uW2owfx4Miqog1FXL3d">
              Riksdagen ställer sig bakom det som anförs i motionen om att
              licensjakten är grunden för en bra rovdjursförvaltning och att
              reglerna för skyddsjakt ska följa en gemensam praxis och tillkännager
              detta för regeringen.
            </item>
            <item xml:id="i-8viwkvnpqyhF6b4duRNmW9">
              Riksdagen ställer sig bakom det som anförs i motionen om att
              dialogen kring rovdjursförvaltningen behöver stärkas och fattade
              riksdagsbeslut följas och tillkännager detta för regeringen.
            </item>
            <item xml:id="i-PZL1rDfmVyENg3KHNfK1Zh">
              Riksdagen ställer sig bakom det som anförs i motionen om en kontinuerlig
              uppföljning, utvärdering och granskning av rovdjursförvaltningen
              och tillkännager detta för regeringen.
            </item>
            <item xml:id="i-AcUegMMQ4q8Lhafg65DYSP">
              Riksdagen ställer sig bakom det som anförs i motionen om att
              öka möjligheterna att försvara husdjur och tamdjur mot angrepp
              av rovdjur och tillkännager detta för regeringen.
            </item>
            <item xml:id="i-EuJDS261siByuE4taUn9YW">
              Riksdagen ställer sig bakom det som anförs i motionen om att
              se över vilka åtgärder som måste vidtas för att riksdagens beslutade
              mål om 10 procents toleransnivå ska uppfyllas och tillkännager
              detta för regeringen.
            </item>
            <item xml:id="i-JvxNBe2Yb8kTft6ymceoHq">
              Riksdagen ställer sig bakom det som anförs i motionen om utökad
              skyddsjakt på skarv och tillkännager detta för regeringen.
            </item>
            <item xml:id="i-7HrnX1UeAdA3k9Ai21YYN8">
              Riksdagen ställer sig bakom det som anförs i motionen om att
              kostnaderna vid skyddsjakt bör utredas och tillkännager detta
              för regeringen.
            </item>
            <item xml:id="i-FqRDDGztAnQtYeYFgueZZt">
              Riksdagen ställer sig bakom det som anförs i motionen om att
              licensjakten på säl ska utvidgas till vikare och knubbsälar och
              tillkännager detta för regeringen.
            </item>
            <item xml:id="i-WzptM1D7y6UH5xt6Vux63W">
              Riksdagen ställer sig bakom det som anförs i motionen om att
              verka för att handel med sälprodukter tillåts och tillkännager
              detta för regeringen.
            </item>
            <item xml:id="i-YLuzMbbPXrKTLArive863x">
              Riksdagen ställer sig bakom det som anförs i motionen om att
              EU:s vapendirektiv inte överimplementeras i svensk lag och tillkännager
              detta för regeringen.
            </item>
            <item xml:id="i-BZpszSYjfRJpG6C4xQfV4s">
              Riksdagen ställer sig bakom det som anförs i motionen om att
              se över begreppet ”synnerliga skäl” i vapenlagen och tillkännager
              detta för regeringen.
            </item>
            <item xml:id="i-EqbhmwbA4k3kvXPcekZRXU">
              Riksdagen ställer sig bakom det som anförs i motionen om att
              möjliggöra utbyte av befintligt vapen med licens direkt hos vapenhandlare
              och tillkännager detta för regeringen.
            </item>
            <item xml:id="i-TFcyrHhka4gdCajSeCAeoi">
              Riksdagen ställer sig bakom det som anförs i motionen om att
              det ökande antalet vildsvin måste hanteras och jakten ökas och
              tillkännager detta för regeringen.
            </item>
            <item xml:id="i-GQwkadmRA4Ay5ChpvAoGpd">
              Riksdagen ställer sig bakom det som anförs i motionen om att
              verka för åtgärder som leder till ökad efterfrågan på svenskt
              vildsvinskött och tillkännager detta för regeringen.
            </item>
            <item xml:id="i-VxBWNvFs9hodjg5fE5fAi3">
              Riksdagen ställer sig bakom det som anförs i motionen om att
              minska vildsvinsstammen genom att handläggande myndigheter får
              i uppdrag att effektivisera handläggningen av jaktärenden, och
              detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-Xnv3uVJH8d8EhPXH37NkWy">
            Jakt
          </head>
          <p xml:id="i-DSGsPwrc3naqS3rbqZnvzQ">
            Grunden för en välfungerande viltförvaltning är en välorganiserad
            och aktiv jägarkår. Svenska jägare och deras organisationer har
            ett stort engagemang för, och en central roll i, en långsiktigt
            hållbar förvaltning av såväl viltstammar och rovdjursstammar som
            skogs­bruk. Politikens roll är att se till att det finns goda
            förutsättningar för jägarkåren att verka och bidra till en hållbar
            förvaltning, med mindre regelkrångel och effektiva beslutsproces­ser.
          </p>
          <p xml:id="i-Q2cAd6qFGFER9ag5RZsBeT">
            Centerpartiet vill se en ny Viltmyndighet som ansvarar för viltfrågor.
            Syftet är att myndigheten effektivt ska hantera de brister i viltförvaltningen
            som vi ser idag över flera arter. Det är viktigt med en snabb
            och säker tillståndsprövning och tillstånds­givning för vapen
            i Sverige och anser inte att EU ska gå in och ställa sig i vägen
            för denna process i Sverige. Vi kan se fördelar med att licensförfarandet
            för vapen hanteras av en ny myndighet, Viltmyndigheten, och inte
            Polismyndigheten som sköter detta idag. Innan en Viltmyndighet
            kommer på plats måste ansvariga myndigheter arbeta med att effektivisera
            och påskynda processen med tillstånd för vapen.
          </p>
          <p xml:id="i-Cc1hzsqaEjqeXeTJN5wShM">
            Politiken har också ett ansvar för att skydda eftersöksjägare
            och jägare mot våld och trakasserier. Under flera år har jägare
            i hela landet utsatts för våld och trakasserier i djurrättens
            namn. Tävlingar har avbrutits, drev har stoppats, jakttorn vandaliserats
            och eftersöksjägare utsatts för hot och våld. Centerpartiet ser
            mycket allvarligt på denna djurrättsrelaterade brottslighet, och
            anser att det är viktigt att politiken tydligt markerar sitt avståndstagande
            mot sådant agerande. Men det är också viktigt att vidta åtgärder
            för att minska förekomsten av denna brottslighet. Inte minst gäller
            det eftersöksjägare som utför ett uppdrag på polisens begäran
            och i samhällets intresse.
          </p>
          <p xml:id="i-BR6jqXtRca6aqEVsDq1qbb">
            Under Centerpartiets tid i regeringsställning införde vi tre
            olika modeller för ökad samförvaltning på regional nivå: älgförvaltningsgrupper,
            viltförvaltningsdelegationer och nationella klövviltrådet. Grundtanken
            med dessa modeller var att öka dialoger mellan berörda aktörer
            i viltförvaltningen för att öka det regionala samarbetet och inflytandet.
            Centerpartiet ville ge lantbrukare och jägare mer inflytande i
            de regionala förvaltnings­planerna för att skapa en mer decentraliserad
            och regional viltförvaltning. 2017 ändrade regeringen sammansättningen
            i delegationerna och tillsätta fler ledamöter från natur­vårdsorganisationer
            och natur- och ekoturismföretag utan att en nödvändig utvärdering
            genomförts dessförinnan. Centerpartiet är kritiska till att en
            utredning inte genomfördes innan man ändrade sammansättningen
            i delegationen trots att detta framgår tydligt av det tillkännagivande
            som riksdagen riktade till regeringen i betänkande 2014/15:MJU12.
            Det är därför viktigt att viltförvaltningsdelegationernas arbete
            utvärderas i syfte att säkerställa att de faktiskt ökat regionalt
            inflytande och samförvaltning. Samma sak gäller för älg­förvaltningens
            arbete; även denna behöver utvärderas för att säkerställa att
            den fungerar på ett effektivt sätt.
          </p>
          <p xml:id="i-PjNq8XszcJuGoHuSJFotRj">
            För Centerpartiet är det viktigt att jakten är tillgänglig för
            alla. Det har dock upp­dagats att de jägare som använder motordrivet
            fordon på grund av en funktionsned­sättning stöter på problem
            i det nuvarande regelverket. Att använda motordrivet fordon kräver
            i de flesta fall dispens från terrängkörningslagen, jaktförordningen
            och jaktlagen. Länsstyrelserna runt om i landet hanterar dispensgivningen
            på olika sätt när det gäller områdes- och tidsbegränsningar i
            dispenserna. Dispens som gäller för ett begränsat om­råde innebär
            för personen med funktionsnedsättning att han eller hon enbart
            kan jaga på det område som han eller hon sökt för. Det innebär
            att personer med funktionsnedsätt­ning kan behöva söka ny dispens
            för jakt utanför det begränsade området. Många aktiva jägare med
            funktionsnedsättning har därför ett stort antal dispenser som
            måste medföras till varje jakt. Systemet innebär att dispenshanteringen
            är onödigt tidskrävande och kost­sam. Tiden för handläggning av
            dispensärenden, två till sex veckor, skulle kunna använ­das till
            mer prioriterade ärenden. Därmed vore det önskvärt att sökt och
            beviljad dispens gäller för jakt med motordrivet fordon i hela
            Sverige i minst fem år. För alla arter som finns med i art- och
            habitatdirektivet och fågeldirektivet krävs dispenser för att
            få jaga med hjälp av till exempel en fyrhjuling. För att förenkla
            jakten för personer med funk­tionsnedsättning behöver den svenska
            tillämpningen av EU:s art- och habitatdirektiv och fågeldirektiv
            ses över, i syfte att förenkla tillståndsprocesserna.
          </p>
          <head type="h1" xml:id="i-9LeBPkgpMLRvoTcbNzAC4f">
            Rovdjur
          </head>
          <p xml:id="i-LDshDBRasWmmZ8Kjpg5HDh">
            Rovdjursfrågor är något som vi bör fatta beslut om nationellt
            och förvaltningen ska vara regionalt förankrad. Att det finns
            ett brett förtroende för jakt- och viltpolitiken är en viktig
            förutsättning för att politiken också ska ge effekt i praktiken
            och det förutsätter att de som lever och verkar i områden med
            mycket vilt och stora rovdjur har inflytande över förvaltningen.
            Människors oro för vargattacker mot tamboskap behöver tas på all­var.
            Att politiken tar hänsyn till både miljö, natur och människa är
            nyckeln till att vi ska lyckas med en hållbar förvaltning. Ett
            viktigt steg i detta är att det finns ett stort förtro­ende för
            det offentliga och dess myndigheter. Det är därför viktigt att
            stärka dialogen kring rovdjursförvaltningen, så att de som berörs
            känner sig involverade i förvaltningen. Ett sätt att upprätthålla
            förtroendet är att nuvarande rovdjursförvaltning kontinuerligt
            utvärderas utifrån ett helhetsperspektiv där de socioekonomiska
            och regionala konse­kvenserna analyseras och dokumenteras. Ytterligare
            ett sätt att upprätthålla förtroendet för svensk rovdjursförvaltning
            är att riksdagsbeslut följs.
          </p>
          <p xml:id="i-8H5aLAvvsXQGz1QJ7CuMMh">
            Sverige har sedan en anmälan om överträdelse från EU-kommissionen
            arbetat fram möjligheter till en regionaliserad förvaltning av
            våra rovdjur. Detta har inkluderat fram­tagande av sårbarhetsanalyser
            och färdigställande av förvaltningsplaner för våra fem rovdjursstammar,
            inklusive hur gynnsam bevarandestatus för stammarna ska uppnås.
            I fallet med vargstammen är bedömningarna baserade på omfattande
            vetenskapliga underlag framtagna av ett fyrtiotal forskare och
            experter. Den sårbarhetsanalys som togs fram anger att minsta
            livskraftiga population för varg i Sverige och Norge är 100 individ­er.
            För att uppnå en gynnsam bevarandestatus för varg med god marginal
            till detta värde behövs regelbunden invandring från Finland och
            Ryssland samtidigt som andra åtgärder vidtas för att stärka genetiken.
            För att ta hänsyn till såväl vargstammens bevarande i Sverige
            som vad det samlade rovdjurstrycket innebär för människors möjligheter
            att bo och bedriva verksamheter i rovdjurstäta områden, vill Centerpartiet
            ha en situation där vargens gynnsamma bevarandestatus nås vid
            170–270 individer. En nivå som det också finns ett riksdagsbeslut
            bakom och bygger på proposition 2012/13:191 En hållbar rovdjurspolitik.
          </p>
          <p xml:id="i-EHBpA4RTXyY96zvCQXVnUw">
            Rovdjursskador ska i första hand förebyggas, till exempel med
            rovdjursavvisande stängel. Det finns även andra förebyggande åtgärder
            för djur som inte lever i hägn. När angrepp sker trots förebyggande
            åtgärder kan skyddsjakt bli aktuellt. Som en sista utväg är det
            möjligt att utöva akut skyddsjakt på eget initiativ när husdjur
            och tamdjur utsätts för rovdjursangrepp. Trots detta skadas och
            dödas mycket tamboskap, därför vill Centerpartiet att det ska
            bli lättare för djurägare att skydda tamboskap från rovdjurs­angrepp.
          </p>
          <p xml:id="i-Gqi8F9FVdDLDXbad2WQsTX">
            Rennäringen är en viktig näring, som för vidare ett viktigt kulturarv
            men också leve­rerar klimatsmart kött. Riksdagen fattade år 2013
            beslut om ett mål om att rennäringen maximalt ska behöva tolerera
            tio procents förlust till rovdjur. Många renägare tvingas dock
            stå ut med betydligt högre rovdjursförluster än så, ibland uppåt
            en tredjedel av renhjorden. Detta har lett till stor frustration
            inom rennäringen, och många tappar tron på rennäringen som framtid.
            Det är därför viktigt att regeringen ser över vilka åtgärder som
            kan vidtas för att säkerställa att riksdagens beslutade mål om
            tio procents tolerans­nivå verkligen uppfylls.
          </p>
          <head type="h1" xml:id="i-FYSaGL4AohNoSZYBPxU8WG">
            Skydds- och licensjakt
          </head>
          <p xml:id="i-U77p7gTqSB5D1g1tFqVvHZ">
            En viktig del av jakten är arbetet med att motverka invasiva
            arters etablering. Ska vi lyckas med det arbetet behövs en klassificering
            som avgör vilka arter som är invasiva. Idag är bland annat skarv
            skyddad enligt EU:s fågeldirektiv trots att den inte är naturlig
            i den svenska miljön och orsakar skada på det svenska ekosystemet.
            På grund av skarvens utbredning och dess skador på naturen vill
            Centerpartiet att skyddsjakten på skarv utökas.
          </p>
          <p xml:id="i-RLcLVFkau3N4wq6hgp4eLb">
            Vem som står för kostnaden vid skyddsjakt är inte reglerat och
            skiljer sig därför mellan olika länsstyrelser. Dessutom skiljer
            det sig också mellan vilken typ av skydds­jakt det är och på vilka
            djur. Centerpartiet menar att det finns anledning att se över
            utifall detta eventuellt ska regleras eller ifall man kan sammanställa
            gemensam praxis för större förutsägbarhet. Denna översyn menar
            vi också måste problematisera kring huruvida staten ska ta ett
            större ansvar för kostnaden vid skyddsjakt på vissa djur eller
            på typer av skyddsjakt som sker till största del ur ett samhälls-
            och trygghetsperspektiv.
          </p>
          <p xml:id="i-WKBZ7QSWbCAUQyYkuC7CG3">
            De senaste åren har gråsälstammen ökat, vilket påverkat fisket
            negativt. Beslutet om att ändra jaktförordningen sommaren 2019
            innebär att Naturvårdsverket kan besluta om licensjakt på säl
            och var ett steg i rätt riktning. Licensjakten borde dock utvidgas
            till att omfatta både vikare och knubbsälar eftersom sälarnas
            konsumtion av fisk är ett allvar­ligt hot mot torsken och behöver
            begränsas.
          </p>
          <p xml:id="i-PpMVMw8N1Fc4ABr8qu8r5v">
            Införandet av licensjakt på säl leder till frågor om sälprodukter.
            På grund av EU-förbudet mot jakt av säl och handel med sälprodukter
            föreligger, riskerar även en licens­jakt att bli verkningslös,
            då jägare saknar incitament att bedriva sådan. Av EU-förordning
            1007/2009 om handel med sälprodukter framgår att handel med sälprodukter
            är mycket strikt reglerad och begränsad till ett fåtal som har
            rätt att sälja dem. Enligt artikel 3 i för­ordningen är försäljning
            av sälprodukter endast tillåtet om sälprodukterna härrör från
            den traditionella jakt som inuitsamhällena och andra ursprungsbefolkningar
            bedriver under förutsättning att ett antal villkor är uppfyllda,
            såsom att jakten bidrar till deras självhus­hållning. Syftet med
            grundförordningen är att handeln ska begränsas till ett minimum.
            I den mån inuiter eller annan ursprungsbefolkning som har rätt
            att sälja sälprodukter vill sälja sälprodukter får de göra det
            under förutsättning att förordningens bestämmelser följs. Inuiter
            och säljägare i Norge, Danmark (Grönland) och Kanada har utan
            framgång dels försökt få EU-förbudet ogiltigförklarat av EU-domstolen,
            dels ifrågasatt det i WTO. Centerpartiet menar att Sverige inom
            ramen för EU-samarbetet ska väcka och driva frågan att upphäva
            förbudet mot jakt av säl och handel av sälprodukter.
          </p>
          <head type="h1" xml:id="i-GYnQfGTrRyJyX25WQt91DP">
            Vapen
          </head>
          <p xml:id="i-AkcDJQwu2jqM3134d6CGVY">
            Regeringen har sedan ett par år tillbaka försökt att implementera
            EU:s nya vapendirek­tiv, som syftar till att stoppa terrorism
            och våld. Centerpartiet menar att det är viktigt att vända på
            varje sten för att agera mot terrorism och våld, men i detta sammanhang
            är det viktigt att adressera frågan om illegala vapen, inte legala
            vapen som handhas ansvars­fullt. För Centerpartiet är det viktigt
            att genomförandet av EU:s vapendirektiv inte går långt utanför
            vad direktivet kräver och innebär onödigt krångel för laglydiga
            jägare och sportskyttar. Centerpartiet värnar om jakten och sportskyttet
            i Sverige. Det är stora folk­rörelser och de är viktiga.
          </p>
          <p xml:id="i-8UnvZwyVcpNJWNM2a5Jtqj">
            Begreppet synnerliga skäl finns i vapenlagen vad gäller licenser
            för enhandsvapen. Idag har synnerliga skäl en helt annan juridisk
            innebörd, och har i vapenlagen glidit mot att tolkas på samma
            sätt som i resten av lagstiftningen det vill säga endast i undantags­fall,
            eftersom begreppet synnerliga skäl förekommer i svensk lagstiftning
            för att ge dom­stolen möjlighet att frångå en huvudregel, om det
            finns ovanliga och särskilt beaktans­värda omständigheter som
            talar för det. Detta försvårar och omöjliggör i många fall nor­malt
            idrottsskytte på föreningsnivå eftersom aktivitetskraven är så
            högt ställda. Även elitskyttar nekas licens med hänvisning till
            att de inte har tillräcklig aktivitet. Därför bör begreppet ”synnerliga
            skäl” i vapenlagen ses över så att man inför samma krav som för
            övriga målskyttelicenser.
          </p>
          <p xml:id="i-5xWqX4YQMC8Eq6Du4eFSzt">
            Idag måste en licensinnehavare som vill sälja sitt vapen och
            köpa ett annat, nytt eller begagnat, först söka licens på det
            nya vapnet hos polismyndigheten. En process som kan ta flera månader.
            Om personen dessutom nått sin begränsning i vapengarderoben, så
            måste försäljning av det innehavda vapnet först ske. En enklare
            lösning skulle vara att personen lämnar in sitt vapen till en
            vapenhandlare för försäljning och hämtar ut det nya vapnet i utbyte
            och vapenhandlaren skickar sedan in nödvändiga papper till polismyndig­heten
            för licensbyte.
          </p>
          <head type="h1" xml:id="i-4guws6vFFg6Y4EFmWUuQEY">
            Vildsvin
          </head>
          <p xml:id="i-RL5FrEd8sX8WEq4YTvgJ8y">
            Att vi har starka stammar av vilt i Sverige är i grunden givetvis
            bra, men allt för stora stammar skapar också problem, både för
            människor och för ekosystemet. Ett tydligt exempel är vildsvinsstammen
            som vuxit explosionsartat de senaste åren. Vildsvinen orsakar
            skador på åkermark, ökar antalet trafikolyckor och till och med
            skador i ung­skog. Naturvårdsverket är den myndighet som ansvarar
            för viltfrågor. Centerpartiet anser att en ny myndighet, Viltmyndigheten,
            ska inrättas som mer effektivt kan hantera de brister som idag
            förekommer i viltförvaltningen. Hur vildsvinsstammen ska förvaltas
            är en viktig del som en sådan myndighet kan arbeta med nationellt
            över hela landet, där vildsvinen finns. För en effektivare förvaltning
            och bättre jaktmöjligheter måste jakt­metoderna på vildsvin ses
            över så att jägarna kan fälla fler djur.
          </p>
          <p xml:id="i-TrszcgtcYzsbrwX3Dm7ECT">
            Vildsvinens framfart i odlade områden måste minimeras. En del
            av detta är att sätta en bättre förvaltningsmodell utifrån ett
            aktuellt faktaunderlag och gärna med mål fast­slagna av de berörda
            aktörerna. Som ett första steg skulle den nationella förvaltnings­planen
            för vildsvin från 2010, uppdateras av Naturvårdsverket. Denna
            bör uppdateras för att förvaltningen av vildsvin ska kunna bli
            effektivare och instämmer i behovet av en nationell handlingsplan,
            men att ett sådant underlag bör anpassas till fler förvaltande
            åt­gärder varför det är oklart om det kan ske omgående
          </p>
          <p xml:id="i-X1x8NW1FPQtZbCmX6mn8iL">
            För att hantera en ökad avskjutning av vildsvin behöver också
            frågan kring vildsvins­kött diskuteras. Centerpartiet vill att
            viltkött lyfts som en resurs i stället för att prata om köttet
            som en belastning. För att göra det möjligt vill vi bland annat
            se förenklade regler som underlättar möjligheterna att få ut viltkött
            till privatpersoner, butiker och restaurang­er.
          </p>
          <p xml:id="i-3RvSkz1MgXuZbfuhGDYJ23">
            Regeringen presenterade 2016 ett förslag om ett totalt utfodringsförbud
            för att be­gränsa vildsvinsstammarna. Förslaget tog ingen hänsyn
            till det faktum att viss utfodring kan vara ett viktigt verktyg
            för att minska viltskadorna på jordbruksgrödor eller att stöd­utfodring
            kan vara avgörande för rådjurens överlevnad under vinterhalvåret.
            Avledande utfodring i kombination med en effektiv skyddsjakt kan
            drastiskt minska skador på jordbruksgrödorna. Problemet handlar
            istället om att komma åt de allvarliga fallen med oseriös utfodring
            där tonvis med sockerbetor körs ut och tippas i de svenska skogarna.
            Regeringen bör därför skyndsamt återkomma med ett nytt förslag
            som begränsar vild­svinsstammarna och viltskadorna.
          </p>
        </div>
        <div type="motSignatures">
          <list>
            <item xml:id="i-Ut1XvZv2omYh2eFSA29Sbz" who="i-NaB2cvgwB4zVi98HPFcvof">
              Kristina Yngwe (C)
            </item>
            <item xml:id="i-5v6EsRBKkf9cvtZWVHShxJ" who="i-FucmvyHZ22CXcKRGnfjaC4">
              Anders Åkesson (C)
            </item>
            <item xml:id="i-YDU526n5oKu4hx7tYWEypA" who="i-Qqu9byP8zwudzHA8ErxkRe">
              Rickard Nordin (C)
            </item>
            <item xml:id="i-HL2DFCDdiG5oig3oxJH9W4" who="i-RSqbTnBBX6dtdvF5RUM8Lr">
              Ola Johansson (C)
            </item>
            <item xml:id="i-MpL5bfaZaGDujV2B5rfQ48" who="i-2SnUjYd3qzUQVBobN3u1Yc">
              Ulrika Heie (C)
            </item>
            <item xml:id="i-CRVu1dFJANH6NWX1Zd99cG" who="i-QHgv5iNVwgGKJgHaJMZ8sM">
              Magnus Ek (C)
            </item>
            <item xml:id="i-EU5tVoPs8BUyDGmUVyG58y" who="i-WG1giJMSibawsd4Nrc2c3k">
              Mikael Larsson (C)
            </item>
          </list>
        </div>
      </div>
    </body>
  </text>
</TEI>
