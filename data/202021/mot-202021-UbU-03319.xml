<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03319">
  <teiHeader>
    <fileDesc>
      <titleStmt>
        <title>Grundskolan</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3319 av Kristina Axén Olin m.fl. (M)</title>
          <idno type="rdwebb">H8023319</idno>
          <rs type="number">3319</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023319/text</ref>
          <ref type="dokument_url_html">http://data.riksdagen.se/dokument/H8023319</ref>
          <ref type="dokumentstatus_url_xml">http://data.riksdagen.se/dokumentstatus/H8023319</ref>
          <ref type="docx">http://data.riksdagen.se/fil/40F2DF6B-2498-4A3D-ADE6-756B5AF828D0</ref>
          <ref type="pdf">http://data.riksdagen.se/fil/72AEB875-676D-47F3-86BB-BC21B80C7828</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5k9ezKn5czVtwXkffk6jUf" type="signed"/>
        <correspContext corresp="i-5k9ezKn5czVtwXkffk6jUf">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction type="submitted" xml:id="i-MGwSXKdMEfGtkFas6wSuSE">
          <date when="2020-10-06"/>
          <time when="14:10:00"/>
        </correspAction>
        <correspAction type="reviewed" xml:id="i-Udmo3yPhmrWJWCrnUVk7LM">
          <date when="2020-10-06"/>
          <time when="16:50:00"/>
        </correspAction>
        <correspAction type="referred" xml:id="i-GZTNopbvASJqgqtaz4YCED">
          <date when="2020-10-14"/>
        </correspAction>
        <correspAction type="assigned" xml:id="i-DJyVPUaLUASxJhYyY9TZbx">
          <date when="2021-10-14"/>
          <time when="13:25:23"/>
        </correspAction>
        <correspContext corresp="i-DJyVPUaLUASxJhYyY9TZbx">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-6dEEwJmruucqYpG8ZHVqLK"/>
        <correspContext corresp="i-6dEEwJmruucqYpG8ZHVqLK">
          <ref type="uppgift">2020/21:UbU1</ref>
          <ref type="ref_dok_id">H801UbU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-X5CA2XhQiTVz5rn6b9ahXK"/>
        <correspContext corresp="i-X5CA2XhQiTVz5rn6b9ahXK">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Awrh9ynbnR2P9QyEm5wGno"/>
        <correspContext corresp="i-Awrh9ynbnR2P9QyEm5wGno">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MPZMfPuCRT6K8Yn5RUkWqx"/>
        <correspContext corresp="i-MPZMfPuCRT6K8Yn5RUkWqx">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Cw6tNYChjYBLLyLgg3piuE"/>
        <correspContext corresp="i-Cw6tNYChjYBLLyLgg3piuE">
          <ref type="uppgift">2020/21:UbU13</ref>
          <ref type="ref_dok_id">H801UbU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3319 av Kristina Axén Olin m.fl. (M) Grundskolan</div>
      </div>
      <div type="motBody">
        <div type="motProposal" subtype="förslag">
          <head xml:id="i-CmtmHqAhjpW45RqKDTFCcj">
            Förslag till riksdagsbeslut
          </head>
          <list style="ol">
            <item xml:id="i-UsnR2E8U2UK7o6anERcY3t">
              Riksdagen ställer sig bakom det som anförs i motionen om att
              utöka undervisningstiden i lågstadiet och tillkännager detta för
              regeringen.
            </item>
            <item xml:id="i-EVU7y1DooZhJm57ywH1h54">
              Riksdagen ställer sig bakom det som anförs i motionen om att
              avskaffa ”elevens val” i sin nuvarande form och i stället fördela
              timmarna över de ämnen där eleven har störst behov, och detta
              tillkännager riksdagen för regeringen.
            </item>
            <item xml:id="i-DYMma7iLmAHZsAFZjLBkpa">
              Riksdagen ställer sig bakom det som anförs i motionen om att
              regeringen ska återkomma med ett lagförslag som innebär en skyldighet
              för huvudmännen att hålla obligatorisk lovskola för elever som
              riskerar att inte klara kunskapskraven i årskurs 6–9, och detta
              tillkännager riksdagen för regeringen.
            </item>
            <item xml:id="i-Y6ZUUMipmiy2dDrSWJQf22">
              Riksdagen ställer sig bakom det som anförs i motionen om en skyldighet
              för huvudmännen att erbjuda läxhjälp och tillkännager detta för
              regeringen.
            </item>
            <item xml:id="i-Y7c5g7rBaKSQtdoTHfhGZh">
              Riksdagen ställer sig bakom det som anförs i motionen om skolplikt
              i grundskolan tills gymnasiebehörighet eller 18 års ålder uppnåtts
              och tillkännager detta för regeringen.
            </item>
            <item xml:id="i-RtiGtAiS5bmiSR3JdXojxz">
              Riksdagen ställer sig bakom det som anförs i motionen om att
              stärka studie- och yrkesvägledningen i skolan och tillkännager
              detta för regeringen.
            </item>
            <item xml:id="i-MyEv59rwWG2SvZ8nyyGfKg">
              Riksdagen ställer sig bakom det som anförs i motionen om en nationell
              digital SYV-funktion och tillkännager detta för regeringen.
            </item>
            <item xml:id="i-2hTzmBN7sjDdXZc2ZbC2nh">
              Riksdagen ställer sig bakom det som anförs i motionen om en utbildningsplan
              i slutet av årskurs 9 och tillkännager detta för regeringen.
            </item>
            <item xml:id="i-Dgqgx2cz8YJLbD4VPrKC8S">
              Riksdagen ställer sig bakom det som anförs i motionen om att
              alla grund- och gymnasieskolor bör ges i uppdrag att genomföra
              en kortare samhällsorientering för nyanlända elever och tillkännager
              detta för regeringen.
            </item>
            <item xml:id="i-4pnJzHmJ4ztb7RKFZeT2Cr">
              Riksdagen ställer sig bakom det som anförs i motionen om att
              se över skolans jämställdhetsuppdrag och skärpa skollagen för
              att förbjuda permanent könsuppdelade klasser och tillkännager
              detta för regeringen.
            </item>
            <item xml:id="i-HRUaHrvypMZnWtuYkS2t8o">
              Riksdagen ställer sig bakom det som anförs i motionen om att
              förbättra undervisningen i sex och samlevnad och tillkännager
              detta för regeringen.
            </item>
            <item xml:id="i-GEmvffBh3yc9DDDu7tJiZh">
              Riksdagen ställer sig bakom det som anförs i motionen om fritidshemmens
              roll i utbildningskedjan och tillkännager detta för regeringen.
            </item>
            <item xml:id="i-Ja6T3f6Jhqwdw7rrq1ppgg">
              Riksdagen ställer sig bakom det som anförs i motionen om utbildning
              för särbegåvade elever och tillkännager detta för regeringen.
            </item>
            <item xml:id="i-3j2xUuo5rZuZfJDueVzYmj">
              Riksdagen ställer sig bakom det som anförs i motionen om att
              permanenta och utveckla möjligheterna för högpresterande och särbegåvade
              elever att läsa vidare på en högre utbildningsnivå och tillkännager
              detta för regeringen.
            </item>
            <item xml:id="i-PjUYBg4N1m6i1Tu2xCR7sb">
              Riksdagen ställer sig bakom det som anförs i motionen om utveckling
              av resursskolan och särskolan och tillkännager detta för regeringen.
            </item>
            <item xml:id="i-4rGYS9F7p5DB2JiY8jZSbe">
              Riksdagen ställer sig bakom det som anförs i motionen om att
              tillsätta en utredning angående god tillgång till läromedel och
              tillkännager detta för regeringen.
            </item>
            <item xml:id="i-UugK3dCKQ5i62yZQUAc2So">
              Riksdagen ställer sig bakom det som anförs i motionen om att
              utreda det svenska skollovssystemet och inverkan det har på elevernas
              resultat och mående och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Ng2ZSuVHwjMBjg5CKRiJsM">
            Motivering
          </head>
          <p xml:id="i-DotxCtgsrXUKD9n5KgHvHi">
            Resultaten i den svenska skolan har sjunkit i 20 år. Moderaterna
            och Alliansen genom­förde under åren 2006–2014 därför ett stort
            antal reformer för att stärka kunskapslinjen i svensk skola. Bland
            annat infördes mer matematik i grundskolan, bättre och tidigare
            stöd för eleverna och bättre karriärvägar för lärarna. Moderaterna
            har förnyat skolpoliti­ken för att ytterligare stärka skolans
            fokus på kunskap och se till att den står rustad för ett samhälle
            som förändras. Våra förslag för en modern kunskapsskola ska säkerställa
            att alla skolor är bra skolor och att alla elever får den hjälp
            och det stöd som krävs för att nå kunskapsmålen.
          </p>
          <p xml:id="i-NBbvzK7XiH44TAZjrsJDtM">
            Viktiga områden inom skolan behöver fortsatt reformeras. Bland
            annat har Riksrevi­sionen pekat på att de riktade statsbidragen
            inte når alla kommuner och skolor, särskilt dem som står utan
            resursstarka skolförvaltningar. Brister i kompetensförsörjning
            samt kompetensutveckling av lärare pekas också ut. Resultaten
            från Pisa 2019 visar att Sverige är det land i hela OECD som har
            flest elever som inte får skriva Pisa-provet på grund av att de
            har för låga kunskaper. Svenska elever lägger generellt mindre
            tid på studier än elever i andra länder. Ska Sverige klara av
            att konkurrera med höga kunskapsnivåer behöver eleverna lägga
            mer tid på studier.
          </p>
          <p xml:id="i-3y8Mh2K3HMmEg43ddQAi8g">
            Svensk skola ska vara tillgänglig för alla barn i Sverige, oavsett
            om barnet är fött här eller någon annanstans. Vägen in till det
            svenska samhället börjar i skolan. Ingen ska be­höva känna oro
            för att det kompromissas med kunskapskraven och ambitionerna i
            skolan när det kommer nya elever och är krävande tider. Tvärtom.
            Kunskaperna i svensk skola får inte urholkas, de ska stärkas.
          </p>
          <p xml:id="i-9HmvtYJAE31gEEzfHDucrU">
            Alla skolor ska vara bra skolor, och det ska inte spela någon
            roll i vilken skola man går. För Moderaterna är det självklart
            att varje elev, oavsett i vilken skola den går, ska få det stöd
            som krävs för att nå kunskapsmålen. Det finns dock skolor där
            inte ens hälf­ten av eleverna klarar kunskapskraven. Där generation
            efter generation lämnar skolan och går in i utanförskap. Det är
            oacceptabelt.
          </p>
          <head type="h1" xml:id="i-XrLfYaVyc3At79gPjLDCfV">
            Mer och bättre undervisningstid i grundskolan
          </head>
          <p xml:id="i-LWwXkQoFoAQUHdJSnxGUXn">
            Jämfört med andra länder missar en svensk elev nästan ett helt
            år i undervisningstid under grundskoleåren. Snittet i OECD (2018)
            för den obligatoriska delen av skolan är 7 533 timmar i undervisningstid
            medan svenska elever bara har 6 890 timmar undervis­ningstid.
            Målsättningen bör vara att alla elever i svensk skola på sikt
            bör utöka sin skol­dag med ytterligare undervisningstid. Internationella
            studier ger stöd för sambandet mellan utökad undervisningstid
            och kunskapsresultat. Utökad undervisningstid har exempelvis visat
            ge tydliga positiva effekter för elevernas resultat i matematik
            i såväl lägre som högre årskurser. Som ett första steg i att ge
            svenska elever mer undervisnings­tid ska skoldagarna på sikt utökas
            med en timme per dag. Internationell forskning visar att tidiga
            insatser har störst effekt, och därför bör utökningen av undervisningstiden
            börja i så tidiga år som möjligt. Undervisningstiden behöver öka
            i alla ämnen i lågstadiet men främst bör utökningen ske i svenska
            och matematik, eftersom det viktigaste målet med lågstadiets läroplan
            är att eleverna ska lära sig läsa, skriva och räkna. Målet är
            att sven­ska och matematik ska utgöra två tredjedelar av undervisningen
            på lågstadiet. Det inne­bär att tre av de fem nya undervisningstimmarna
            som vi vill införa per vecka ska avsät­tas till svenska och matematik.
          </p>
          <p xml:id="i-Au8WDAnq4dGMKcngdWVkNd">
            Utökningen av undervisningstiden ska följas upp med en effektutvärdering
            av Institu­tet för arbetsmarknads- och utbildningspolitisk utvärdering
            (IFAU). Därför ska införan­det av den utökade undervisningstiden
            ske i samråd med IFAU för att säkerställa att vetenskapliga metoder
            med exempelvis kontrollgrupper kan användas.
          </p>
          <p xml:id="i-EMpubEZs3ZmqWZUxnstipw">
            I slutbetygen 2019 hade högst andel F i ämnena svenska som andraspråk
            och mate­matik. Steg för steg har Moderaterna drivit på för att
            utöka antalet matematiktimmar, och vi följer nu noggrant den nuvarande
            regeringens arbete, i enlighet med flera tidigare tillkännagivanden,
            med att införa fler matematiktimmar på högstadiet. Vi vill införa
            en tioårig grundskola, där förskoleklassen blir ny årskurs ett,
            för att stärka skolans kunskaps­fokus. Riksdagen har fattat beslut
            om att regeringen bör arbeta fram ett förslag om tio­årig grundskola
            och vidareutbildning av förskollärare så att de kan bli behöriga
            att under­visa i den nya tioåriga grundskolan. Regeringen bör
            återkomma med ett sådant förslag snarast men använder sig av utredningsverktyget
            för att dra ut på tiden till tidigast april 2021.
          </p>
          <p xml:id="i-8MCrFJcxdwE3z5wiEaTaPb">
            Att utreda det svenska skollovssystemet i syfte att se över hur
            längden på loven på­verkar elevernas resultat och mående skulle
            vara ytterligare ett sätt att försäkra sig om att tiden i grundskolan
            blir tillräcklig för att garantera en god skolgång.
          </p>
          <p xml:id="i-7JuSWuC37wpbKGnrAgD1XK">
            För att elevernas tid i skolan ska spela så stor roll som möjligt,
            är det viktigt att det finns god tillgång till läromedel. Lärarförbundet,
            Lärarnas Riksförbund, Sveriges Elev­råd, Sveriges Elevkårer, SVEA
            och Läromedelsförfattarna har presenterat en rapport om läromedelssituationen
            i Sverige, och kontentan av den är att var femte lärare saknar
            nöd­vändiga läromedel för att kunna bedriva en hållbar undervisning.
            Det är inte rimligt. Moderaterna föreslår därför att en utredning
            ska ta fram förslag på hur alla Sveriges elever ska kunna få en
            god tillgång till läromedel.
          </p>
          <head type="h2" xml:id="i-86HpHxCKeFs7gk6AM7XGBe">
            Avskaffa elevens val och möjliggör mer tid i ämnen där elever
            har störst behov
          </head>
          <p xml:id="i-7xLkGeY2htkeazDv6w66Nv">
            För elever i lågstadiet som inte behärskar svenska språket ska
            tidig sommarskola och läxhjälp sättas in. Inga barn ska kunna
            börja i nästa klass utan tillräcklig svenska för att klara av
            undervisningen.
          </p>
          <p xml:id="i-M9gSRZ8RLEjoepFMWcqwJu">
            Men det räcker inte. Nästan fyra av tio elever som läser ”svenska
            som andraspråk” lämnar nian utan godkänt betyg – samtidigt som
            96 procent av eleverna som läser ordi­narie svenska klarar godkänt.
            Målet måste vara att alla elever ska lämna grundskolan med behörighet
            till gymnasiet. Därför föreslår Moderaterna att ”elevens val”
            avskaffas i sin nuvarande form och att timmarna fördelas över
            de ämnen där eleven har störst behov.
          </p>
          <head type="h1" xml:id="i-WnvgkijGHB2teqjS3Qd5ri">
            Utökad lovskola och obligatorisk läxhjälp
          </head>
          <p xml:id="i-D1aGLfpefsmbwWLGV3F9UV">
            För elever i högstadiet kan extra undervisningstid eller läxhjälp
            vara avgörande för att komma ikapp studierna i något eller några
            ämnen. Moderaterna vill utöka satsningen på lovskola och införa
            en skyldighet för kommunerna att erbjuda lovskola från årskurs
            sex för alla som riskerar att halka efter. Vi vill också att lovskolan
            ska vara obligatorisk för de elever som skolan bedömer är i behov
            av extra undervisning. För nyanlända elever bör det också övervägas
            en försöksverksamhet som kombinerar lovskola med sommar­kollo.
            Detta för att fler nyanlända barn och ungdomar ska få en god start
            och ha en meningsfull sysselsättning under sommarmånaderna när
            skolorna är stängda. Regeringen ska återkomma med en sådan lagstiftning
            som gör det som omnämnts ovan möjligt. Moderaterna anser också
            att en obligatorisk läxhjälp ska införas, det vill säga en skyldig­het
            för kommuner och fristående huvudmän att erbjuda läxhjälp till
            alla elever från års­kurs fyra till nio, för att alla elever ska
            få goda förutsättningar att lyckas.
          </p>
          <head type="h2" xml:id="i-BzVrHwRdK5w14YrrDt7PDe">
            En bättre skola för nyanlända elever
          </head>
          <p xml:id="i-L5Jm4orStVMuDJQiabT8g7">
            Under 2015 och 2016 kom 80 000 barn på kort tid till Sverige.
            Drygt 37 000 av dem var ensamkommande barn och unga under 18 år.
            Ökningen av antalet nyanlända elever innebar stora utmaningar
            i arbetet med att ge alla elever en utbildning av hög kvalitet.
            En särskild utmaning var den generella bristen på lärare och annan
            personal på landets skolor.
          </p>
          <p xml:id="i-UQfdh5Kvs17r4LE5AmRJ2o">
            Med erfarenheter från de senaste åren måste hela utbildningssystemet
            ses över för att kunna ge nyanlända elever en god start i utbildningssystemet,
            oavsett i vilken ålder de kommit till Sverige. Skolan måste också
            vara tydlig med vilka värderingar som ska råda inom utbildning
            såväl som i samhället i stort.
          </p>
          <p xml:id="i-NwoY63G42XHWD6nxQWjybN">
            De flesta nyanlända elever börjar i en förberedelseklass innan
            de går vidare till en ordinarie klass. Lagstiftningen begränsar
            en elevs tid i förberedelseklass till maximalt två år. Flexibla
            skolor där eleverna efter sina egna förutsättningar stegvis kan
            gå över till vanlig undervisning är bra. Målsättningen ska vara
            att eleverna så snart som möjligt kommer in i den ordinarie undervisningen.
            Men bara om man har rätt förutsättningar. För nyanlända elever
            i tonåren blir den totala skolgången ofta för kort för att hinna
            upp­nå målen i grundskolans alla sjutton ämnen. Rektorn bör därför
            ges långtgående befo­genheter att för dessa elever prioritera
            om i timplanen så att målen i första hand nås i de viktigaste
            basämnena.
          </p>
          <head type="h2" xml:id="i-AZdRxb1kAYhX9m72LF97Nb">
            Förlängd skolplikt
          </head>
          <p xml:id="i-V295BdUTYZ8jYcWaHentRP">
            Det finns i dag skolor där mer än hälften av eleverna inte når
            gymnasiebehörighet. Sam­tidigt är det snabbast växande programmet
            på gymnasieskolan introduktionsprogram­met. Det är programmet
            för elever som saknar gymnasiebehörighet. Den utvecklingen är
            långsiktigt ohållbar. Grundskolan ska garantera att elever har
            tillräckliga kunskaper för att klara gymnasieskolan. Därför vill
            vi att lärare ska få större möjligheter att låta elever gå om
            en årskurs för att nå årskursens kunskapsmål. Vi vill även förlänga
            skol­plikten i grundskolan till 18 års ålder. Elever som inte
            uppnår gymnasiebehörighet efter årskurs nio ska kunna fortsätta
            inom grundskolan för att nå gymnasiebehörighet upp till 18 års
            ålder, men elever ska också ha möjlighet att istället välja att
            gå vidare till yrkes­skola som har en tydligare yrkesinriktning.
          </p>
          <p xml:id="i-HEyTiXa4hQ3cNBiUpxC4Hq">
            Gymnasieutredningen föreslår att alla nationella program bör
            ha lika höga behörig­hetskrav. Tolv godkända grundskoleämnen ska
            gälla för både yrkesprogram och hög­skoleförberedande program.
            Det innebär att samtliga förkunskapskrav bör höjas ytter­ligare
            för att garantera att gymnasieutbildningen kan bedrivas på rätt
            nivå. Grundskolan ska förbereda för gymnasiestudier. Den som inte
            har gymnasiebehörighet ska inte börja på gymnasiet. Gymnasiet
            måste renodlas, kraven höjas och undervisningstiden ökas.
          </p>
          <head type="h2" xml:id="i-3ZhKNGZsdKHNo6xXyyujeP">
            Utveckla studie- och yrkesvägledningen
          </head>
          <p xml:id="i-DEVA4Pw3vD73qL5dFL3jfu">
            Skolinspektionens granskning av studie- och yrkesvägledningen
            (SYV) visar att den var lågt prioriterad på de skolor som undersöktes.
            Samma granskning visade att enbart 28 procent av niondeklassarna
            hade en klar bild av vilka gymnasieprogram som fanns att välja
            på, och hela 45 procent sade sig inte ha någon vuxen att prata
            med om sina fram­tidsplaner. Detta är illavarslande och kan vara
            en av många förklaringar till att det varje år är drygt 10 000
            unga som avbryter sin gymnasieutbildning. Samtidigt vet vi att
            en fullgjord utbildning är avgörande för att komma in på arbetsmarknaden
            eller gå vidare till högre studier.
          </p>
          <p xml:id="i-6DozufsMViWz7GmmzRTdzz">
            Många elever byter dessutom gymnasielinje mitt under utbildningen,
            vilket resulterar i att de får ett till två års extra studier
            på gymnasiet. Enligt en uppskattning från Skol­verket (2017) är
            kostnaderna för elever som går i gymnasiet längre än de ska 2,3
            miljar­der kronor per år.
          </p>
          <p xml:id="i-R3ZzYcCQFBb46GCSDsgXap">
            I Finland har eleverna, förutom att studie- och yrkesvägledning
            är integrerad i skol­gången från årskurs ett, även elevhandledning
            som ett eget ämne under 100 timmar i årskurserna sju till nio.
            I Norge får man i årskurs sju till nio 110 timmars vägledning
            och kan också välja att prova på olika ämnen på gymnasiet. I Danmark
            sker undervisning i ämnet utbildning och jobb redan från förskoleålder
            och fokuserar i årskurserna sju till nio på elevens framtida val
            av utbildning. Elever kan prova på olika gymnasieutbild­ningar
            genom utbildningspraktik och ska genom undervisningen också få
            kunskap om arbete, sysselsättning samt villkoren på dansk och
            internationell arbetsmarknad.
          </p>
          <p xml:id="i-3M3yxUNmS2ys16csAgqAqG">
            I Danmark finns även tydliga kunskapsmål uppsatta för årskurserna
            tre, sex och nio. I årskurs tre ska eleverna kunna beskriva drömmar
            och förväntningar och olika typer av jobb. I årskurs sex ska de
            kunna beskriva hur jobb, utbildning och personliga mål hänger
            ihop. Fram till årskurs nio arbetar sedan eleverna med att ta
            fram individuella planer för sina fortsatta studier och går på
            praktik.
          </p>
          <p xml:id="i-U3SDz2reg3BUtEWrHmkRbv">
            Moderaterna anser att elever, vid slutet av årskurs nio, bör
            ha en egen utbildnings­plan och därtill haft möjlighet till utbildningspraktik
            på olika gymnasieprogram. Elev­erna behöver förstå kopplingen
            mellan egna mål, arbetsmarknad och sysselsättning, men också få
            praktiska kunskaper i hur man skriver ett cv och går på en intervju.
          </p>
          <p xml:id="i-wY7Ca4o41N8xQGqtHzkVx">
            Studie- och yrkesvägledarens roll behöver konkretiseras. Utbildningen
            för studie- och yrkesvägledare bör också förbättras i enlighet
            med de nya krav som kommer att ställas på utbildningen i ämnet.
          </p>
          <p xml:id="i-D7MWiZmkSQHwDs42SxrPoR">
            Slutligen vill Moderaterna inrätta en nationell, digital SYV-plattform
            som ska vända sig till alla elever på grund- och gymnasieskolan.
            Plattformen ska vara ett komplement till den befintliga SYV-verksamheten
            och utgöra ytterligare en informationsplats dit elever, lärare
            och föräldrar kan vända sig för att få information om olika yrken
            och utbildningsvägar.
          </p>
          <head type="h2" xml:id="i-X16oKNq8yXMQK9p2bF7t6g">
            Bättre fritidsverksamhet
          </head>
          <p xml:id="i-EABPuBRLqSCkozZxnwJUAx">
            Fritidsverksamheten har länge hamnat i skymundan. Fritidshemmen
            är allt sämre be­mannade, och utbildningsnivån hos personalen
            har sjunkit. Därför vill vi att Skolverket ser över barngruppernas
            storlek och utreder hur fritidshemmen kan inkluderas i de nationella
            skolsatsningarna. Vi vill också se över möjligheterna att ge fritidshemmen
            en egen läroplan och genomföra ett aktivitetslyft för mer idrott
            och rörelse i verksam­heten.
          </p>
          <head type="h2" xml:id="i-HoFGZofm3c35KpMewCYF2K">
            Krafttag mot hedersrelaterat våld och förtryck
          </head>
          <p xml:id="i-LjTcE2Dqu1tm77sWPkA6aW">
            I Sverige ska varken kön, klass eller klan begränsa barn och
            ungdomars frihet. Det måste gälla oavsett om man är uppväxt här
            eller kommer från en annan kultur.
          </p>
          <p xml:id="i-EoQTdg1H8mZe11ZV9ta6iy">
            Uppskattningar visar att 240 000 ungdomar i Sverige lever under
            hedersförtryck. Barn lever i familjer med snäva föreställningar
            om hur man bör leva och vara. Detta måste bekämpas med full kraft.
          </p>
          <p xml:id="i-JkWbDr2qpvNgfVnnPTE868">
            Vi måste vara tydliga med att hedersrelaterat våld och förtryck
            aldrig kan accepteras. Därför vill vi införa en särskild brottsrubricering
            för hedersbrott, och att hedersmotiv ska utgöra en försvårande
            omständighet när straff mäts ut. Vi bör även införa ett särskilt
            brott – olaga frihetsbegränsning – som förbjuder tvång och otillbörliga
            påtryckningar som syftar till att upprätthålla heder, för att
            därigenom motverka förekomsten av så kallade moralpoliser.
          </p>
          <p xml:id="i-SU2uVaytQmPvCBfY7QQuY3">
            Vi måste även se över skolans jämställdhetsuppdrag och införa
            särskilda åtgärds­program för skolor som inte lever upp till kraven
            på jämställdhet och andra grundläg­gande demokratiska värderingar.
            Skollagen ska skärpas för att förbjuda permanent könsuppdelade
            klasser. Undervisningen i sex och samlevnad ska förbättras och
            tydligt kopplas till skolans övergripande värdegrundsarbete för
            att fånga upp frågor om heders­relaterat våld och förtryck.
          </p>
          <head type="h2" xml:id="i-QkihwX8D6mDAgkXQRieN7a">
            Obligatorisk samhällsorientering för nyanlända elever
          </head>
          <p xml:id="i-S8jqfJ13xpjSoFCTt9M56V">
            Idag finns ingen obligatorisk samhällsinformation till nyanlända
            barn och unga nyan­lända. Vi menar att alla barn i Sverige bör
            känna till sina grundläggande rättigheter och vilka värderingar
            vi värnar och eftersträvar i Sverige. Därför vill Moderaterna
            att alla grund- och gymnasieskolor skolor ges i uppdrag att vid
            mottagandet av en asylsökande eller nyanländ elev genomföra en
            kortare samhällsorientering anpassad till elevens ålder. Särskild
            vikt skall läggas vid frågor som demokrati, allas lika värde,
            barns rättigheter, jämställdhet samt sex och samlevnad. Samhällsorienteringen
            bör även innehålla praktisk information om vart man som barn kan
            vända sig för att ta tillvara sina rättigheter eller få stöd/hjälp,
            exempelvis den lokala ungdomsmottagningen, socialtjänsten och
            olika frivilligorganisationer.
          </p>
          <head type="h2" xml:id="i-FVLwbiJr36YuW5VTcLLtgi">
            Särbegåvade elever
          </head>
          <p xml:id="i-UGbh6EYEEAfxEtcosJEZvR">
            En särbegåvad elev kan beskrivas ha en osedvanlig förmåga i ett
            eller flera områden. Det är viktigt att särbegåvade elever får
            rätt stöd och stimulans för att kunna utvecklas i sitt tempo.
            Det kan innebära att de kan behöva arbeta i snabbare takt än jämnåriga
            elever, börja skolan tidigare, få mer fördjupande uppgifter och
            träffa andra särbegåvade elever samt delta i spetsundervisning.
          </p>
          <p xml:id="i-SEhLe6AMcG3pooRbxJCdWe">
            Enligt skollagen ska elever som lätt når de kunskapskrav som
            minst ska uppnås ges ledning och stimulans för att kunna nå längre
            i sin kunskapsutveckling. Skolverket har också fått i uppdrag
            att ta fram förslag på hur skolor ska stötta de särskilt begåvade
            och högpresterande eleverna. Moderaterna anser att det bör göras
            en översyn av skollagen för att undersöka hur stödet till särbegåvade
            elever kan garanteras och stärkas, samtidigt som man efter beaktande
            av skolverkets förslag också bör säkerställa att alla skolor får
            särskild information om hur särbegåvade elever kan upptäckas och
            stöttas.
          </p>
          <p xml:id="i-EZKmYYFyoP3nBdBroe2wkF">
            Samtidigt bör försöksverksamheten med spetsutbildningar, som
            möjliggör för grundskoleelever att läsa gymnasiekurser, permanentas
            och byggas ut. I de fall det är lämpligt ska det även finnas möjligheter
            för grundskoleelever att läsa högskolekurser. Det är i detta sammanhang
            också viktigt att regeringen förtydligar att samtliga utbild­ningsparter
            ska ha ett ömsesidigt samverkansansvar för att möjliggöra detta.
          </p>
          <head type="h2" xml:id="i-XfpAhhenHREdEzpKThPzE7">
            Förstärkning av särskolan och resursskola
          </head>
          <p xml:id="i-Lsx4mpQGadRvkhLj6GZfmQ">
            Den svenska särskolan och resursskolan behöver utvecklas. Särskolans
            och resursskolans uppdrag och upplägg bör ses över med målsättningen
            att stärka särskolans och resurs­skolans möjligheter att skapa
            förutsättningar för de elever som kan och vill gå vidare mot den
            reguljära arbetsmarknaden eller fortsatt utbildning. Samtidigt
            bör även lärar­bristen med koppling till särskolan och resursskolan
            utredas då det råder en brist på speciallärare med inriktning
            mot utvecklingsstörning. Både särskolan och resursskolan behöver
            fler skickliga lärare för att på bästa sätt kunna hjälpa alla
            elever att nå sin fulla potential.
          </p>
          <head type="h2" xml:id="i-DSjAizf86bbTgqiadqXYkd">
            Trygghet och arbetsro för grundskolans medarbetare och elever
          </head>
          <p xml:id="i-UosaGu8dZX3bk4hD2jrA9e">
            I Moderaternas motion ”Trygghet och arbetsro för skolans medarbetare
            och elever” föreslår vi flera förändringar för att öka tryggheten
            i skolan. Det handlar om åtgärder för att främja närvaro i skolan
            och förbättra skolornas arbete mot kränkningar och att främja
            fysiskt och psykiskt välmående elever. Här är elevhälsans arbete
            avgörande. I motionen föreslår vi vidare att skollagen behöver
            förtydligas så att det framgår att även eleverna har ett ansvar
            för att arbetsmiljön i skolan präglas av trygghet och arbetsro
            och att ett nytt brott som tar sikte på alla former av våldsamma
            angrepp mot lärare och annan skolpersonal ska införas.
          </p>
        </div>
        <div type="motSignatures">
          <list>
            <item xml:id="i-3UE7XLjtoBP9FGpzWGARaw">
              Kristina Axén Olin (M)
            </item>
            <item xml:id="i-J12i6K4SNDjpNEmTfmo7wo">
              Lars Püss (M)
            </item>
            <item xml:id="i-Q455QUR1SKx1cSUkwfkqHL">
              Marie-Louise Hänel Sandström (M)
            </item>
            <item xml:id="i-CWNKiJMD5YhqPrVzPmRUYR">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
