<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01695">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 94 med förslag till lag om &#13;
ändring i lagen (1971:418) om dels fortsatt giltighet av lagen (1942:429) &#13;
om hyresreglering m. m. dels ändring i samma lag.</title>
        <author>av herr Lindkvist m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 94 med förslag till lag om &#13;
ändring i lagen (1971:418) om dels fortsatt giltighet av lagen (1942:429) &#13;
om hyresreglering m. m. dels ändring i samma lag.</title>
          <idno type="rdwebb">FV021695</idno>
          <rs type="number">1695</rs>
          <ref type="dokument_url_text">http://data.riksdagen.se/dokument/FV021695/text</ref>
          <ref type="dokument_url_html">http://data.riksdagen.se/dokument/FV021695</ref>
          <ref type="dokumentstatus_url_xml">http://data.riksdagen.se/dokumentstatus/FV021695</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AC8RFPqgo4aFfG6KooA2u5</idno>
            <name>JOHN LUNDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LzMNzukbqL5kvZvU3k1fMy" type="signed"/>
        <correspContext corresp="i-LzMNzukbqL5kvZvU3k1fMy">
          <note type="signatory" corresp="i-AC8RFPqgo4aFfG6KooA2u5"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1695/mot_1972__1695-001.pdf"/>
      <fw xml:id="i-eb6ARcjNUTfrcqB2nvvoa">
        Mot. 1972:1695 8
      </fw>
      <div type="motHeader" xml:id="i-3z8wnPWitGw3qcNMaYEbQD">
        <div type="motTitle" xml:id="i-CHsZf2eU9ugDj6J5jRBqa"/>
        <div type="motSubmissionInfo" xml:id="i-E1rxs6SG5onNU3SnQG1dhe"/>
      </div>
      <div type="motBody" xml:id="i-QaZ2pYkAj79ibGU2bVM2qg">
        <div xml:id="i-6Bw5n1xSDUct7JZoGRLyLV">
          <p xml:id="i-F33uqn4EveNEBBf3wZ3asN">
            Nr 1695
          </p>
          <p xml:id="i-MeynBFe26PDWhU3czkZLL7">
            av herr Lundberg i anledning av Kungl. Maj:ts proposition nr
            94 med förslag till lag om ändring i lagen (1971:418) om dels
            fortsatt giltighet av lagen (1942:429) om hyresreglering m. m.
            dels ändring i samma lag.
          </p>
          <p xml:id="i-8ZAM3QvXkQm1npM1iVbCBS">
            Under det senaste halvåret har man med stigande oro kunnat konstatera
            att upphävandet av hyresregleringen för affärslokaler etc. just
            fått de ovälkomna följder som jag redan vid bestämmelsernas upphävande
            ansåg mig kunna förutse. Den enda överraskning som jag i sammanhanget
            utsatts för är att höjningarnas storleksordning helt överträffar
            vad jag kunnat föreställa mig. Det är sålunda icke fråga om höjningar
            på 50—100 procent — som man tydligen fortfarande i den föreliggande
            propositionen nr 94 utgår från — utan om höjningar av helt annan
            storleksordning. Sålunda har exempelvis en kontorshyra i ett relativt
            nybyggt hus vid Drottninggatan — några stenkast från riksdagshuset
            — fått sin hyra höjd från 135 000 kr. till 500 000 kr. Tandläkarpraktiker,
            mindre hantverks- och butikslokaler etc. har fått höjningar med
            — eller fordringar har framställts på — belopp mellan 300 och
            500 procent. Höjningarna är avskräckande icke bara relativt i
            förhållande till förutvarande hyror utan även i absoluta tal.
            Marknadsmässigheten, som man sägs eftersträva och som för övrigt
            är ganska obestämd till sitt innehåll, har aldrig varit någon
            rättvis värdemätare. Hyresvärdarna har redan under den gamla hyreslagens
            tid försökt tillskansa sig andel i företagarnas inkomster långt
            utöver vad själva fastighetsinnehavet i och för sig bort medföra.
            En företeelse som dessutom är ägnad att inverka negativt på en
            s. k. fri marknadsbildning är att stora fastighetsföretag förvärvat
            ett avsevärt antal fastigheter, företrädesvis inom städernas centrala
            områden, och, genom att tillämpa ett långtgående samarbete, i
            själva verket bildat monopolföretag inom de traditionella affärsområdena.
            Den tidigare hyreslagstiftningen beträffande rörelserna hade ett,
            låt vara mycket bristfälligt, indirekt besittningsskydd, som i
            praktiken torde ha visat sig mycket svårt att utnyttja. Därför
            måste ett direkt besittningsskydd tillskapas. Det kan icke vara
            rimligt att företagare skall vara tvungna att för att bibehålla
            sin hyresrätt avstå betydande del av rörelseintäkterna till hyresvärden.
            Höga lokalhyror är ett hot icke bara mot företagarna utan även
            mot de anställda och konsumenterna, speciellt pensionärer, partiellt
            arbetsföra etc. Lämnar en rörelse ett överskott över skälig företagarvinst,
            bör detta icke gå till hyresvärden utan till förbättring av de
            anställdas arbetsförhållanden och till prissänkning för konsumenterna.
            Låter man hyresvärden utnyttja företagarnas beroendeställning
            för att
          </p>
          <pb facs="riksdagen-motions-pdf/data/1972/mot_1972__1695/mot_1972__1695-002.pdf"/>
          <fw xml:id="i-JoR4sSMAYsWLC5cdtk5D82">
            Mot. 1972:1695 9
          </fw>
          <p xml:id="i-Jo19N1fjnpE4KXNCmhbM9Z">
            utpressa en ersättning som överstiger värdet av hans prestation
            — något som fastighetsägare gör i betydande omfattning — måste
            man konstatera att det föreligger en obehaglig likhet med ocker.
            Det saknas icke exempel på att fastighetsägare gått så långt att
            de betingat sig andel i företagsvinst såsom tillskott på hyra.
            Denna företeelse har dock icke konstaterats just nu utan hänför
            sig till tidigare erfarenheter. Det är i högsta grad anmärkningsvärt
            att en social rätt till bostad och arbetslokaler utlämnats till
            spekulativa intressen och till fastighetsbolag, som är börsnoterade.
            Anordnandet av temporära övergångsbestämmelser kan icke undanröja
            de nu berörda olägenheterna. Efter utgången av en upptrappningsperiod
            uppstår samma situation igen, och uppsägningshotet hänger alltid
            över lokalhyresgästen med risk för att han måste flytta sin rörelse.
            Propositionens huvudsakliga innehåll avser att skapa kompletterande
            övergångsregler, i syfte att mildra övergången till marknadsmässiga
            lokalhyror på de orter där hyresregleringen upphör att gälla.
            Redan syftet, sådant det nu beskrivits, är emellertid behäftat
            med den påtagliga svagheten att det icke låter sig göra att skapa
            en övergång till marknadsmässiga lokalhyror, när alla bedömningsgrunder
            saknas för fastställande av vilka lokalhyror som är marknadsmässiga.
            Man måste observera skillnaden mellan att någon inträder som hyresgäst
            i ett hyresförhållande under bedömande av alla vid tillfället
            kända faktorer, som inverkar på bedömningen av hyrans storlek
            i förhållande till det värde hyresavtalet kan ha för hyresgästen,och
            att man befinner sig i ett hyresförhållande, i vilket man baserat
            sin verksamhet på ett hyresavtal där kostnaderna med hög grad
            av sannolikhet kan bedömas men där grunden helt plötsligt rycks
            bort och rena djungellagen blir rådande. Det är alldeles klart
            att en hyresgäst kan tvingas att acceptera praktiskt taget vilka
            hyror som helst inför risken att eljest inom några månader få
            lägga ner rörelsen. De hyror som avtalsvis överenskommes inför
            ett sådant hot kan knappast betecknas som marknadsmässiga. I själva
            verket är problemet komplicerat också på ett annat sätt. De hyror
            som hyresvärdarna uttar brukar beräknas med hänsyn till de ytor
            som hyresgästen får disponera genom kontraktet. En sådan bedömnings-
            grund kan emellertid icke med någon framgång användas som jämförelse,
            då de lokalhyror som man t. ex. i centrala Stockholm debiterar
            snarare är krav på andel i de inkomster rörelsen ger och sålunda
            i princip saknar anknytning till själva fastigheten. Man kan med
            fog diskutera, om en fastighetsägare verkligen i princip skall
            vara berättigad att gottskriva sig andel i hyresgästens rörelseinkomster
            utöver vad som erfordras för att täcka fastighetens drift- och
            kapitalkostnader, däri inräknad avkastning på ett godtagbart fastighetsvärde.
            Man kan för övrigt ställa sig frågan hur det går vid expropiation
            av en fastighet i vilken finns större rörelser. Skall hyresvärden
            då vara berättigad att få ersättning jämväl för sådan skada som
            består i bortfall för fastighetsägaren av andel i rörelsens vinst?
            Frågan kräver naturligtvis icke något svar här, men man torde
            nog vara försiktig med att låta
          </p>
          <pb facs="riksdagen-motions-pdf/data/1972/mot_1972__1695/mot_1972__1695-003.pdf"/>
          <fw xml:id="i-SXKPoeti7QP7SneC8i7Tqx">
            Mot. 1972:1695 10
          </fw>
          <p xml:id="i-RcFWH2vPv7iKVk91GKxYv">
            omotiverade hyresökningar leda till en kapitalbildning, som under
            årtionden skall förräntas av hyresgäster, utan att den som gör
            kapital- vinsten har behövt göra mera för att förvärva densamma
            än att påyrka en hyreshöjning, som hyresgästen i de allra flesta
            fall på grund av sin nödsituation nödgas acceptera. En sådan hyresgäst
            är inte hjälpt med att enbart få en viss respittid med upptrappningen
            av hyran. Det måste därför ske en förändring eller en komplettering
            av Kungl. Maj:ts proposition 1972:94, vari det uppdras åt hyresnämnderna
            att på ansökan av part granska motiven för yrkad hyreshöjning
            från hyresvär- dens sida samt därefter med hänsyn till hyresgästens
            förhållanden bedöma den eventuella hyreshöjning som vid prövning
            kan finnas vara skälig. Beträffande besittningsskyddet åter torde
            det vara nödvändigt att ge lokalhyresgästen ett väsentligt ökat
            besittningsskydd. Det torde icke vara möjligt att ge lokalhyresgästen
            den trygghet som är nödvändig för att denne ostört skall kunna
            driva sin verksamhet annat än genom ett direkt besittningsskydd.
            Det har anförts att samma sociala skäl icke föreligger beträffande
            lokalhyresgäster som beträffande bostadshyresgäster, när det gäller
            frågan om direkt besittningsskydd. Min uppfattning är emellertid
            — och erfarenheterna från vad som hittills utspelats på hyresfronten
            ger mig allt erforderligt stöd för denna uppfattning — att det
            icke är möjligt att åstadkomma en marknadsanpassning på annat
            sätt än genom att lokalhyresgästen tillförsäkras rätt att kvarsitta
            i lokalen så länge han icke har förverkat sin nyttjanderätt eller
            på annat sätt givit anledning till hyresförhållandets upphörande,
            givetvis med den reservationen att hyresgästen skall vara beredd
            att betala den hyra som hyresnämnden vid prövning av hyresvärdens
            anspråk finner befogad. Socialt sett kan det vara lika ödeläggande
            att beröva lokalhyresgästen hans besittning av lokalen som att
            beröva bostadshyresgästen hans bostad, framför allt därför att
            rörelsen mycket ofta är knuten till det lokala området och ofta
            anpassad till de använda lokalerna på sådant sätt att en flyttning
            praktiskt taget är omöjlig att genomföra utan avsevärda förluster.
            Det indirekta skyddet är härvid icke tillräckligt effektivt. Efter
            den inträffade katastrofen med avflyttningen har lokalhyresgästen
            oftast inte den ekonomiska ryggraden att i långdragna processer
            tillvarata sin rätt. Bevissvårigheterna kan för övrigt vara betydande,
            och något rättegångskostnadsskydd har rörelseidkaren icke. I proposition
            1972:94 refereras att 1971 års riksdagsbeslut innebar att hyresregleringslagens
            giltighetstid förlängdes. Enligt huvudregeln får hyresvärden inte
            ta ut eller försöka ta ut högre hyra än bashyran eller det hyresbelopp
            som enligt lagen eller myndighets beslut gäller för lägenhe- ten
            den 30 september 1972. Men när förslaget om fortsatt giltighet
            eller ändring i hyresreglerings- lagen lades fram våren 1971 förklarade
            sig chefen för justitiedeparte- mentet instämma i den bedömning
            av läget på lokalhyresmarknaden som hans företrädare hade gjort
            i 1968 års lagstiftningsärende, nämligen att
          </p>
          <pb facs="riksdagen-motions-pdf/data/1972/mot_1972__1695/mot_1972__1695-004.pdf"/>
          <fw xml:id="i-A3j9MmkPMK3nCVHm9CQyp4">
            Mot. 1972:1695 11
          </fw>
          <p xml:id="i-PdyDeoxJm4xxnsf7P6LuFk">
            någon påtaglig brist på lokaler inte kunde sägas råda ens i storstadsom-
            rådenas centrala delar. Departementschefen framhöll även att bostads-
            lägenheter och lokaler bildar två olika marknader, som i princip
            är oberoende av varandra. Eftersom lokalhyresmarknaden i huvudsak
            var balanserad och det sålunda inte fanns något utrymme för andra
            prishöj- ningar än sådana som föranleddes av en anpassning till
            lokalernas marknadsvärde, behövde — vid en separat avveckling
            av hyresregleringen för lokaler — någon övervältring av det slag
            som hade antytts inte befaras. Den allmänna hyreslagen ger hyresgästen
            rätt till förlängning av hyresförhållandet utom i vissa angivna
            situationer. Frågan om förlängning av hyresavtal prövas av hyresnämnden.
            För att inte besittningsskyddet skall kunna sättas ur spel genom
            obilliga hyreskrav finns i hyreslagen normer för hyressättningen,
            vilka bygger på att hyresvärden inte får ta ut högre hyra än som
            svarar mot lägenhetens bruksvärde. Justitiedepartementets bedömning
            och ställningstagande i fråga om lokalerna och hyresmarknaden
            över huvud taget synes bygga på en teoretisk fiktion, som tyvärr
            icke överensstämmer med den bistra ekonomiska och sociala verklighet
            vilken är likartad för lokal- och bostadshyreslägenheter. Bedömningen
            synes icke heller förutsätta eller beakta att det finns stora
            grupper hyresgäster som tillhör låglönegrup- perna. Den avlidne
            socialdemokratiske socialministern Gustav Möller utförde ett banbrytande
            arbete genom att målmedvetet bygga upp en sociallag- stiftning
            till skydd för de ekonomiskt och socialt eftersatta befolknings-
            grupperna. Han byggde sin sociala pionjärgärning på personlig
            upplevelse, erfarenhet och kontakter. För Gustav Möller var det
            självklart att bostads- och arbetsmöjligheter var en central fråga
            som icke var lämplig för enskild spekulationslusta. Det förefaller
            som om bedömningen av de sociala frågorna icke är likartad i social-
            och justitiedepartementen. Den skärpning av enskild och godtyckligt
            nyttjad äganderätt som även kommit till uttryck i fråga om frisläppandet
            av spekulationsintressena på exempelvis lokalhyresmark- naden
            överensstämmer icke med en socialrättslig grundsyn. Den i proposition
            1972:94 föreslagna ändringen med en successiv upptrappning av
            hyran påminner om historien om den som av humanitära skäl kuperade
            hundsvansen i etapper. I propositionen sägs att ett tusental avtal
            med lokalhyresgäster träffats. Det konstateras även att ”alltför
            många människor riskerar att drabbas av oskäliga svårigheter”.
            Många av de redan träffade och aviserade avtalen innebär att lokalhyresgäster
            utsätts för en utpressning, som borde vara främmande för rättssamhälle.
            Redan 1734 års lag inskärpte att avtal för att bli giltiga skulle
            ske utan tvång eller list. Genom avtalslagen har våra dagars lagstiftare
            i mera generell form fastslagit principen att obehörig påverkan
            kan göra ett avtal ogiltigt. Likaså är svek eller ocker en betydelsefull
            grund för att häva ett avtal. Med ocker i juridisk mening förstås
            numera att någon begagnat sig av annans ”trångmål, oförstånd,
            lättsinne — — — till att taga eller betinga
          </p>
          <pb facs="riksdagen-motions-pdf/data/1972/mot_1972__1695/mot_1972__1695-005.pdf"/>
          <fw xml:id="i-CzmU3ZfGp9EkNvb8hSW3zj">
            Mot. 1972:1695 12
          </fw>
          <p xml:id="i-GjpXM6nkCpCuRidc8tZE27">
            sig förmåner, vilka stå i uppenbart missförhållande till det
            vederlag, som må hava blivit erlagt eller utfäst, eller för vilka
            något vederlag icke skall utgå — — —”. Utan tvivel kan merparten
            av lokalhyresavtal, som upprättats eller om vilka underhandlingar
            pågår, sägas ha tillkommit genom att hyresvärdar utnyttjat ett
            tvångsläge för hyresgäster varvid ocker alltså förekommit. Genom
            att hyresvärdar har utnyttjat ett tvångsläge för lokalhyres- gäster
            har de utfästelser och förutsättningar som var knutna till riksdagens
            beslut 1971 spolierats, och om riksdagen nu skulle godta den situation
            som uppstått på lokalhyresmarknaden skulle det innebära att ocker
            skulle accepteras som ett rättsligt tillåtet förfarande. Hyresvärdarna
            har icke endast tillgodogjort sig spekulationsvinster och arbetsfria
            inkomster av fastigheter utan jämväl tillgodoräknat sig inkomst
            av nyttigheter, som samhället och hyresgästernas näringsintäkter
            skapat och för vilka något vederlag icke skall utgå. Hyresregleringen
            för lokaler upphör med verkan fr.o.m. den 1 oktober 1972, och
            därmed kan lokalhyresgästen inte hindra att hyresför- hållandet
            upplöses efter uppsägning, om parterna inte kommer överens om
            fortsatt förhyrning eller om priset. Riksdagen har dock möjlighet
            att innan lagen träder i kraft rätta till vad som brustit i omdöme
            och hänsyn från hyresvärdar genom att besluta att lokalhyresgästen
            tillförsäkras ett direkt besittningsskydd och att den för bostadshyror
            gällande hyreslagen även skall gälla för lokalhyresgästerna. Beträffande
            hyresavtal som redan upprättats och underskrivits kan riksdagen
            besluta att de icke skall gälla, eftersom de som regel bör kunna
            hänskjutas till att falla under ockerklausulen. Liksom enskilda
            kan åberopa att avtal, tillkomna under förhållanden där ocker
            föreligger, ej skall gälla, måste även en lagstiftande församling
            kunna besluta att avtal, tillkomna under liknande förhållanden,
            icke skall gälla. Fastighetsägare kan även, eftersom marknaden
            för bostadsrätter ej är reglerad, genom att sälja sin fastighet
            i form av bostadsrätter få ut en summa pengar som är större än
            nuvärdet av den ström av hyror han eljest skulle få. På detta
            sätt kan fastighetsägaren kringgå hyresregle- ringen. Spekulationsintressena
            bland fastighetsägarna synes växa, och de bostadssökande blir
            ytterligare föremål för olika bördor. Under dessa förhållanden
            borde hyresvärdarnas olika göranden och låtanden i sin helhet
            kräva en allmän översyn. Rätten till bostad — för både bostads-
            och lokalhyresgäster — borde vara självklar. Likaså borde icke
            denna rätt utlämnas till och göras beroende av spekulativa ekonomiska
            intressen, knutna till bolag vars aktier noteras på börsen. Hyres-
            och bostadskostna- dernas stegring kan inte få fortsätta, utan
            ett hyresstopp måste aktualiseras.
          </p>
          <pb facs="riksdagen-motions-pdf/data/1972/mot_1972__1695/mot_1972__1695-006.pdf"/>
          <fw xml:id="i-2krZmtLbh2LYfeJxFhp2S1">
            Mot. 1972:1695 13
          </fw>
          <p xml:id="i-FwdaZ7XZ6RHPq2gEpvBxFt">
            Med hänvisning till vad som anförts — och då Kungl. Maj:ts proposition
            1972:94 genom sin begränsning icke praktiskt kan förändra läget
            för lokalhyresgästerna — hemställs att riksdagen måtte besluta
            1. att lokalhyresgästerna tillförsäkras ett direkt besittningsskydd
            ilikhet med bostadshyresgästerna, 2. att den för bostadshyror
            gällande hyreslagen jämväl skall gälla för lokalhyresgäster, 3.
            att uppdra åt Kungl. Maj:t att i övrigt vidta de åtgärder som
            erfordras för att bringa hyreslagstiftningen och dess tillämp-
            ning i överensstämmelse med de synpunkter som ovan redovisats.
          </p>
          <p xml:id="i-7vSE8J3d5BuovqcUVndPkk" type="date">
            Stockholm den 7 maj 1972 JOHN LUNDBERG (s)
          </p>
          <pb facs="riksdagen-motions-pdf/data/1972/mot_1972__1695/mot_1972__1695-007-001.pdf"/>
          <pb facs="riksdagen-motions-pdf/data/1972/mot_1972__1695/mot_1972__1695-007-002.pdf"/>
          <pb facs="riksdagen-motions-pdf/data/1972/mot_1972__1695/mot_1972__1695-007-003.pdf"/>
          <pb facs="riksdagen-motions-pdf/data/1972/mot_1972__1695/mot_1972__1695-007-004.pdf"/>
          <pb facs="riksdagen-motions-pdf/data/1972/mot_1972__1695/mot_1972__1695-007-005.pdf"/>
          <pb facs="riksdagen-motions-pdf/data/1972/mot_1972__1695/mot_1972__1695-007-006.pdf"/>
          <pb facs="riksdagen-motions-pdf/data/1972/mot_1972__1695/mot_1972__1695-007.pdf"/>
          <pb facs="riksdagen-motions-pdf/data/1972/mot_1972__1695/mot_1972__1695-008.pdf"/>
          <pb facs="riksdagen-motions-pdf/data/1972/mot_1972__1695/mot_1972__1695-009.pdf"/>
          <p xml:id="i-MFoq1ZrfimMRALkcJcEtXt">
            Göteborgs Offsettryckeri AB 72 1393 S Stockholm 1972
          </p>
        </div>
      </div>
    </body>
  </text>
</TEI>
