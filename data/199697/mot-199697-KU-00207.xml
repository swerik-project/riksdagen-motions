<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-KU-00207">
  <teiHeader>
    <fileDesc>
      <titleStmt>
        <title>Unga människors inflytande och rösträttsåldern</title>
        <author corresp="i-PZnqvmWZ9PhCRqw6uhJsKm i-PZnqvmWZ9PhCRqw6uhJsKm">av Marie Wilén (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Unga människors inflytande och rösträttsåldern</title>
          <idno type="rdwebb">GK02K207</idno>
          <rs type="number">K207</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GK02K207/text</ref>
          <ref type="dokument_url_html">http://data.riksdagen.se/dokument/GK02K207</ref>
          <ref type="dokumentstatus_url_xml">http://data.riksdagen.se/dokumentstatus/GK02K207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PZnqvmWZ9PhCRqw6uhJsKm</idno>
            <name>Marie Wilén</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-PZnqvmWZ9PhCRqw6uhJsKm</idno>
            <name>Marie Wilén </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sm1gxR6hpBgadzZ6uf2qQh" type="signed"/>
        <correspContext corresp="i-Sm1gxR6hpBgadzZ6uf2qQh">
          <note type="signatory" corresp="i-PZnqvmWZ9PhCRqw6uhJsKm"/>
          <note type="signatory" corresp="i-PZnqvmWZ9PhCRqw6uhJsKm"/>
        </correspContext>
        <correspAction type="referral" xml:id="i-DCDu2gUiGfrhTtovojggF9">
          <date when="1996-10-11"/>
        </correspAction>
        <correspAction type="dismissal" xml:id="i-QLDsdwn2YjnbuKEfgpCeph">
          <date when="1996-10-11"/>
        </correspAction>
        <correspAction type="submission" xml:id="i-7mU9crMY46yYxpAvwiwPHc">
          <date when="1996-10-07"/>
        </correspAction>
        <correspAction type="referral" xml:id="i-TyjRzfw6dLZ7RHBYK1ofN1">
          <date when="1996-10-11"/>
        </correspAction>
        <correspAction type="dismissal" xml:id="i-TvnDRUYBUYBNiKBog6jQGS">
          <date when="1996-10-11"/>
        </correspAction>
        <correspAction type="submission" xml:id="i-X9mQHXQGTbnvvq4cwFVhZr">
          <date when="1996-10-07"/>
        </correspAction>
        <correspAction type="assigned" xml:id="i-RFLuJnwrfr7hBMQ4nDyqeH"/>
        <correspContext corresp="i-RFLuJnwrfr7hBMQ4nDyqeH">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_K_0207/mot_199697_K_0207-0001.pdf"/>
      <div type="motHeader" xml:id="i-T5A54dTdZAgvizVoi3vsMG">
        <div type="motTitle" xml:id="i-2hBrSM84QNdBy4ksPp1m5s"/>
        <div type="motSubmissionInfo" xml:id="i-XHHNcvJ68oKM9199HCCQ4b"/>
      </div>
      <div type="motBody" xml:id="i-Nhk3N7M9cSwU3iV9YxJDxR">
        <div xml:id="i-7Np1gw3kvvzm31vRaaUsk1">
          <p xml:id="i-Vjt1LcZYdZFW8dj2gmNfD3">
            1996/97 K207 K204-210
          </p>
          <p xml:id="i-PahAJqmmFYHwABe2Bpa492">
            Motion till riksdagen
          </p>
          <p xml:id="i-YZKHdsmu4Eh74ATxEsekPg">
            1996/97:K207
          </p>
          <p xml:id="i-G9h8nw9HPDDxucBJ4E8WU9">
            av Marie Wilén (c) Unga människors inflytande och rösträttsåldern
          </p>
          <p xml:id="i-Y4bttUPtgrsdNKuxNNVQA9">
            Demokratin är ytterst en besluts- och styrelseform där alla görs
            delaktiga i, och får möjlighet att påverka, framtidsutvecklingen.
            Delaktighet, förankring och hänsyn till minoriteter är viktiga
            moment i den demokratiska processen. Den demokratiska medverkan
            har för den enskilde både verkligt och symboliskt värde. Unga
            människor har, som alla andra medborgare, en viktig roll i det
            demokratiska arbetet.
          </p>
          <p xml:id="i-FzZLbJqVMrk4f1niXei5a">
            Det är viktigt att samhället bättre tar till vara unga människors
            engagemang och vilja till inflytande i den demokratiska processen.
            Det kan ske genom bland annat sänkt rösträttsålder och ökad representation
            för unga människor i statens offentliga utredningar och kommittéer.
          </p>
          <p xml:id="i-9q7tfETB29ipQNtKxc8yse">
            Sänkt rösträttsålder till 16 år
          </p>
          <p xml:id="i-KFYSJs89EQQnDhXPUE5GXC">
            Det finns flera skäl till att tiden nu är mogen för att ändra
            i 1974 års regeringsform, då rösträttsåldern fastställdes till
            18 år. Unga människor är idag bättre utbildade och bättre informerade
            om samhället och grundläggande samhällsfrågor än någon annan tidigare
            generation. Samtidigt känner många ungdomar utanförskap gentemot
            det politiska livet och de institutioner man har kontakt med.
            Ibland sker reaktionen med avståndstagande och förakt. Till den
            parlamentariska demokratins väsen hör att argumentera för och
            konkurrera om väljarnas förtroende. För barnen sker den argumentationen
            genom föräldrarna. Men för dem som håller på att bli vuxna, som
            är på väg att bryta sig loss från föräldrainflytandet, fungerar
            inte föräldrarna som kanal för inflytande på samma sätt. Det seriösa
            och ambitiösa arbete många ungdomar visat vid exempelvis miljöting
            på landstingsnivå, de senaste årens återkommande ”ung miljöriks-
            dag”, och i samband med folkomröstningen om EU visar att det finns
            en demokratisk potential och mognad, vilket inte kommit till uttryck
            i vårt samhälle till fullo på grund av bland annat rösträttsåldern.
            De politiska ungdomsförbunden försöker, med viss framgång, att
            vara kanaler för ung- domars frågor. Men det räcker inte för att
            alla ungdomar på ett individuellt plan ska känna delaktighet,
            och därmed ansvar, i den demokratiska beslutsprocessen. Medellivslängden
            har ökat, vilket innebär att den politiska tyngdpunkten förskjuts
            till allt mer äldre människor. Mängder av politiska beslut rör
            oss alla. Därför är det viktigt att både gamla och unga kan påverka
            politiken.
          </p>
          <pb facs="riksdagen-motions-pdf/data/199697/mot_199697_K_0207/mot_199697_K_0207-0002.pdf"/>
          <p xml:id="i-WKVgoqPdR1xGKA9aN6A6g5">
            Tiden mellan ordinarie val har nu förlängts till fyra år. Detta
            innebär att genomsnittsåldern för förstagångsväljare höjs till
            20 år. Många kommer inte att få möjlighet att rösta förrän efter
            fyllda 21. Att fastställa rösträttsåldern till 16 år då det är
            den normala åldern för genomgången grundskola kan anses vara en
            lämplig avvägning. Åldersgränsutredningen (SOU 1996:111) föreslår
            att den som fyllt 16 år ska få rösta i kommunala val och folkomröstningar.
            Motivet för detta är bland annat att ungdomar bör få ett större
            medborgerligt inflytande över den kommunala verksamheten, frågor
            som ofta ligger dem nära. Men i utredningen skrivs även följande:
            ”Den valda begränsningen bygger inte på föreställningen att de
            politiska frågorna rörande riksdagsvalet skulle vara svårare att
            ta ställning till än frågorna i de kommunala valen och de förra
            därför skulle vara mindre lämpliga för åldersklasserna under 18
            år att ta ställning till. I grunden ser vi inte någon skillnad.
            Däremot kan sägas att de kommunala frågorna som regel ligger medborgarna
            närmare och att det därför är viktigt att i första hand ge så
            många kommunmedlemmar som möjligt inflytande över den kommunala
            verksamheten.” Med anledning av detta föreslår jag att en utredning
            tillsätts med uppgift att ta fram ett förslag till sänkt rösträttsålder
            till 16 år i samtliga val. Detta bör ges regeringen till känna.
          </p>
          <p xml:id="i-4ueehsdj8sk6Vcyq9RARLG">
            Unga människors representation i offentliga utredningar och kommittéer
          </p>
          <p xml:id="i-KYRtYPiXWabhYZfyE8sZv1">
            Det borde vara självklart att representation i offentliga utredningar
            och kommittéer speglar Sveriges befolkning: unga och gamla, kvinnor
            och män och så vidare. Men så är inte fallet.
          </p>
          <p xml:id="i-7mqHBauTWARnHCaFtkyZbZ">
            En departementsskrift (Ds 1996:52) tar upp denna fråga. Exempelvis
            är 9 procent av representanterna i offentliga kommittéer över
            64 år jämfört med 17,5 procent av hela befolkningen. Statsministern
            har också konstaterat denna situation. I regeringsförklaringen
            hösten 1996 slår han fast att: ”De äldres erfarenheter och kunskaper
            måste i ökad utsträckning tas tillvara. Pensionärers deltagande
            i offentliga utredningar och kommittéer ökas.” Jag anser att det
            är positivt att regeringen tänker ta till vara de äldres kunskaper
            och erfarenheter på ett bättre sätt. Men de yngres representation
            i offentliga kommittéer är ännu uslare än de äldres: 2,9 procent
            av representanterna är mellan 18 och 29 år jämfört med 16,2 procent
            för hela befolkningen. Jag anser att även den yngre generationen
            borde fått ett liknande löfte om ökad representation som pensionärerna
            fått. Det finns utrymme för fler människor under 29 år och över
            64 år i statens utredningar. Andelen 40-60-åringar är mycket överrepresenterade
            och bör minskas. Med bakgrund av detta föreslår jag att riksdagen
            uttalar att det bör eftersträvas en ökad representation av unga
            människor i statliga utredningar och kommittéer. Detta bör ges
            regeringen till känna.
          </p>
          <p xml:id="i-66FVxFLrhDSorkPUipTLiE">
            Mot. 1996/97K207
          </p>
          <pb facs="riksdagen-motions-pdf/data/199697/mot_199697_K_0207/mot_199697_K_0207-0003.pdf"/>
          <p xml:id="i-XFgJrprxHuy6eSGceHuVJA">
            Mot. 8 1996/97K207
          </p>
          <p xml:id="i-4ius5XGn1nvaDtpQcm3MoV">
            Hemställan
          </p>
          <p xml:id="i-2xouX1T2gnnNsvD1thQhSX">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att en utredning bör tillsättas med uppgift att ta fram ett förslag
            till sänkt rösträttsålder till 16 år i samtliga val, 2. att riksdagen
            som sin mening ger regeringen till känna vad i motionen anförts
            om att eftersträva en ökad representation av unga människor i
            statliga utredningar och kommittéer.
          </p>
          <p xml:id="i-Srcga2ei8uC8LUYGDDzyn7" type="date">
            Stockholm den 1 oktober 1996
          </p>
          <p xml:id="i-6MhyRja9oMqkMfANhQKT7V">
            Marie Wilén (c)
          </p>
        </div>
      </div>
    </body>
  </text>
</TEI>
