<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1916--ak--00176">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__ak__176/mot_1916__ak__176-001.pdf"/>
      <div xml:id="i-5AE8Ct5oUM2rCgQFVe9J74" type="motHeader">
        <div xml:id="i-XU5h7pBtKQLafJtYdTwruY" type="motTitle"/>
        <div xml:id="i-MV9ZHYbct2GQBzUBAPRxEc" type="motSubmissionInfo"/>
      </div>
      <div xml:id="i-6e9G7G3orTCSnhG5nf6jAF" type="motBody">
        <div xml:id="i-6DvNVaBvZRpnZHaanKovVR">
          <p xml:id="i-33wP6wja46r4bXaAk44aNV">
            Motioner i Andra kammaren, Nr 176. 3
          </p>
          <p xml:id="i-AYA4uxzxcQp14spcQzokSu">
            Nr 176.
          </p>
          <p xml:id="i-7EgH2WDiVyaMNzM9ces1tJ">
            Av herr Olausson m. fl., om belöning åt fiskaren August Danielsson
            m. fl. för arbetet till saltsjöfiskets be- främjande.
          </p>
          <p xml:id="i-65hQ9dinEnfojMspsRiFez">
            Sedan urminnes tider har här i landet ett betydande arbete blivit
            nedlagt på att bryta bygd och lägga nya marker under plogen. Lönen
            har i första hand ofta varit ringa i förhållande till odlarens
            möda. Under senare år har man dock fått ögonen öppna för betydelsen
            av det enskilda initiativet, då det gällt att förvärva nya vidder
            åt den materiella kulturen. Såväl från statens som enskilda korporationers
            sida lämnas nu belöningar i en eller annan form för särskilt bemärkta
            strävanden av detta slag. Ända- målet med sådana belöningar, är
            icke blott erkänsla åt vad den enskilde för det allmännas bästa
            åstadkommit, utan det avser även att verka som en sporre för att
            få fram nya ansträngningar av samma art. Det är emellertid icke
            blott på landets fasta mark och inom området för jordbruksnäringen
            som ett framstående pioniärarbete utförts. Även vår kustbefolkning
            med fiske som näringsfång har genom eget initiativ lyckats att
            inom sitt område bereda landet ökade näringsmöjligheter. Sommaren
            1884 beslöto fyra fiskare från Mollösund att utrusta sig för makrillfiske
            och försöka sin lycka på fiskebankarna i Nordsjön. De voro August
            Danielsson, Patrik Wunsch, Karl Petrus Johanson samt Nils Andersson.
            August Danielsson var skeppare och ägde tillsammans med Patrik
            Wunsch den året förut inköpta jakten »Frida», mätande 11,36 registertons.
            Alla hade förut deltagit i och voro väl förtrogna med stor- sjöfiske.
            Den lilla jakten försågs med barlast och stöttor för att kunna
            uthärda brotten och den 24 juli styrdes kursen till nya fångstplatser.
            Alla, som hörde talas om färden, avrådde det vågsamma företaget
            och an-
          </p>
          <pb facs="riksdagen-motions-pdf/data/1916/mot_1916__ak__176/mot_1916__ak__176-002.pdf"/>
          <p xml:id="i-Vpay5NRacwkph7j4wEUMBZ">
            4 Motioner i Andra kammaren, Nr 176.
          </p>
          <p xml:id="i-RDozqUC34a3RgkAkt4RRH6">
            sågo det vara rent av att fresta försynen, om man med en så liten
            båt ginge 25 mil till havs för att i veckotal ligga ute mellan
            norska kusten och Shetlandsöarna. Den ungdomliga besättningen
            lyssnade inte till dessa förmaningar utan styrde djärvt västerut.
            I Haugesund kompletteradas ut- rustningen och så ställdes färden
            till den s. k. Rackebanken eller Vikinga- banken, belägen på 60
            å 61 grader nordlig bredd och 1&gt;å 2 grader ostlig längd, där
            de själva tidigare under backefisket observerat makrill. Under
            hela tre veckor låg jakten kvar därute trots storm, ström och
            brott. Tillgången på makrill visade sig mycket god och goda fångster
            gjordes huvudsakligast med ränndörj. Makrillen var av så stor
            beskaffenhet att en tunna kunde fyllas med ett hundratal makrillar.
            Numera åtgår vanligtvis 400 makrillar till varje packad tunna.
            Då »Frida» efter loppet av 21 dagar åter inlöpte till Haugesund
            med 35 tunnor prima makrill väckte den stor uppmärksamhet och
            folk ström- made till från alla håll för att se båten och dess
            besättning som man börjat anse för alltid förlorad. Norska tidningar
            hade åtskilligt att berätta om denna första tur på makrillfiske
            i Nordsjön och förespådde detsamma en god framtid. Tvänne framstående
            norska män uttalade redan då som sin åsikt att desse män borde
            tilldelas en större nationalbelöning för att de börjat ett fiske,
            som otvivelaktigt skulle bliva av stor betydelse för såväl Sverige
            som Norge. Att utvecklingen skulle gå så raskt, som verkligen
            blifvit fallet torde dock ingen då varit i stånd att förutse.
            Emellertid gjorde de fyra fiskarne ytterligare två turer till
            fiskeban- ken med samma goda resultat. Redan påföljande år följdes
            exemplet av tre svenska båtar och en norsk, vilken dock efter
            tre dagars förlopp hemvände utan att hava gjort någon fångst.
            10 år senare deltogo omkring 200 båtar i detta fiske och den fångade
            makrillen hade blivit en begärlig handelsvara på den ameri- kanska
            marknaden. År 1913 deltogo i makrillfisket i Nordsjön från svensk
            sida 2,242 personer å 253 båtar som fångade makrill till ett värde
            av 1,338,271 kronor. De män som 1884 förespådde det nya fisket
            en ly- sande framtid visa sig alltså ha varit mera framsynta än
            de flesta på sin tid och förslaget till nationalbelöning åt de
            fyra djärva initiativtagarna torde nu vara så mycket mer befogat
            sedan makrillfisket i Nordsjön under de senaste 25 åren skänkt
            en stor del av såväl den svenska som den norska
          </p>
          <pb facs="riksdagen-motions-pdf/data/1916/mot_1916__ak__176/mot_1916__ak__176-003.pdf"/>
          <p xml:id="i-UZUa91ox7E4X7k2jK6wh69">
            Motioner 1 Andra kammaren, Nr 176. D
          </p>
          <p xml:id="i-FQgYDThs7oVmqmYsi3Rtb6">
            fiskarebefolkningen en avsevärd och oftast mycket välbehövlig
            tillökning i inkomsterna. Det vore säkerligen icke för tidigt
            att nationen nu ihågkomme de fyra fiskarne på ålderns dag med
            en belöning i förhållande till vad de ut- trättat genom att visa
            tusentals människor vägen till en nära nog outtöm- lig inkomstkälla.
            Två av de gamla pioniärerna äro sjukliga och kunna intet utträtta.
            Alla fyra äro dessutom i den ställningen att en belöning i penningar
            har för dem det största värde. Såväl av Danmarks som Norges fiskerihistoria
            finner man att fram- stående initiativtagare på fiskets område
            erhållit allmänna belöningar och utmärkelser. Utmärkelser på detta
            område ha dock ej någonsin kommit svenske män till del. Bohusläns
            främste initiativtagare och framstegsman på storsjö- och bankfiskeområdet
            Anders Berntsson från Klädesholmen fick sålunda sluta sina dagar
            utan annan erkänsla för sitt arbete än glädjen över att se sina
            yrkesbröder, genom att träda i hans fotspår, uppnå en tryggad
            existens. Danske fiskaren Jens Laursen Vaever, den förste som
            i Danmark id- kade snurrevadsfiske efter rödspotta, har härför
            blivit på mångahanda sätt belönad av danska nationen bland annat
            genom penninggåvor och minnes- föremål. Han blev till sist den
            6 sept. 1912 ntnämnd till Danebrogsmand. En författare skriver
            härom: »Jens Vaever kan bära sitt Danebrogs- kors med ära. Få
            av dem som bära det ha förtjänt det så ärligt som han!» Så är
            det också med dessa här nämnda Mollösundsfiskare. Det ini- tiativ
            de tagit och det arbete de utfört göra dem i hög grad förtjänta
            av nationens tacksamhet, något som också framgår av en skrivelse
            från fiskeri- intendenten dr K. A. Anderson i Fiskebäckskil; denna
            medföljer som bilaga. På grund av vad jag sålunda anfört hemställer
            jag,
          </p>
          <p xml:id="i-EdmYjHWha9r45RHdgPcHk4">
            att riksdagen ville, för det föregångsarbete till saltsjöfiskets
            förkovran och utvidgning, som utförts av fiskarne August Danielson,
            Nils Andersson, Karl Petrus Johansson och Patrik Wunsch, besluta
            tilldela var och en av dem en belöning, en gång för alla, av 1,000
            kr.
          </p>
          <p xml:id="i-PdwBfXrKs3iqHGp4B2AJUh">
            Stockholm den 27 januari 1916.
          </p>
          <p xml:id="i-TawmeSJ8oarHccyAtvPnxv">
            Axel Sundberg. Carl LT. Olausson. Oscar Osberg. G. W. Hansson.
            Alex. Thore.
          </p>
          <pb facs="riksdagen-motions-pdf/data/1916/mot_1916__ak__176/mot_1916__ak__176-004.pdf"/>
          <p xml:id="i-MjnouoHHytgVxBM6vcgr2y">
            6 Motioner i Andra kammaren, Nr 176.
          </p>
          <p xml:id="i-uUgLx7GSat7GGkKbZva5n">
            Avskrift Bilaga.
          </p>
          <p xml:id="i-T8FvckF52kCv9D9UotbhaN">
            På begäran av ledamoten av riksdagens andra kammare OC. L. Olausson
            får jag härmed såsom min mening framhålla, att de fyra bohuslänska
            fiskarna Nils Anderson, Aug. Danielson, Carl Petrus Johanson och
            Patrik Wunsch, samtliga från Mollösund, som togo initiativet till
            och först började makrillfisket i Nordsjön, härigenom gjort sig
            väl förtjänta av en särskild erkänsla från statens sida. Genom
            deras väl förberedda och djärva bragd uppblomstrade snart ett
            för de bohuslänska fiskarna lönande makrillfiske i Nordsjön. Detta
            fiske har nu under en följd av år varit den viktigaste inkomstkällan
            för en stor del av fiskarebefolkningen i mellersta och norra delen
            av Bohuslän.
          </p>
          <p xml:id="i-LcUxDwJGbhAeZPeNgaFZ3y">
            Fiskebäckskil den 22 januari 1916.
          </p>
          <p xml:id="i-2AmkL7QEBmzahYAaTurXY8">
            K. Å. Anderson.
          </p>
        </div>
      </div>
    </body>
  </text>
</TEI>
