<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__440/mot_1947__ak__440-001.pdf"/>
      <fw xml:id="i-GyfkqG3DJoMUVnN3XmRjS5">
        6 Motioner i Andra kammaren, nr 440.
      </fw>
      <div type="motHeader" xml:id="i-5WmDgMbvwt3CMZC6ijZVdW">
        <div type="motTitle" xml:id="i-PUUHLAkWc8E6chDf45PBaz"/>
        <div type="motSubmissionInfo" xml:id="i-BGkNFyXCoDj7hLUQcuBY9"/>
      </div>
      <div type="motBody" xml:id="i-MFNdCvnhKpuv5uQX9Vzko9">
        <div xml:id="i-17VqMQGwdDdESyLVwx4Hdo">
          <p xml:id="i-BC3FhxpzpnVRYfuFHpDqbL">
            Nr 440.
          </p>
          <p xml:id="i-QFgHCTuBSKw9Q7R1eYkH4Z">
            Av herr Rubbestad m. fL, i anledning av Kungl. Maj:ts proposi-
            tion, nr 212, med förslag till lag om ändring i kommu- nalskattelagen
            den 28 september 1928 (nr 370), m. m.
          </p>
          <p xml:id="i-LhupEcQ8cnPbiwpT762RTR">
            I propositionen nr 212 har Kungl. Maj:t framlagt förslag till
            omläggningar och ändringar på den statliga beskattningens område.
            Under krigsåren stegrades statens utgifter av skilda anledningar
            mycket starkt. Delvis täcktes dessa utgifter genom upplåning,
            men en väsentlig skärpning av beskattningen måste också tillgripas.
            Gamla skatter höjdes, och nya skatter infördes. Denna skärpning
            av beskattningen har skett i etapper med hänsynstagande till vad
            som vid varje särskild tidpunkt an- sågs lämpligt. Däremot kunde
            någon bestämd plan för skattepolitiken icke göras upp, beroende
            icke minst därpå, att det utrikespolitiska lägets på förhand oberäkneliga
            skiftningar omöjliggjorde mera säkra bedömanden av vilka statsutgifter,
            som blevo nödvändiga. Det var således under denna tid icke möjligt
            att väga olika skatteformer mot varandra med hänsyn till deras
            betydelse såväl för den enskilde skattebetalarens ekonomiska bärkraft
            som för samhällsekonomien i dess helhet. Då fredliga förhållanden
            nu inträtt och de statsfinansiella besluten så- ledes numera komma
            att bli mindre beroende av de utrikespolitiska för- hållandena
            än under krigsåren, har chefen för finansdepartementet ansett
            tiden vara inne för en bättre avvägning mellan skatteformerna.
            Av de under kriget införda nya skatteformerna har omsättningsskatten
            genom beslut av statsmakterna redan avskaffats, och likaså befinner
            sig krigskonjunktur- skatten under avskrivning. I den nu framlagda
            propositionen föreslås änd- rade bestämmelser för den statliga
            skatten på inkomst och förmögenhet samt för bolag. Därjämte föreslås
            införande av en ny form för arvsskatt, en s. k. kvarlåtenskapsskatt.
            Förslaget avser att helt skilja beskattningen på inkomst och förmögenhet
            genom att införa från varandra fristående beskattningsformer för
            dessa båda skatteobjekt. Dessutom föreslås ortsav- dragen för
            barn avskaffade och ersatta med allmänna barnbidrag. Propositionen
            bygger på det förslag, som framlagts av 1945 års skatte- beredning.
            Vissa ändringar i skatteberedningens förslag ha dock gjorts. I
            fråga om inkomstbeskattningen är huvudprincipen i såväl beredningens
            förslag som propositionens, att lättnader skola genomföras för
            lägre in- komsttagare, medan beskattningen skärpes för de större
            inkomsttagarna. En liknande princip ligger också till grund för
            förmögenhetsbeskattningen. Även i detta fall blir beskattningen
            av mindre förmögenheter något lättad, jämfört med nu gällande
            bestämmelser, medan en väsentlig skärpning före-
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-002.pdf"/>
          <fw xml:id="i-HLQ4t2RiSkqvy37ekhXzN4">
            Motioner i Andra kammaren, nr 440. 7
          </fw>
          <p xml:id="i-KpG8HvhqCp341ykaRwDExp">
            slås för de större förmögenheterna. Därest propositionen bifalles,
            komma statens intäkter av skattemedel att minskas genom skattelättnaderna
            för de lägre inkomsttagarna. Om man, som departementschefen förutsätter,
            kan fastställa en uttagningsprocent av 100 på inkomstskattens
            grundbelopp, be- räknas detta inkomstbortfall uppgå till omkring
            360 miljoner kr. Då det icke synes möjligt att minska statens
            utgifter i lika hög grad, blir det nöd- vändigt att kompensera
            detta inkomstbortfall, som uppstår genom lättna- derna för vissa
            kategorier skattebetalare, genom skärpning av beskattningen för
            andra kategorier. Det blir enligt propositionen de större inkomsttagarna
            och ägarna av större förmögenheter, som jämte bolagen få lämna
            denna kompensation. Redan avskaffandet av krigskonjunktur- och
            omsättningsskatterna inne- bär en lättnad i det höga skattetryck,
            som varit rådande under de senare åren. Härtill kommer nu den
            föreslagna sänkningen av inkomstskatten och i någon mån av förmögenhetsskatten.
            Dessa lättnader äro visserligen till- sammantagna av relativt
            betydande storleksordning, men fortfarande kom- mer ändock skattetrycket
            att bli högt. Större delen av de under kriget ge- nomförda skattehöjningarna
            komma alltjämt att äga bestånd. Det skulle givetvis i och för
            sig varit önskvärt, om skattelättnader hade kunnat ge- nomföras
            i ännu större omfattning och helst att lättnader i inkomstbeskatt-
            ningen hade kunnat företagas för alla inkomsttagare, men flera
            faktorer lägga hinder i vägen för dylika åtgärder. Genom den allmänna
            prissteg- ring som skett har en betydande ökning av statens utgifter
            ägt rum. Så- lunda kommer den senast genomförda löneregleringen
            för de statsanställda att medföra en årlig utgiftsökning av cirka
            200 milj. kronor, jämfört med år 1946. Genom upplåning under kriget
            har vidare en stark stegring av utgifterna för räntor på statsskulden
            ägt rum. De väsentligaste utgifts- ökningarna äro dock beroende
            på de reformer, särskilt på socialvårdens område, som beslutats
            under den senaste tiden. För att taga ett par exem- pel kan erinras
            om folkpensionsreformen, som kommer att medföra en ökad kostnad
            per år av cirka 400 milj. kronor, samt de fria skolmåltiderna,
            som kosta omkring 60 milj. kronor per år. Om behövligheten av
            dessa reformer har det praktiskt taget rått enighet mellan alla
            partier. När man således accepterat reformerna, är det givet,
            att man också måste accep- tera deras ekonomiska konsekvenser.
            Inom 1945 års skatteberedning rådde det enighet om att inkomstskat-
            ten borde sänkas för fysiska personer med lägre inkomster. I den
            offent- liga debatten om beredningens förslag har denna synpunkt
            ytterligare understrukits, och inom alla partier torde man vara
            ense om att detta är en riktig och rättvis princip. Därest uttagningsprocenten
            av skatteskalan kommer att fastställas till 100 i stället för
            110, som departementschefen med hänsyn till inkomststegringen
            tycks hålla för troligt, komma äkta
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-003.pdf"/>
          <fw xml:id="i-VokBU3pv3g9kswsgHXZ31B">
            8 Motioner i Andra kammaren, nr 440.
          </fw>
          <p xml:id="i-PDNSrxCajvuH6xp6N7sJR9">
            makar med inkomst upp till 25 000 kronor per år att erhålla skattelättnad,
            liksom ensamstående med årsinkomst upp till 10 000 kronor. Vi
            ha där- för intet att erinra mot förslaget i propositionen på
            denna punkt, frånsett förslaget om fortsatt dyrortsgruppering
            av de skattefria ortsavdragen, vil- ket vi icke kunna godkänna.
            Till denna fråga återkomma vi senare i mo- tionen. I detta sammanhang
            vilja vi uttala vår tillfredsställelse över departe- mentschefens
            förslag om avskaffande av ortsavdragen för barn samt deras ersättande
            med kontanta barnbidrag. Denna reform, varom förslag tidi- gare
            väckts i motioner från det parti vi representera, kommer att bli
            till stort gagn för barnfamiljer med begränsade inkomster, som
            icke haft möjlighet att utnyttja avdragen i tillräcklig utsträckning
            eller icke alls. Mot vad som i propositionen föreslås angående
            särskiljande av den kombinerade inkomst- och förmögenhetsskatten
            i två från varandra fri- stående skatter ha vi intet att erinra.
            Däremot kunna vi icke godkänna det förslag till utformning av
            skatten på förmögenhet, som departements- chefen föreslår. Ej
            heller kunna vi godkänna förslaget till införande av en särskild
            kvarlåtenskapsskatt och de ändringar i nu gällande bestämmel-
            ser angående arvs- och gåvobeskattningen, som föranledas därav.
            Om det statsfinansiella läget kräver detta, är det enligt vår
            mening principiellt berättigat att kräva en högre tribut i skattehänseende
            även av de större förmögenheterna. Om skattebördan för starkt
            förskjutes från inkomsterna till förmögenheterna, kan det uppstå
            svårigheter för närings- livet. Icke minst gäller detta för jordbruket
            på grund av dess stora kapi- talbehov och jämförelsevis låga förräntningsprocent
            på det investerade kapitalet. Om inkomstskatten samtidigt uttages
            enligt en starkt progres- siv skala, skärpas dessa svårigheter
            ytterligare. Den starka kritik, som riktats mot beredningens förslag
            i flertalet remissyttranden, härleder sig Just ur dessa omständigheter.
            Man befarar, att det starkt ökade skatte- trycket kommer att medföra
            stagnation inom näringslivet med minskad nationalinkomst som följd.
            Grunden för vårt ekonomiska framåtskridande skulle sålunda utsättas
            för risk att försvagas i avsevärd grad. Bered- ningens förslag
            framstår således ur samhällsekonomisk synpunkt som ej väl avvägt.
            Departementschefen anser visserligen att kritiken icke kunnat
            anföra några vägande bevis för att en sådan uppfattning är riktig,
            men han har dock i viss mån tagit intryck av de framförda anmärkningarna
            mot be- redningens förslag och föreslår i propositionen en höjning
            av gränsen för den skattepliktiga förmögenheten till 30 000 kronor
            mot 20000 kronor enligt beredningens förslag. Vidare föreslår
            departementschefen införande av en spärregel, så att de sammanlagda
            stats- och kommunalskatterna maximeras till 80 procent av inkomsten.
            Detta utgör givetvis en förbätt-
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-004.pdf"/>
          <fw xml:id="i-TDkPzQuyX1hYaJT9qCndib">
            Motioner i Andra kammaren, nr 440. 9
          </fw>
          <p xml:id="i-4qunGigK61swuQSq5iwSCZ">
            ring, men vi vilja dock påpeka, att höjningen av förmögenhetsgränsen
            endast ungefär motsvarar verkningarna av penningvärdets fall sedan
            det sista förkrigsåret. Skatteberedningen har förebragt ett omfattande
            statistiskt material, en- ligt vilket skatteskärpningen, sedan
            det nuvarande skattesystemet antogs 1938, med hänsyn tagen till
            penningvärdets fall varit avsevärt större för inkomst än för förmögenhet.
            Likaså visar denna statistik, att skatteök- ningen är relativt
            större för de mindre och medelstora förmögenheterna än för de
            större. Detta är visserligen riktigt, men enligt vår mening blir
            en sådan jämförelse missvisande, därför att de slutsatser, som
            dragas av det statistiska materialet, vila på en uppfattning av
            förmögenhetsskattens natur och konstruktion, som icke överensstämmer
            med principerna för nu gällande skattelagstiftning. Enligt dessa
            avses, att förmögenhetsskatten principiellt icke skall gäldas
            av kapitalet utan av de intäkter, som erhållas av kapitalet. Under
            sådana förhållanden bör man icke ställa förmögen- hetsskattens
            utveckling i relation till själva förmögenheterna å ena sidan
            och arbetsinkomstens procentuella utveckling å andra sidan. I
            stället bör man jämföra utvecklingen av skattetrycket, å ena sidan
            för en ren för- mögenhetsinkomst, å den andra för arbetsinkomstens
            utveckling. Om man beräknar den i olika inkomstskikt efter skattens
            gäldande behållna in- komsten, visar det sig, att förmögenhetsinkomsterna
            genom skattesteg- ringen beskurits kraftigare än arbetsinkomsterna.
            Den behållna inkoms- ten av förmögenhet har minskats vida kraftigare
            än den behållna inkoms- ten av arbete. Detta gäller i alla inkomstskikt,
            även om tendensen är starkare vid stora inkomster av förmögenhet.
            Det är givetvis önskvärt, att en så vitt möjligt rättvis och skälig
            fördelning av skattetrycket mellan inkomst och förmögenhet äger
            rum. För att bedöma denna fråga riktigt bör man taga hänsyn till
            det förhållandet, att inkomsterna under tiden efter krigsutbrottet
            generellt sett tillvuxit i takt med eller snabbare än prisstegringen.
            Prisstegringen har på det hela taget kompenserats genom ökade
            inkomster. Så har däremot icke varit fallet med avkastningen av
            förmögenheterna. Förräntningen av kapitalet har genomsnittligt
            sett sjun- kit under krigsåren, även om betydande variationer
            förekomma. Enligt vår mening bör därför bortfallet av skatteintäkter
            genom de fö- reslagna lättnaderna i inkomstbeskattningen icke
            i så stor omfattning kompenseras genom den skärpning av förmögenhetsskatten,
            som föreslås i propositionen. För jordbrukets del skulle detta
            komma att innebära, att även de förmögenheter drabbas, som erfordras
            för en önskvärd rationali- sering av jordbruksdriften. Att detta
            medför en ökad belastning för de större jordbruken är, som Sveriges
            lantbruksförbund framhållit i sitt ytt- rande över skatteberedningens
            förslag, uppenbart. De medelstora jord- bruken skulle i ganska
            betydande omfattning erhålla en mera kännbar
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-005.pdf"/>
          <fw xml:id="i-HzPnkjYX1Z6kcKhU3ZjPiX">
            10 Motioner i Andra kammaren, nr 440.
          </fw>
          <p xml:id="i-NXKej9pc7CEQVK93msyRBr">
            förmögenhetsbeskattning än enligt nu gällande regler. Skattetrycket
            blir vidare icke oväsentligt tyngre för jordbrukarna än för andra
            skattskyldiga i samma inkomstläge på grund av att den skärpta
            kapitalbeskattningen drabbar det i jordbruket investerade kapitalet,
            som med nödvändighet måste vara relativt stort. För jordbruket
            såsom näring är en överflyttning av beskattningen från inkomster
            till förmögenheter ägnad att inge betänk- ligheter. En dylik beskattning
            får för jordbruket karaktär av en beskatt- ning av själva det
            nödvändiga produktionsmedlet och kan, icke minst under en ogynnsam
            konjunkturutveckling, få allvarliga följder. En annan konsekvens
            av det sätt, varpå skattetrycket föreslås fördelat mellan inkomster
            och förmögenheter, är den skillnad i beskattningshän- seende,
            som otvivelaktigt skulle komma att uppstå mellan olika sätt att
            sörja för barnens framtid. En familjeförsörjare, som i detta syfte
            ger sina barn en dyrbar utbildning, exempelvis i form av universitetsstudier,
            drab- bas icke på grund av en dylik »investering» av några särskilda
            konsekven- ser i skattehänseende. Om han i stället vill använda
            ett mot dessa utbild- ningskostnader svarande belopp till att
            underlätta för barnen att etablera sig såsom företagare, så skulle
            detta enligt förslaget medföra mycket av- sevärda avbränningar
            i form av förmögenhets- och kvarlåtenskapsskatt. Vid bedömandet
            av denna olikhet bör man även taga i betraktande den skillnad,
            som består däri, att i det första fallet barnens framtid i regel
            tryggas effektivare än i det senare, därigenom att tjänstemän
            och andra löntagare icke behöva erlägga skatt för den del av inkomsten,
            som avses för pensionering, och ej heller för det kapitaliserade
            värdet av pensions- förmånerna, medan däremot avsättningar för
            kapitalbildning, varmed själständiga företagare i regel söka sörja
            för sin ålderdom, bli föremål för såväl inkomst- som förmögenhetsbeskattning.
            Av vad vi sålunda här anfört dra vi den slutsatsen, att beskattningen
            av förmögenheter icke bör skärpas i enlighet med förslaget i propositio-
            nen. Med godkännande av departementschefens förslag om höjning
            av gränsen för den skattefria förmögenheten från 20 000 till 30
            000 kronor vilja vi föreslå, att skatten på förmögenhet uttages
            enligt den skiktskala, som förordats i reservationen till 1945
            års skatteberednings betänkande. Denna skiktskala skulle få följande
            utseende:
          </p>
          <p xml:id="i-LtoDD3DM3R19RR8RyLxam6">
            — 30000 = 09/00 30000— 50 000 = 59/00 50 000— 100 000 = 6 9/00
            100 000— 150 000 7 9/00 150 000— 200 000 8 9/00 200 000— 300 000
            10 9/00 300 000—1 000 000 12 9/00 1 000 000— 14 9/00
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-006.pdf"/>
          <fw xml:id="i-2iz1rPxn4VLCAMVPq2pmDR">
            Motioner i Andra kammaren, nr 440. 11
          </fw>
          <p xml:id="i-DmKG4Q2xiJo33dvRqHQqJ5">
            Den del av skatteberedningens förslag, som utsatts för den starkaste
            kritiken, såväl i remissinstansernas yttranden som i den offentliga
            debatten, är förslaget om införande av en särskild kvarlåtenskapsskatt
            på oskiftade dödsbon. Denna nya skatteform har i främsta rummet
            motiverats därmed, att den skulle innebära en uppskjuten förmögenhetsbeskattning.
            Samhället har en skuld att kräva ut av den enskilde förmögenhetsinnehavaren,
            när dennes efterlämnade kvarlåtenskap skall övergå till arvingarna.
            Tanke- gången i motiveringen utvecklas på så sätt, att förmögenheterna
            redovisas mycket ofullständigt vid deklarationerna, och på grund
            härav har skatten på förmögenhet blivit för låg. Vidare säger
            man, att de stora förmögen- heterna endast kunnat bildas därigenom
            att innehavaren under sin livstid lyckats erhålla större inkomster
            än vad som ur social synpunkt kan anses vara rättvist. Han har
            orättmätigt, framhålles det, njutit frukterna av arbete, som andra
            utfört, eller genom spekulationer eller på annat sätt samlat ihop
            sin stora förmögenhet.
          </p>
          <p xml:id="i-RYvi2AAto93tyTKVpVj4td">
            Även om det i enstaka fall skulle kunna finnas ett visst berättigande
            i denna motivering, kan detta icke tagas till intäkt för ett godkännande
            av förslaget om kvarlåtenskapsskatt. De skäl, som kunna anföras
            mot denna skatteform, väga mycket tyngre. Talet om att förmögenhetsägarna
            ha åsam- kat sig en skuld till staten är stötande för vårt rättsmedvetande.
            Låt så vara att vissa förmögenheter kunna skapas utan motsvarande
            arbetsinsatser, men en person som strävsamt och ihärdigt arbetat
            under hela sitt liv och lagt av sparkapital år från år har därmed
            gjort en god gärning inte bara mot sin familj utan också mot samhället
            i dess helhet. Han har därmed bidragit till det ekonomiska framåtskridandet
            och förkovrandet av landets näringsliv. Det skulle vara en uppenbar
            orättvisa, om staten vid hans död skulle lägga beslag på en väsentlig
            del av hans förmögenhet under motive- ring att den har en fordran
            på honom. Denna motivering, som spelade en så väsentlig roll för
            skatteberedningens förslag, återfinnes icke i departe- mentschefens
            uttalande i propositionen, varför vi dragit den slutsatsen, att
            denne vid närmare eftertanke funnit densamma ohållbar. I stället
            motiverar departementschefen kvarlåtenskapsskatten ur allmänna
            avvägningssyn- punkter. Han finner det icke motiverat att undantaga
            just arvsbeskattningen från den allmänna skärpning av skattetrycket
            i jämförelse med förkrigs- tiden, som han anser vara ofrånkomlig.
            Departementschefen förklarar sig vidare anse, att kvarlåtenskapsskatten
            icke innebär någon konfiskation, utan att den liksom andra skatteintäkter
            behövs för att täcka statens utgifter. Statens inkomster av kvarlåtenskapsskatten
            komma att bli jämförelsevis ringa. Det bärande motivet för dess
            antagande kan således icke gärna vara att skaffa medel för bestridande
            av statens utgifter. Kvarlåtenskapsskattens tillskott till statskassan
            blir inte större än att denna summa väl rymmes inom felmarginalen
            för budgetberäkningarna. Av vad departementschefen
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-007.pdf"/>
          <fw xml:id="i-HfD1x5gEvNtADt7WoFctKk">
            12 Motioner i Andra kammaren, nr 440.
          </fw>
          <p xml:id="i-DVhX7CG15T2MT7q6qinpiY">
            anfört i fråga om avvägningssynpunkterna synes framgå, att han
            med infö- randet av denna skatt åsyftar en utjämning av förmögenhetsförhållandena
            inom landet. Oavsett vilken ställning man intar till sådana strävanden
            bör man dock kräva, att en dylik omvandling av samhällets ekonomiska
            orga- nisation inte bör avgöras på omvägen över skattepolitiken,
            utan det svenska folket bör direkt få taga ställning till denna
            fråga på ett sådant sätt, att problemställningen framstår fullt
            klar. Frånsett de principiella invändningarna mot förslaget om
            kvarlåtenskaps- skatt kan även ur praktiska synpunkter vägande
            kritik riktas mot det- samma. Vi ha redan i avsnittet om förmögenhetsbeskattningen
            pekat på den skillnad i beskattningshänseende, som uppkommer mellan
            olika sätt att sörja för barnens framtid och för ålderdomsförsörjningen
            som en kon- sekvens av den föreslagna fördelningen av skattetrycket
            mellan inkomster och förmögenhet. De skäl vi där anfört mot en
            skärpning av förmögenhets- skatten öka i styrka, om man sammanställer
            verkningarna av denna skärp- ning med kvarlåtenskapsskatten. Vidare
            vilja vi framhålla, att kvarlåtenskapsskattens verkningar i prak-
            tiska livet komma att bli mycket egendomliga på grund av att människor-
            nas skötsamhet och duglighet individuellt variera i hög grad.
            En person har sparsam läggning och strävar ständigt efter att
            öka sina förmögenhets- tillgångar. Han får betala kanske icke
            oväsentliga belopp i förmögenhets- skatt, om förmögenheten ökar
            över en viss gräns, och vid hans bortgång kommer kvarlåtenskapsskatt
            att uttagas av hans dödsbo. En annan är slös- aktig och tänker
            icke alls på att ekonomiskt gardera sig mot framtiden. Han lever
            upp sina inkomster utan att spara något och undgår därigenom både
            förmögenhets- och kvarlåtenskapsskatt. Om de sparsamma veta med
            sig, att ökad inkomst och ökad kapitalbildning komma staten till
            godo i betydande utsträckning och icke resultera i avsevärt förbättrad
            ekonomisk ställning för dem själva, så måste detta komma att återverka
            på deras ar- betsinsatser. Lusten att göra sitt yttersta i arbetet
            och viljan att lägga undan sparmedel måste komma att undergrävas.
            För näringslivet måste dessa omständigheter innebära ett hinder
            för framåtskridandet. Kvarlåtenskaps- skatten och den skärpta
            förmögenhetsskatten i förening med en relativt hög inkomstbeskattning
            måste komma att utgöra en hämsko på företag- samheten. Departementschefen
            deklarerar en rakt motsatt uppfattning och anser, att människorna
            komma att ta ut sina krafter för att öka inkoms- terna, ifall
            beskattningen är hög, för att därigenom skaffa medel exempelvis
            för barnens utbildning eller i allmänhet för att behålla den standard,
            på vilken de leva. Hög beskattning skulle enligt hans uppfattning
            utgöra en drivfjäder till ökad inkomstbildning. En dylik uppfattning
            måste emellertid enligt vår mening vara opsykologisk. Den verifieras
            icke heller av den prak- tiska erfarenheten.
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-008.pdf"/>
          <fw xml:id="i-H395qo4hXUcXBjFo2DiHsB">
            Motioner i Andra kammaren, nr 440. 13
          </fw>
          <p xml:id="i-Xh2DpDCXow1jnFANccUMk5">
            I rent tekniskt hänseende skulle det i många fall bli förenat
            med stora svårigheter att betala kvarlåtenskapsskatten. Detta
            gäller särskilt för jord- bruket, som i regel har jämförelsevis
            stort kapital investerat i byggnader, maskiner och redskap. För
            andra företag med kapitalet placerat i mera likvida tillgångar
            skulle det kanske bli lättare. För jordbruk och därmed jämförliga
            rörelser skulle det kanske bli omöjligt i åtskilliga fall att
            betala kvarlåtenskapsskatt utan att låna upp pengar, och detta
            skulle ju skapa alideles orimliga och orättvisa förhållanden.
            Vi vilja också i detta samman- hang understryka vad lantbruksförbundet
            anfört i sitt yttrande, att det inom jordbruket under lång tid
            varit vanligt att gårdarna gått i arv till något av jordägarens
            barn men att denna tradition, vars värde såväl med hänsyn till
            de driftsekonomiska fördelarna av kontinuitet i jordinnehavet
            som på grund av den betydelse bevarandet av en självägande bondeklass
            har för hela samhällets stadga, icke bör underskattas, kunde äventyras
            genom skärpningen av förmögenhetsskatten och införandet av kvarlåtenskapsskat-
            ten. Resultatet kan befaras bli, att jordbruken icke kunna bevaras
            i jord- brukarhänder utan, trots den restriktiva lagstiftningen
            i dessa avseenden, komma att övergå till personer utanför jordbruket,
            som disponera erforder- ligt kapital. Den höjning av gränsen för
            uttagandet av kvarlåtenskapsskatt, som departlementschefen föreslår,
            ändrar ingenting i dessa invändningar. Kvarlåtenskapsskatten står
            icke i överensstämmelse med den hävdvunna rättsuppfattningen i
            vårt land, är praktiskt otymplig och är icke erforderlig för att
            täcka statens utgifter. Slutsatsen måste därför bli den, att förslaget
            om dess införande bör avslås.
          </p>
          <p xml:id="i-K5Gg81rZqrbheyM5KUxFKF">
            I propositionen föreslår departementschefen införande av bestämmelser
            om ett särskilt avdrag i fråga om den statliga beskattningen för
            förvärvs- arbetande hustrur. Enligt förslaget skall gift kvinna,
            som sammanlever med sin man, vid taxering till statlig inkomstskatt
            erhålla ett särskilt av- drag, uppgående till 50 procent av hennes
            inkomst av rörelse eller eget arbete, dock högst 1 000 kronor.
            Vidare skall det nu inom den kommunala beskattningen tillämpade
            avdraget för samma ändamål enligt propositionen höjas från 200
            till 300 kronor.
          </p>
          <p xml:id="i-RiwR4ZsS3z7718WyXUY8sK">
            Vi anse det vara motiverat såväl att införa ett särskilt avdrag
            för den statliga beskattningen som att höja det inom den kommunala
            beskattningen utgående avdraget. Bestämmelserna därom äro emellertid
            utformade på ett sådant sätt, att denna avdragsrätt endast kommer
            sådana gifta förvärvs- arbetande kvinnor till godo, som åsättas
            taxering för inkomst. Däremot kan avdraget icke åtnjutas av sådana
            gifta kvinnor, vilka utföra förvärvsarbete utan att åsättas särskild
            taxering, d. v. s. sådana fall av jordbruk och rö- relse, där
            sambeskattning i teknisk mening icke sker, ehuru i realiteten
            motsvarande verkningar inträda. Det är främst inom jordbruket
            och detalj- handeln dessa missförhållanden framträda.
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-009.pdf"/>
          <fw xml:id="i-NAcuaCKGo3BZNwvLH8FNaz">
            14 Motioner i Andra kammaren, nr 440.
          </fw>
          <p xml:id="i-EgpTU91owd3gdJaRtTWnyR">
            Det torde utan närmare motivering stå klart, att såväl jordbrukarhustrun
            som affärsmannens hustru, därest hon hjälper till i affären, är
            förvärvs- arbetande. Inom jordbruket har hustrun i regel ett mycket
            betungande arbete från tidigt på morgonen till sent på kvällen,
            men ändock skulle hon icke komma i åtnjutande av den skattelindring,
            som kommer de gifta kvinnor till del, som kanske ha ett relativt
            enkelt men ändock jämförelsevis väl betalt deltidsarbete. Detta
            kan ju icke vara rättvist. Departementschefen framhåller i sitt
            uttalande i propositionen, att om hustrun arbetar i hemmet tillföres
            familjen en naturainkomst, som icke taxeras eller beskattas. Om
            hon har förvärvsarbete, bortfaller helt eller del- vis denna naturainkomst
            och ersättes med en penninginkomst, som beskat- tas. Detta är
            visserligen i och för sig sant, men det ger dock icke en riktig
            bild av ifrågavarande problem. När hustrun hjälper till i arbetet
            inom Jordbruket eller inom en rörelse, så betyder detta också,
            att mannen där- igenom kan inbespara anställande av lejd arbetskraft
            för att utföra mot- svarande arbete. Därest mannen hade sett sig
            nödsakad att göra detta, skulle han ha varit berättigad att göra
            avdrag för dessa omkostnader i rörelsen. Mannens inkomst av rörelsen
            blir fördenskull för högt taxerad, när hustrun deltager i arbetet
            inom densamma. 1945 års skatteberedning förordade i sitt förslag,
            att dyrortsgrupperingen av de skattefria ortsavdragen skulle bibehållas
            samt att spännvidden mellan högsta och lägsta ortsgrupp skulle
            variera mellan 16 och 20 procent. Mot detta förslag anmälde herr
            Rubbestad reservation och föreslog, att ortsav- dragen skulle
            vara lika över hela landet. De skulle enligt hans förslag fast-
            ställas till 1800 kr. för ensamstående och 2 750 kr. för äkta
            makar. I den nu framlagda propositionen har departementschefen
            helt anslutit sig till beredningens förslag. Han anser, att de
            skäl, som anförts mot för- slaget om dyrortsgrupperingens avskaffande,
            icke äro bäriga. Det finns fortfarande skillnader i levnadskostnader
            mellan olika orter, och för att full jämlikhet skall erhållas
            böra enligt hans mening såväl löner som skatteavdrag ha samma
            realvärde på olika orter. Argumentet, att lönerna i allmänhet
            äro högre på de s. k. dyrare orterna och att därigenom kom- pensation
            i tillräcklig grad erhållits, avvisas som ohållbart. Vi kunna
            för vår del icke acceptera förslaget om dyrortsgrupperingens bibehållande.
            Enligt vår mening kunna goda skäl förebringas för den upp- fattning,
            som uttalats av tvenne reservanter inom 1943 års dyrortsgruppe-
            ringskommitté att det knappast längre föreligger nämnvärda skillnader
            i levnadskostnader mellan olika orter, om man tar hänsyn till
            alla på frågan inverkande omständigheter. Men även om skillnaderna
            fortfarande skulle vara större än vad dessa reservanter räknat
            med, har ju detta i allmänhet blivit kompenserat genom de högre
            löner, som i regel utgå på de s. k. dyrare orterna. Även för icke-löntagare
            ligga inkomsterna i allmänhet högre på
          </p>
          <pb facs="riksdagen-motions-pdf/data/1947/mot_1947__ak__440/mot_1947__ak__440-010.pdf"/>
          <fw xml:id="i-RWoYqhQPJJXpiBhqfcGbji">
            Motioner i Andra kammaren, nr 440. 15
          </fw>
          <p xml:id="i-Frtw7rKR4upzp2uyCvW8xi">
            dessa orter än på de s. k. lägre dyrorterna. Det föreligger således
            enligt vår mening inga skäl för att lämna en dubbel kompensation
            för eventuella högre levnadskostnader genom att medge högre skatteavdrag.
            Då levnads- kostnadsskillnaderna äro mycket svårberäkneliga och
            diskutabla, skulle det innebära en onödig omgång att lämna kompensation
            på två skilda sätt. Spännvidden i levnadskostnaderna mellan olika
            orter har vid gjorda under- sökningar visat sig successivt krympa
            ihop, och det finns skäl antaga, att denna sammankrympning kommer
            att fortfara. Ett avskaffande av dyrortsgrupperingen i skattesystemet
            kan genomföras utan att den totala skatteintäkten nämnvärt förändras.
            Rent tekniskt kan dyrortsgrupperingen borttagas genom att ortsavdragen
            göras lika i alla ortsgrupper såsom herr Rubbestad föreslagit
            i sin reservation till skatte- beredningens förslag, men även
            andra metoder kunna komma i fråga. Vilken väg man än väljer, måste
            ett avskaffande av dyrortsgrupperingen i skatte- systemet komma
            att medföra en betydande förenkling och lättnad i taxe- ringsarbetet
            med åtföljande kostnadsbesparing. Särskilt betydelsefullt blir
            förslaget i detta hänseende för källskattesystemet, både då det
            gäller de erforderliga tabellernas antal och för slutredovisningen
            av skatteuppbörden för sådana skattskyldiga, som under ett år
            flyttat från den ena ortsgruppen till den andra, kanske flera
            gånger under året. Med anledning av vad som sålunda anförts få
            vi hemställa,
          </p>
          <p xml:id="i-GUcGfrp7aatQHsJqySkX6c">
            att riksdagen med anledning av Kungl. Maj:ts proposition nr 212
            måtte besluta Å. att den statliga beskattningen på förmögenhet
            skall utgå enligt ovan i motionen angivna grunder; B. att avslå
            förslaget om införande av kvarlåtenskapsskatt; C. att de i propositionen
            föreslagna reglerna för avdrag vid sambeskattning skola gälla
            även i alla de fall, där hustrun deltager i familjens inkomstförvärv
            utan att själv deklarera någon inkomst; D. att dyrortsgrupperingen
            inom det statliga skattesyste- met skall avskaffas; samt E. att
            uppdraga åt vederbörande utskott att utarbeta de förslag till
            ändringar i författningstexterna, som bli erfor- derliga vid ett
            bifall till vad som ovan under A—D yrkats.
          </p>
          <p xml:id="i-J2kNqyYpdnBwXLF1VB8CTY" type="date">
            Stockholm den 10 maj 1947. Axel Rubbestad.
          </p>
          <p xml:id="i-QeEJ9mJH9cKqU8VBKtsY2W">
            A. Pehrsson-Bramstorp. Anders Pettersson, K. A. Ryberg. . Dahl.
            I. Pettersson Per Svensson Emil Gustafson.
          </p>
          <p xml:id="i-Ct3xdTh9fVNAfaUnnuDmzU">
            i Rosta. i Stenkyrka.
          </p>
        </div>
      </div>
    </body>
  </text>
</TEI>
