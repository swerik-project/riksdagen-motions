<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-03237">
  <teiHeader>
    <fileDesc>
      <titleStmt>
        <title>Smidigare, miljövänligare och säkrare trafik</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3237 av Markus Wiechel m.fl. (SD)</title>
          <idno type="rdwebb">H7023237</idno>
          <rs type="number">3237</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7023237/text</ref>
          <ref type="dokument_url_html">http://data.riksdagen.se/dokument/H7023237</ref>
          <ref type="dokumentstatus_url_xml">http://data.riksdagen.se/dokumentstatus/H7023237</ref>
          <ref type="docx">http://data.riksdagen.se/fil/663BFD79-8B24-48F0-9205-218409C3FF54</ref>
          <ref type="pdf">http://data.riksdagen.se/fil/07E253D1-DE20-4227-A5EC-D0C8B472B981</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4JhBb4z3cpwgGCjPwsP224" type="signed"/>
        <correspContext corresp="i-4JhBb4z3cpwgGCjPwsP224">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction type="submitted" xml:id="i-Ap8TTVPerVLvS7Qw3dSmSM">
          <date when="2019-10-03"/>
          <time when="16:03:24"/>
        </correspAction>
        <correspAction type="reviewed" xml:id="i-L5y49DcqJDs3og1Rh9BNAR">
          <date when="2019-10-03"/>
          <time when="19:08:43"/>
        </correspAction>
        <correspAction type="referred" xml:id="i-8fT3M2pphFeiQGV3WXSofL">
          <date when="2019-10-11"/>
        </correspAction>
        <correspAction type="assigned" xml:id="i-4M2F3SgHTzpfP6bEkfevBM">
          <date when="2020-07-22"/>
          <time when="08:45:27"/>
        </correspAction>
        <correspContext corresp="i-4M2F3SgHTzpfP6bEkfevBM">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-AYpGPjnd8uqLNS2CoRMrCR"/>
        <correspContext corresp="i-AYpGPjnd8uqLNS2CoRMrCR">
          <ref type="uppgift">2019/20:TU13</ref>
          <ref type="ref_dok_id">H701TU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU13</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QPANTBRvje9Cy7pSQ8RRjW"/>
        <correspContext corresp="i-QPANTBRvje9Cy7pSQ8RRjW">
          <ref type="uppgift">2019/20:TU14</ref>
          <ref type="ref_dok_id">H701TU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU14</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3237 av Markus Wiechel m.fl. (SD) Smidigare, miljövänligare och säkrare trafik</div>
      </div>
      <div type="motBody">
        <div type="motProposal" subtype="förslag">
          <head xml:id="i-KCT2Yizo9eMT2uFAw2nYrk">
            Förslag till riksdagsbeslut
          </head>
          <list style="ol">
            <item xml:id="i-V8XHyYGaYBTgnZ25Md2nLZ">
              Riksdagen ställer sig bakom det som anförs i motionen om att
              tillåta högersvängar vid rödljus och tillkännager detta för regeringen.
            </item>
            <item xml:id="i-16SLk3FLSqiYddjroWbwUa">
              Riksdagen ställer sig bakom det som anförs i motionen om trafikljus
              med nedräkning och tillkännager detta för regeringen.
            </item>
            <item xml:id="i-FP1rS37KC6tyDLaT1B9Qb7">
              Riksdagen ställer sig bakom det som anförs i motionen om behörighet
              att köra lätt mc med B-körkort och tillkännager detta för regeringen.
            </item>
            <item xml:id="i-BZgiMDKi6yxy4nFFKMYinD">
              Riksdagen ställer sig bakom det som anförs i motionen om väjnings-
              och stoppskyltar vid vägkorsningar och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-Ezx5L4ayxq2GhfNemNTGoS">
            Högersväng vid rödljus
          </head>
          <p xml:id="i-LfbQ1mnPNrbPXpAsoMoA7x">
            I flera länder tillåts bilister svänga höger även vid rödljus,
            vilket gör att trafiken flyter på bättre än i Sverige. Bilisten
            som vid rödljus kan svänga höger är skyldig att se sig omkring
            innan samt avvakta om andra fordon har företräde genom exempelvis
            grönt ljus. Denna regel kan således också minska tomgångskörning
            och är därmed ur ett miljöperspektiv ett effektivt sätt att minska
            koldioxidutsläppen.
          </p>
          <p xml:id="i-61RqxfMXdX2RAGsdwXjmke">
            Alla människor är i behov av att ta sig runt i Sverige, oavsett
            om det är tänkt att de ska till jobbet, skolan eller någon fritidsaktivitet.
            För att underlätta för dessa människor är det bra med en trafik
            som flyter på så att man inte i onödan behöver vänta i köer och
            vid rödljus.
          </p>
          <p xml:id="i-L2EVzomm3v2NLjY6k6kbFF">
            Ett sätt att lösa detta är fler rondeller, vilket också har blivit
            allt vanligare i Sverige. Dessa kan minska såväl olyckor som onödiga
            koldioxidutsläpp. Dock kan inte alla korsningar bytas ut mot rondeller.
            Istället kan man införa möjligheten att svänga höger i vissa korsningar
            trots rödljus. Vid ett införande underlättar det inte bara för
            dem som kan svänga höger utan även för bilister som ska åka rakt
            fram eftersom de slipper onödiga köer.
          </p>
          <p xml:id="i-YQxzvQ6GztArT8rjsKmwtY">
            Denna trafikregel är väl beprövad i flertalet länder runt om
            i världen. Precis som om rödljuset vore en varningsskylt är det
            bilförarens skyldighet att se sig omkring och se till att det
            går att köra. Bilister som kommer framifrån eller från vänster
            och har grönt ljus har därmed också företräde.
          </p>
          <p xml:id="i-YPuVSP6c5XjQAFfHD51YaQ">
            Att tillåta högersvängar vid rödljus kan som tidigare nämnts
            också ha en viktig miljöbetydelse för den framtida trafiken. Många
            bilar går idag på tomgång helt i onödan, vilket ökar koldioxidutsläppen.
            Slitage på däck kan minska, och minskad körtid kan innebära att
            mindre bränsle behövs. Samtidigt som bilister kommer fram till
            sitt mål snabbare blir risken att de utgör en fara i trafiken
            mindre.
          </p>
          <p xml:id="i-7YgNLBidnorEVd7an3LvDH">
            Ett effektivt och väl fungerande transportsystem är ett måste
            för att ett land ska fungera bra. Av den anledningen och för att
            få en miljövänligare trafik bör vägtrafik­kungörelsen ändras så
            att högersvängar tillåts även vid rödljus.
          </p>
          <head type="h1" xml:id="i-EqSaLYhbV6ajJADkxeiFCi">
            Trafikljus med nedräkning
          </head>
          <p xml:id="i-6vS2rdrJzL8tiPc97VGFGy">
            I Kina, Turkiet, Estland och många fler länder är klockor med
            sekundräknare idag mycket vanligt förekommande vid trafikljus.
            Sekunderna ska visa hur länge man ska vänta innan man kan korsa
            vägen, och för bilister visar de hur lång tid det tar tills det
            är grönt eller tills det blir rött. Att räkna ned sekunderna har
            flera effekter. Det är till för att minska stress och i god tid
            kunna planera sin körning och verka för att körningen tär mindre
            på miljön genom onödiga inbromsningar. Som bilist kan man med
            andra ord anpassa körsättet och hastigheten efter mätarna samtidigt
            som fotgängare får en bättre möjlighet att avgöra säkerhetsrisken
            när det är dags att gå över vägen. Samtidigt bidrar detta till
            en mer smidig trafik för såväl fotgängare som bilister.
          </p>
          <p xml:id="i-UMy5XPXjgRF1qiwqg6wEBu">
            Införandet av detta system har diskuterats flitigt bland politiker
            i Finland, men i Sverige är det förhållandevis tyst. Det är ett
            mycket smidigt sätt att underlätta trafiken samtidigt som man
            genom det betydligt flexiblare systemet gör miljön och säkerheten
            en stor tjänst. Med anledning av detta bör riksdagen ge regeringen
            i uppgift att ta fram förslag för att verka för att utveckla och
            utnyttja detta system i Sverige.
          </p>
          <head type="h1" xml:id="i-HEZBvh9AhfuHYaTx9nApN3">
            Lätt mc med B-körkort
          </head>
          <p xml:id="i-RWQY71vK62yZqFuDj6spav">
            EU har gett direktiv till samtliga medlemsländer att de själva
            får avgöra huruvida man får använda lätt mc på B‑körkort eller
            inte vilket gjort att man i vissa EU-länder tillåter det inom
            respektive lands gränser. Att köra en lätt mc behöver inte vara
            någon nämn­värd skillnad från att köra bil eller för den delen
            moped. Att möjliggöra för fler att använda sig av lätt mc har
            flera positiva sidor. Det skulle innebära mindre biltrafik, inte
            minst i våra städer, vilket skulle göra att trafiken i stort skulle
            flyta på bättre. Det skulle även minska avgasutsläppen då ensamma
            bilister skulle slippa köra en tom 5‑mannabil om de istället valde
            en lätt mc.
          </p>
          <p xml:id="i-AeuVmN28EyHYimYFCFCNpi">
            För en erfaren bilförare är det inte svårt att manövrera en lätt
            mc och i likhet med många andra EU-medborgare bör dessa få möjligheten
            att köra lätt mc utan att ta ett nytt körkort. Riksdagen bör därför
            ge regeringen i uppdrag att återkomma med förslag för att erfarna
            trafikanter med B‑körkort ska få tillåtelse att även köra lätt
            mc.
          </p>
          <head type="h1" xml:id="i-NmNvMP1uGomw4SovbB5tnM">
            Vägkorsningar
          </head>
          <p xml:id="i-CZnKPuNRf6bsHhSSX2Hq7t">
            Högerregeln kan i Sverige betraktas som grundprincipen för vägkorsningar,
            vilket tillämpas i de allra flesta vägkorsningar. När två vägar
            korsar varandra och inga vägmärken eller trafiksignaler som anger
            väjnings- eller stopplikt finns i korsningen, samt på parkeringsplatser
            och andra öppna platser, gäller högerregeln. Detta innebär att
            trafikanter som kommer från vänster har skyldighet att lämna företräde
            för de som kommer från höger. Det finns tillfällen då högerregeln
            inte gäller: vid huvudled, där det finns fungerande trafiksignaler,
            i cirkulationsplatser, där accelerationsfält används, där vägmärkena
            väjningsplikt eller stopplikt är uppsatta eller om en polis ger
            tecken om att annat för tillfället gäller.
          </p>
          <p xml:id="i-RUiQ5hcSjt6fU6HPhwDiMq">
            Även om högerregeln är väletablerad i Sverige skiljer den sig
            åt en del i de länder som tillämpar den. Likaså finns det korsningar
            som är särskilt olycksdrabbade som skyltar extra med en varningsskylt
            för korsning, just till följd av olyckorna på platsen. Det råder
            inget tvivel om att denna regel inte är problemfri, med tanke
            på att det också finns undantag som gör att vissa trafikanter
            inte tänker sig för när de framför sitt fordon. Eftersom huvudled
            inte omfattas av regeln är det lätt hänt att vissa trafikanter
            tänker bort högerregeln när de tror sig befinna sig på en huvudled.
            Regeringen bör verka för att sätta upp fler vägmärken för väjnings-
            eller stopplikt vid korsningar i syfte att på sikt få bort behovet
            av högerregeln.
          </p>
        </div>
        <div type="motSignatures">
          <list>
            <item xml:id="i-KKJ87BkqM4pn8kNm1yPXps">
              Markus Wiechel (SD)
            </item>
            <item xml:id="i-HwXUYdu7bAKrPXn2Rp6BQv">
              Lars Andersson (SD)
            </item>
            <item xml:id="i-CEc45mmtQkMkdyh4AZXfhS">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
