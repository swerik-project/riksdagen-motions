<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00211">
  <teiHeader>
    <fileDesc>
      <titleStmt>
        <title>Basinkomst för att uppnå millenniemål</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Basinkomst för att uppnå millenniemål</title>
          <idno type="rdwebb">GY02U211</idno>
          <rs type="number">U211</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U211/text</ref>
          <ref type="dokument_url_html">http://data.riksdagen.se/dokument/GY02U211</ref>
          <ref type="dokumentstatus_url_xml">http://data.riksdagen.se/dokumentstatus/GY02U211</ref>
          <ref type="doc">http://data.riksdagen.se/fil/A3C49D08-6CBB-45DC-95B5-704429EF084C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Y4syTu7wceHMpc3GixqTC" type="signed"/>
        <correspContext corresp="i-8Y4syTu7wceHMpc3GixqTC">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-Cmdcu2Hbouf341e9fDJ6z7" type="numbering">
          <date when="2010-10-28"/>
        </correspAction>
        <correspAction xml:id="i-CV7M3jKPV35y7kGxdLSpQg" type="submission">
          <date when="2010-10-22"/>
        </correspAction>
        <correspAction xml:id="i-W2B6kQvMxENqrWj9bYZVWR" type="transfer">
          <date when="2010-10-21"/>
        </correspAction>
        <correspAction xml:id="i-PEcShGDypmTG6QB1MvU42D" type="assigned"/>
        <correspContext corresp="i-PEcShGDypmTG6QB1MvU42D">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DVk3PYAKQoSDMBKXoQYDns" type="motBody">
        <div xml:id="i-RakHRmyQq3pNqwa5PmEJrY" type="motProposal" subtype="förslag">
          <head xml:id="i-D9gWbNv8RHWheVohJnhg1h">
            Förslag till riksdagsbeslut
          </head>
          <p xml:id="i-7GYxNggV88D7xrBwbnp1eb">
            Riksdagen tillkännager för regeringen som sin mening vad som
            anförs i motionen om att Sverige inom biståndet bör finansiera
            ett pilotprojekt med basinkomst utifrån erfarenheterna av basic
            income grant (BIG) i Namibia, som ett medel att uppnå första millenniemålets
            delmål att andelen människor som lider av fattigdom och hunger
            ska halveras till 2015.
          </p>
        </div>
        <div xml:id="i-LuyNPLCYHMUae1LozoBHNe" type="motContent">
          <head xml:id="i-NEPJfeyYx4nhTse9CPzkHJ" type="h1">
            Bakgrund
          </head>
          <p xml:id="i-2xcTxBezthhkxivEbaruNw">
            Ett försök med basinkomst som en väg ur fattigdom, Basic Income
            Grant (BIG, www.bignam.org ), har gett mycket goda resultat. Idén
            är enkel. Varje invånare under pensionsåldern i Otjivero, en fattig
            by i Namibia, fick mellan januari 2008 och december 2009 100 namibiska
            dollar, ungefär 80 svenska kronor, i månaden, utan krav och villkor.
          </p>
          <p xml:id="i-Vppzz1xUac6BqhVFLiQdva">
            En grupp forskare från olika länder har följt projektet och utvärderat
            det. Resultaten är mycket uppmuntrande. Otjivero, som tidigare
            präglades av arbetslöshet, fattigdom och hunger, har snabbt gått
            från hopplöshet till framtidstro.
          </p>
          <p xml:id="i-rSU1jgv3vtkMRWbHeoW6B">
            Fattigdomen, undernäringen och brottsligheten har minskat kraftigt.
            Antalet barn som går i skolan har ökat dramatiskt. Många hiv-positiva
            invånare har fått det bättre då de haft råd med mat och transport
            till den närmaste staden för behandlingar.
          </p>
          <p xml:id="i-6ADtVqRNLWEQhDAkrQgkct">
            Farhågan att människor skulle bli lata och passiva av att få
            pengar utan krav på motprestation kom på skam i Otjivero. Tvärtom,
            när byborna fick råd med mat och sjukvård, ökade såväl den demokratiska
            som ekonomiska aktiviteten.
          </p>
          <p xml:id="i-7KkU3wE1o3vJY9dHc8Pa3R">
            BIG gav byborna kraft och inspiration att organisera sig för
            att mobilisera sina gemensamma krafter. Byborna bildade en kommitté
            på 18 personer. Den har bland annat gett råd till invånarna om
            hur deras pengar kunde användas klokt. Kommittén har också framgångsrikt
            bidragit till att undvika ökade alkoholproblem genom att komma
            överens med de lokala barägarna om att inte servera alkohol den
            dag då pengarna betalas ut.
          </p>
          <p xml:id="i-4DTBYJpxWv4avNFyEPbinY">
            Arbetslösheten har minskat och småföretagandet ökat. Kvinnornas
            ställning har stärkts genom att de blivit mindre ekonomiskt beroende
            av män. Frieda Nembwaya är en av de entreprenörer som snabbt tog
            chansen. Hon startade i liten skala när hon fick råd att köpa
            en säck mjöl för sina första 100 dollar. Verksamheten blomstrar
            och expanderar. Hon är en av många som med mycket små medel lyft
            sig och sin familj ur fattigdom och därtill bidrar till andras
            försörjning. Frieda Nembwayas bageri har dessutom fått konkurrens
            av flera andra. När människors köpkraft ökat har det lokala näringslivet
            fått ett uppsving.
          </p>
          <p xml:id="i-H9xRXSnka5i6BtFsfKGRwM">
            Hushållen har även kunnat öka sitt sparande. Fler har kunnat
            investera mer för framtiden framför allt genom att köpa större
            husdjur och fjäderfä.
          </p>
          <p xml:id="i-PsKJMKYwKVhWLBEe7GL13R">
            Projektet har finansierats av en koalition av namibiska och utländska
            frivillig­organisationer. Nu arbetar koalitionen för att BIG ska
            bli nationellt. Att ge alla Namibias invånare en basinkomst av
            samma storlek som i Otjivero skulle kosta omkring tre procent
            av landets bruttonationalprodukt. Forskargruppen som följt projektet
            bedömer att det är fullt möjligt att finansiera en basinkomst
            för alla i Namibia genom höjning av inkomstskatter och moms.
          </p>
          <p xml:id="i-4tFyyb84ut6E19zb5kfgZU">
            I rapporten A Human Rights View of Social Cash Transfers for
            Achieving the Millennium Development Goals, skriven av företrädare
            för FIAN (Foodfirst Information and Action Network) och flera
            andra tyska människorätts- och hjälporganisationer, redovisas
            och jämförs erfarenheter från projekt med olika typer av sociala
            transfereringar som syftar till att minska hunger och fattigdom.
            Författarna drar slutsatsen att ovillkorad basinkomst till alla
            i ett visst område har flera fördelar över riktade och villkorade
            transfereringar.
          </p>
          <p xml:id="i-GGjSeCi6MreEQ288usWN91">
            Att ge pengar direkt till fattiga människor förhindrar att de
            försvinner genom korruption på högre eller lägre nivå. Det ökar
            sannolikheten att pengarna verkligen används så att de kommer
            till nytta för de mest behövande. Människor vet helt enkelt själva
            bäst vad de behöver. Att rikta stödet till ett urval av de mest
            behövande medför risk för godtycke, orättvisor och sociala spänningar
            i fattiga områden där få har sina materiella grundbehov uppfyllda.
            En administrations- och kontrollapparat kostar också pengar som
            annars kunde komma de behövande till godo. Den tyska rapporten
            förespråkar därför ovillkorlig basinkomst som en effektiv metod
            för att uppnå millenniemålen och tillgodose den mänskliga rätten
            att slippa hungra.
          </p>
          <p xml:id="i-KXiX4KQD5G5JGNiBjbYZeB">
            Författarna föreslår bilaterala samarbeten mellan rika och fattiga
            länder som skrivit under FN-konventionen om ekonomiska, sociala
            och kulturella rättigheter. Dessa länder har förbundit sig att
            göra sitt yttersta för att tillgodose sina medborgares rättigheter.
            Hungerbekämpning måste ges högsta prioritet. OECD-länder skulle
            kunna ingå avtal med länder som har en stor andel undernärd befolkning
            och som beslutar sig för att införa ett omfördelande och tillräckligt
            omfattande skattesystem som bidrar till att finansiera invånarnas
            grundläggande behov. Givarländerna skulle förbinda sig att ge
            ett inledande bidrag till sociala transfereringar som trappas
            av i takt med att skatteintäkterna växer i mottagarländerna. Dessa
            förbinder sig å sin sida att prioritera att utrota hunger och
            fattigdom. Rapportförfattarna diskuterar vidare inrättandet av
            en internationell social fond för att hantera stöd från OECD-länder
            till nationella transfereringssystem i fattiga länder. Med en
            sådan fond skulle fattiga länder slippa sätta sig i skuld hos
            Världsbanken. Den vore ytterligare ett steg mot att alla får sina
            mänskliga rättigheter som att äta sig mätta uppfyllda.
          </p>
          <p xml:id="i-EBGzdcKXt4wdWKEces3DXs">
            När de utfattiga medmänniskorna i Namibia fick pengar att röra
            sig med fick de makt att själva förbättra sina liv utifrån sina
            egna behov. De fick också värdighet, vilket många framhållit som
            kanske allra mest värdefullt. De förvaltade förtroendet väl. Att
            lita på att fattiga medmänniskor själva vet bäst hur de kan skapa
            sig bättre liv, istället för att bestämma över deras huvuden vad
            de behöver hjälpas med, är alltså inte bara respektfullt utan
            även effektivt. Respekterade människor kan göra underverk överallt,
            inte bara i Otjivero. Det är, i ordens bästa mening, långsiktigt
            hållbart att hjälpa människor lyfta sig ur absolut fattigdom så
            de kan försörja sig själva på sikt.
          </p>
          <p xml:id="i-A4czoWGnBwxudoJ4R8ovdF">
            Svenskt bistånd ska naturligtvis utformas så att det gör så mycket
            nytta som möjligt. Det finns därför all anledning att ta fasta
            på erfarenheterna från projektet i Namibia och det som redovisas
            i den tyska rapporten. Att satsa en del av det svenska biståndet
            på ett pilotprojekt med basinkomst till fattiga människor i något
            av de länder vi samarbetar med vore därför angeläget. Direkt kontantstöd
            kan vara ett effektivt och rättframt sätt att bidra till att uppnå
            millenniemålen, särskilt det första, att utrota världens fattigdom
            och hunger.
          </p>
          <p xml:id="i-PaKk1EUiqraA7siGSLkMBA">
            En sådan inriktning ligger i linje med Politiken för global utveckling
            (PGU) som beslutades av Sveriges riksdag 2003. Det övergripande
            målet för PGU är att åstadkomma en rättvis och hållbar global
            utveckling. Riksdagen har också slagit fast två viktiga utgångspunkter
            som ska styra svensk politik för global utveckling:
          </p>
          <list xml:id="i-VXWjzD2UUCNbnJtKuXepjM" style="ul">
            <item xml:id="i-35JpdVoVJgUkzHg44dR6kq">
              Alla människor har rätt till ett värdigt liv, utan fattigdom.
            </item>
            <item xml:id="i-3ni4HRBY1ELtG2wkGdpKgc">
              Alla människor vill utvecklas och är inte bara mottagare eller
              viljelösa offer.
            </item>
          </list>
          <p xml:id="i-4EUmBbBQbvPymEk2rtr8HU">
            Därför vill vi att riksdagen tillkännager för regeringen som
            sin mening att, som ett första steg, låta genomföra ett pilotprojekt
            med basinkomst inom svenskt bistånd, enligt ovan.
          </p>
        </div>
        <div xml:id="i-UuuQi9Jf32AeChf9Gqvs4e" type="signatureBlock">
          <list xml:id="i-V23Sc3NqzXxtyapPE88eNe">
            <item xml:id="i-FjMzEePuRVjLj31nnna1cP" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-ULvGFQC1J3Gxx4oNbFQ2Gz" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-Gwcg7UmP94y3V2TWbFoqRs" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-GQVwK76CJsJqPVuKpG8NqC" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-HYoBixQPh6cRaU2LtnkMfq" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-NCmLPhwazBM26GLiPxSHQk" who="i-iThmkGNxBe7XUsT8b92pZ" type="signature">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
