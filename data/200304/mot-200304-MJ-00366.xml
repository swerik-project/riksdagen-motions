<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0366/mot_200304_MJ_0366-0001.pdf"/>
      <div type="motHeader" xml:id="i-9aSsTuj48Rn6hDxc96s9Cu">
        <div type="motTitle" xml:id="i-jdc1i6tKzxC9kbGXrV3bN"/>
        <div type="motSubmissionInfo" xml:id="i-3p4wVdDmT11PPsMQ63GmJo"/>
      </div>
      <div type="motBody" xml:id="i-H93HtgU3vAyGovwSEa1Ukn">
        <div xml:id="i-PBquAW5Z2z4rUracMayMJ1">
          <p xml:id="i-TmLcvwrsWzuXk8XktaLT4q">
            2003/04 mnr: MJ366 pnr: mp529
          </p>
          <p xml:id="i-KeRCMiWkxqFcxqQ3hRW6Z4">
            Motion till riksdagen 2003/04:MJ366
          </p>
          <p xml:id="i-VGdjhcj9cjkFGHP4XfoQ6P">
            av Mikaela Valtersson (mp)
          </p>
          <p xml:id="i-VQGcvKhZrfUTL5qHk7EbgG">
            Spridningen av kemikalier
          </p>
          <p xml:id="i-533RjRWz7c9LjQiwECcJ1w">
            Förslag till riksdagsbeslut
          </p>
          <p xml:id="i-DUeamairSYVdUjTp4QFL6q">
            1. Riksdagen tillkännager för regeringen som sin mening vad i
            motionen anförs om behovet av en översyn av lagstiftningen beträffande
            försäljning av bekämpningsmedel inom detaljhandeln. 2. Riksdagen
            tillkännager för regeringen som sin mening vad i motionen anförs
            om att ersättningsfrågan till markägare bör avgöras på nationell
            nivå genom en förtydligad lagstiftning. 3. Riksdagen begär att
            regeringen lägger fram förslag för att åtgärda konsekvenserna
            av bekämpningsmedelsanvändning i mark och natur.
          </p>
          <p xml:id="i-L3AVFfkLcCFetnPMtwJLuw">
            Motivering
          </p>
          <p xml:id="i-R8qgAQPFdXh8xKDYtobLHJ">
            På juldagen träder en ny lag i kraft som innebär en skärpning
            av reglerna för hur mycket rester av bekämpningsmedel som får
            finnas i dricksvattnet. För drygt två år sedan presenterade branschorganisationen
            Svenskt vatten en sammanställning som visade att ett flertal vattentäkter
            innehöll rester av kemiska bekämpningsmedel. I över 80 kommunala
            vattentäkter fanns det spår av bekämpningsmedel. Bekämpningsmedel
            förekom i olika delar av landet men var vanligast i grundvatten
            i Skåne och Halland. Om inte situationen har ändrats kommer cirka
            20 procent av de undersökta dricksvattentäkterna som använder
            grundvatten eller infiltrerat grundvatten att anses som otjänliga
            från och med juldagen, då EU:s nya dricksvattendirektiv träder
            i kraft. De vanligast förekommande ämnena var atrazin och BAM.
            Båda ingick i ogräsmedel som användes på banvallar, grusgångar
            och vägar, och som redan 1989 förbjöds att saluföras. Att de nu
            hittas i vattentäkter mer än ett decennium senare visar ännu en
            gång att människan får leva länge med de miljöproblem hon orsakar.
            I de undersökta vattentäkterna fanns även rester av bekämpningsmedel
            som används i jordbruket idag, bland annat bentazon och diklorprop
            som ingår i ogräsmedel.
          </p>
          <pb facs="riksdagen-motions-pdf/data/200304/mot_200304_MJ_0366/mot_200304_MJ_0366-0002.pdf"/>
          <p xml:id="i-S39JZsdDE9rrPpaxnBvy4d">
            2003/04:MJ366
          </p>
          <p xml:id="i-396FF9fyfzfbk5whuHHq2b">
            Det finns anledning till oro eftersom användningen av kemiska
            bekämpningsmedel i Sverige ökat under senare år. 1992 besprutades
            den svenska åkermarken i genomsnitt 2,9 gånger per år. 2002 var
            det 4,1 gånger. Dessutom använder de svenska hushållen alltmer
            bekämpningsmedel för att få bukt med ogräs och mossa på grusgångar
            och i gräsmattor. Det krävs kraftfulla åtgärder om vi ska nå riksdagens
            mål att vattnet i våra vattendrag och dricksvattenkranar ska vara
            av så god kvalitet att miljö och hälsa inte äventyras. Den så
            kallade försiktighetsprincipen, som finns inskriven i svensk och
            EU:s lagstiftning, måste vara vägledande och okunskap om effekter
            av nedbrytningsprodukter får inte hindra kraftfulla åtgärder som
            stoppar spridningen av kemikalier till vattentäkter. De viktigaste
            åtgärderna är att minska föroreningarna till våra vatten. Trenden
            mot en ökad användning av bekämpningsmedel i jordbruket måste
            brytas och mängder och giftighet kraftigt reduceras. Här är det
            ekologiska lantbruket en = föregångare, eftersom det inte = tillåter
            kemiska bekämpningsmedel i produktionen. Dessutom måste hushållens
            användning av kemiska bekämpningsmedel minska. Det är ett stort
            problem med den storas mängden diffusa utsläpp från hushållen
            som idag sker. Åtgärder bör vidtas för att kraftigt minska försäljningen
            av dessa medel i detaljhandeln. Därutöver måste landets kommuner
            snarast inrätta skyddszoner kring vattentäkter och förbjuda användning
            av kemiska bekämpningsmedel i dessa. Det kan finnas risk för att
            en del kommuner tvekar att införa skyddszoner då de kanske befarar
            att de kan bli ersättningsskyldiga till markägarna. En del ommuner
            har höjt VA-taxan, där det finns en självkostnadsprincip, för
            att ompensera ersättning till bönder. Det är helt orimligt att
            man i sin VA-taxa ska betala för att bönder inte ska bespruta
            i områdena kring vattendrag och därmed förgifta vattnet. Bönderna
            säger sig tappa i produktion om de ej får ersättning. Man bör
            se över denna lagstiftning i syfte att göra den tydligare. stället
            för att detta görs upp i varje kommun bör man på nationell nivå
            fatta principiellt beslut om bönders rätt till ersättning för
            inrättande av skyddszoner eller ej. Samhällets berättigade krav
            på god vattenmiljö för vår och ommande = generationers dricksvattenförsörjning
            får inte leda = till ersättningskrav på VA-verken för skydd av
            vattentäkter. För att säkra vattenkvaliteten måste regeringen
            snarast återkomma med örslag på åtgärder som minskar de negativa
            konsekvenser vi idag ser av emikalieanvändningen i våra sjöar
            och vattendrag. Vatten är vårt viktigaste livsmedel.
          </p>
          <p xml:id="i-6KnxvE8B3VCfqZgPmRnLf6">
            Stockholm den 5 oktober 2003
          </p>
          <p xml:id="i-NQMePUvFWadLnWQt2BrhkT">
            Mikaela Valtersson (mp)
          </p>
        </div>
      </div>
    </body>
  </text>
</TEI>
