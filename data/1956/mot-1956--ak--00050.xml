<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00050">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__50/mot_1956__ak__50-001.pdf"/>
      <fw xml:id="i-6rvH3icagieSEr49Wike2R">
        8 Motioner i Andra kammaren, nr 50 år 1956
      </fw>
      <div xml:id="i-DfL2Z81tiw8vUdJumFZ6JC" type="motHeader">
        <div xml:id="i-4AW7RLM1RTMNURox39bV1o" type="motTitle"/>
        <div xml:id="i-HgUZjHMe5Qt7nvaveUcVV9" type="motSubmissionInfo"/>
      </div>
      <div xml:id="i-RTWQPTxz3dEtfiQm1KZSpX" type="motBody">
        <div xml:id="i-3uxB5vq3m2rJuadNcqouH1">
          <p xml:id="i-ARbtJUP9MfDAUqtJNkVJrU">
            Nr 50
          </p>
          <p xml:id="i-Lrw3w5RTASWhprP8dHG6od">
            Av herrar Netzén och Andersson i Malmö, angående åtgärder till
            förebyggande av bilstölder.
          </p>
          <p xml:id="i-9xH1jbJNNSMw65FQfnY2yD">
            Sedan ett par år uppges bilstölderna enbart i Stockholm ha fördubblats
            och sedan 1950 tredubblats. Tendensen torde i stort sett vara
            densamma i landet i övrigt. Av tillgängliga uppgifter framgår
            vidare, att det ojämförligt största antalet bilstölder förövas
            av ungdomar under 22 år. Inom ungdoms- kriminaliteten torde för
            övrigt bilstölderna inta en särställning. För många ungdomar är
            det sannolikt inkörsporten till kriminalitet över huvud taget.
            Inte minst denna sistnämnda omständighet, tillsammans med den
            värde- förstöring, som ofta följer med bilstölderna, samt den
            fara för trafiken i övrigt, som lika ofta uppstår i samband med
            förövarnas framfart, har gjort den tilltagande frekvensen av bilstölderna
            till ett ytterst allvarligt problem. Utan att i detta sammanhang
            närmare ingå på vare sig orsakerna till bilstölderna eller på
            frågan om deras både direkta och indirekta samband med ungdomskriminaliteten
            i övrigt torde det vara av största vikt att söka finna lämpliga
            och så långt möjligt effektiva motmedel. Härvidlag torde förebyggande
            åtgärder främst vara av nöden. Det verksammaste medlet att förebygga
            bilstölder är givetvis att så långt möjligt göra bilarna stöld-
            säkra. För åtskilliga bilmärken finns sådant skydd i form av rattlås
            eller andra säkerhetsanordningar, och det har även visat sig att
            bilar med sådana anordningar endast i undantagsfall förekommer
            bland de stulna bilarna. Det är anmärkningsvärt att inte denna
            erfarenhet förmått inspirera vare sig bilfabrikanter eller försäkringsföretag
            till att mera allmänt införa eller påfordra införandet av stöldskydd
            som standardutrustning. Så är emel- lertid inte fallet, och den
            ringa premienedsättning, som medges för den del av bilförsäkringen
            som avser stöld, har haft föga effekt när det gäller bil- ägarnas
            eget intresse av att i efterhand utrusta sina fordon med stöld-
            skydd, ehuru effektiva sådana numera torde finnas i marknaden
            för de flesta bilmärken. Även om exempelvis rattlåsen inte bereder
            hundrapro- centig säkerhet mot stöld, torde dock själva förekomsten
            av rattlås och den tid det tar att forcera dessa utgöra ett gott
            skydd. Ehuru det principiellt kan vara tveksamt att i lagföreskrifter
            ålägga med- borgarna säkerhetsföreskrifter av angivet slag när
            det gäller vederbörandes egendom, förefaller det dock påkallat
            i sådana exceptionella fall som dock bilstölderna utgör. En parallell
            föreligger för Övrigt i det förhållandet att mopeder från och
            med maj månad 1955 inte kan stöldförsäkras med mindre än att de
            är försedda med av polisens rådgivningsbyrå godkända lås. Något
          </p>
          <pb facs="riksdagen-motions-pdf/data/1956/mot_1956__ak__50/mot_1956__ak__50-002.pdf"/>
          <fw xml:id="i-7JYbu1HYFJc8C7x9oeJjw1">
            Motioner i Andra kammaren, nr 50 år 1956 9
          </fw>
          <p xml:id="i-6cjUbuFTyaaRp85tGFRnvR">
            liknande låter sig väl tänkas i samband med rätt till bilförsäkring.
            I en mildare form kan det också tänkas att bilförsäkringsföretagen
            ålägges att fastställa en hög självrisk för sådana försäkringstagare,
            vilkas bilar inte är utrustade med så effektiva stöldskydd som
            polisens rådgivningsbyrå kan godkänna. Ännu effektivare vore emellertid
            om bilfabrikanter och för- säljare av bilar i vårt land, på samma
            sätt som fallet är när det gäller övrig ur trafiksäkerhetssynpunkt
            föreskriven utrustning, ålades att låta godkänt stöldskydd ingå
            i den obligatoriska standardutrustningen. Med hänvisning till
            vad sålunda anförts får undertecknade hemställa, att riksdagen
            måtte hos Kungl. Maj:t hemställa om ut- redning rörande spörsmålet
            att på lämpligt sätt komplettera gällande lagstiftning med bestämmelser
            i avsikt att före- bygga bilstölder genom att påfordra stöldskydd
            för bilar som saluhålles i vårt land.
          </p>
          <p xml:id="i-Xmk3BNLZaBKPy4eAJ43BrQ" type="date">
            Stockholm den 19 januari 1956
          </p>
          <p xml:id="i-YX3qorxdpNW1aiEwu15t7e">
            Gösta Netzén Olof Andersson
          </p>
        </div>
      </div>
    </body>
  </text>
</TEI>
