<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FöU-00212">
  <teiHeader>
    <fileDesc>
      <titleStmt>
        <title>Stoppa Försvarsmaktens rätt att förstöra miljön</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stoppa Försvarsmaktens rätt att förstöra miljön</title>
          <idno type="rdwebb">H102Fö212</idno>
          <rs type="number">Fö212</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H102Fö212/text</ref>
          <ref type="dokument_url_html">http://data.riksdagen.se/dokument/H102Fö212</ref>
          <ref type="dokumentstatus_url_xml">http://data.riksdagen.se/dokumentstatus/H102Fö212</ref>
          <ref type="doc">http://data.riksdagen.se/fil/0B82BB81-F7D7-45A4-AD9B-8BB7664E93A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FP11Nor6EQ1csKjjEiTk3p" type="signed"/>
        <correspContext corresp="i-FP11Nor6EQ1csKjjEiTk3p">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-3bBmPp2Jiwe6S7WtkQomER" type="numbering">
          <date when="2013-10-03"/>
        </correspAction>
        <correspAction xml:id="i-SShUmGwJkxN1596kASkafD" type="submission">
          <date when="2013-10-02"/>
        </correspAction>
        <correspAction xml:id="i-8uqzTZsZMsfPrpN2LsiHtq" type="transfer">
          <date when="2013-09-26"/>
        </correspAction>
        <correspAction xml:id="i-NrFE5bcXP7MkYzjk1bBsUF" type="assigned"/>
        <correspContext corresp="i-NrFE5bcXP7MkYzjk1bBsUF">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RLcg7qFtUnCbYBFsWQrx4u">
            Förslag till riksdagsbeslut
          </head>
          <p xml:id="i-AgMzrGvaxL7nMws6UfaBqr">
            Riksdagen tillkännager för regeringen som sin mening vad som
            anförs i motionen om att Försvarsmakten inte ska ges möjligheter
            att öka bombningarna i Vättern.
          </p>
        </div>
        <div type="motContent">
          <head xml:id="i-Uu1SErF8XpN8Jq4aKmKLTY" type="h1">
            Motivering
          </head>
          <p xml:id="i-GDCtrq71J8jY8Uwj6JMxpR">
            Försvarsmakten är en av Sveriges största myndigheter och uppfattas
            ha en mycket viktig roll för Sveriges säkerhet. Det syns i bland
            annat miljölagstiftningen där totalförsvaret ges företräde framför
            i princip alla andra intressen.
          </p>
          <p xml:id="i-UtULEZGRxQYyRgCX3T4z47">
            Försvarsmakten har under de senare åren genomgått stora förändringar
            och idag ansöker den om nya eller utökade tillstånd för övningsverksamhet
            på flera platser runt om i landet, bland annat ökad flygverksamhet
            över Vättern. Om planerna genomförs kan det medföra att tiotalet
            ton skrot i form av ammunition – som till stora delar består av
            bland annat miljögifter som bly – hamnar på Vätterns botten, varje
            år.
          </p>
          <head xml:id="i-VhqBuKyzdeLz289hePfPYG" type="h2">
            Vättern – en unik sjö
          </head>
          <p xml:id="i-W41R471ythXEW6dQTjcBFg">
            Vättern är en av Europas största sötvattensjöar och unik vad
            gäller vattnets klarhet. Vätterns vatten används idag som dricksvatten
            av cirka 250 000 människor runt sjön och kommer antagligen i framtiden
            att användas som dricksvattentäkt av många fler.
          </p>
          <p xml:id="i-SG5w85FUcyQqSxJ8Campeb">
            Hela Vättern är Natura 2000-område med unika naturvärden. Natura
            2000-områden instiftas enligt EU:s art- och habitatdirektiv för
            att bevara särskilt skyddsvärda områden.
          </p>
          <p xml:id="i-59UxjkexvTSsTdKqayotG4">
            I Vättern finns 31 av Sveriges cirka 50 sötvattenfiskarter, över
            110 djurplanktonarter, cirka 300 växtplanktonarter samt omkring
            30 olika bottenlevande djurarter. På Vätterns djupbotten (128
            meter) finns cirka 5 000 smådjur per kvadratmeter. En del av Vätterns
            arter är så kallade glacialrelikter, det vill säga arter som invandrade
            till Vättern då inlandsisen drog sig tillbaka och som idag lever
            kvar i sjön. Exempel på glaciärrelikter är storröding, hornsimpa,
            vitmärla och skorv. Vättern hyser också ett rikt fågelliv med
            till exempel fiskgjuse, vitkindad gås, silvertärna, drillsnäppa
            och svarthakedopping. Vätterns östra del berörs, förutom av EU:s
            art- och habitatdirektiv, av EU:s fågeldirektiv för särskilda
            skyddsområden. Vättern har också en rik undervattensflora.
          </p>
          <p xml:id="i-JrR3xNM2LgpaAGfy3g5iSD">
            Områdena kring Vättern är mycket välbesökta och omtyckta turistmål,
            mycket tack vare den storslagna naturen med goda möjligheter till
            bad och friluftsliv och den varierande kulturbygden med ett levande
            lantbruk.
          </p>
          <p xml:id="i-XQxxyxios4wMpHeXsBBzED">
            Vättern berörs av flertalet riksintressen, bl.a. för naturvården,
            natur- och kulturmiljön, turism- och friluftslivet, yrkesfisket
            och totalförsvaret. Vättern har också, år 2012, föreslagits som
            riksintresse som dricksvattentäkt och kommunerna runt Vättern
            har tillsammans ansökt om att göra Vättern till vattenskyddsområde
            med särskilda skyddsföreskrifter.
          </p>
          <p xml:id="i-Tg9TMm5qk697BXjg6d7XDH">
            Förutom att Vättern är riksintresse enligt miljöbalken och Natura
            2000-område finns en hel del andra planer och styrmedel för Vätterns
            skötsel, bland annat vattenvårds­planen för Vättern, EU:s ramdirektiv
            för vatten, nationella och regionala miljömål samt vattenförvaltningsförordningen.
            Vättern omfattas dessutom av flera andra EU-direktiv, till exempel
            badvattendirektivet, dricksvattendirektivet, nitratdirektivet
            samt fisk- och musselvattendirektivet.
          </p>
          <p xml:id="i-FAtNVeKAgcpiPu54vj91P5">
            Vättern är en känslig sjö, ironiskt nog på grund av sin egen
            storhet och klarhet. Den stora sjövolymen på 74 kubikmeter i kombination
            med en förhållandevis liten tillrinningsarea ger en utbytestid
            på omkring 60 år. Detta gör att tillfört material stannar kvar
            i vattnet länge. Det klara vattnet gör dessutom att fettlösliga
            miljögifter inte stannar kvar i vattenfasen utan dras till feta
            objekt, till exempel fisk. Miljögifterna magnifieras vidare i
            näringskedjan och kan så småningom nå även till oss människor.
            Vätterns klara vatten och dess storhet gör alltså att den är extra
            känslig för föroreningar.
          </p>
          <head xml:id="i-WvScs1JqJYBYAVj6gfVuDC" type="h2">
            Försvarsmakten vill utöka verksamheten runt Vättern
          </head>
          <p xml:id="i-YwrnS2CdgkH9RjiPoZFaA">
            Idag ansöker Försvarsmakten om nya eller utökade tillstånd för
            sin verksamhet på flera platser i landet, däribland på Västkusten
            och över sjön Vättern.
          </p>
          <head xml:id="i-7rwGy5DSugjxvp7GmHnbs5" type="h2">
            Ansökan
          </head>
          <p xml:id="i-P5dYXV8nZeuVX1Aw6XYxJC">
            Försvarsmakten har skjutit i Vätterns vatten i över 60 år. Det
            nuvarande tillståndet, från 1997, möjliggör att skjuta från flygplan
            i nordvästra Vättern, vid det så kallade Karlsborgsmålet Hammaren,
            20 dagar per år. Idag anser försvaret att flygverksamheten på
            platsen måste utökas och ansöker därför om en omprövning av verksamheten,
            med en ökning från 20 till 50 övningsdagar om året.
          </p>
          <p xml:id="i-MZh6m8fF85eUtR6yi3WBoA">
            Förutom flygverksamheten har Försvarsmakten annan verksamhet
            som pågår i området kring Karlsborg, bland annat på Kråks skjutfält
            (200 dagar/år), Hammarnäset/Nytorp (135 dagar/år) och Perstorps
            skjutbanor (250 dagar/år). Vättern kan beröras av projektiler
            från Kråk och Nytorp i viss utsträckning, genom studs från målområden
            ut i sjön. I den nya ansökan nämns inte de övriga tillstånden
            som belastar miljön och människorna i området.
          </p>
          <p xml:id="i-PUko98LPMTzNV1UAKsugzZ">
            Det gör det svårt att bedöma den totala påverkan från de militära
            verksamheterna. Flygövningarna som Försvarsmakten nu ansöker om
            tillstånd för kommer främst att göras med stridsflygplan JAS 39
            Gripen, skolflygplan SK 60 och helikoptrar HKP 10, 14, 15 och
            16. Ansökan gäller även att få bjuda in utländska försvarsmakter
            att använda Vättern som övningsområde, men vilka flygplan eller
            helikoptrar det då rör sig om nämns inte i ansökan. Det beskrivs
            inte heller hur de internationella övningarna ska genomföras.
          </p>
          <head xml:id="i-Cn9jX6pzXqDakoyF8FAgFk" type="h2">
            Flygövningar
          </head>
          <p xml:id="i-Un9eT6GfvpV53fn1fXAfe3">
            Beroende på vilken typ av flygplan det övas med sker övningarna
            på olika sätt, i två olika banor. Då det övas med skolflygplan,
            SK 60, flygs det både över land och över vatten. När de kör över
            land flyger de på 200–500 meters höjd. Detta kommer att ske vid
            ungefär 20 procent av de totala flygningarna. När de flyger helt
            över Vättern genomförs det vanligen på 50–500 meters höjd. SK
            60 kommer att få öva högst 20 dagar per år.
          </p>
          <p xml:id="i-MCsdpLH5Zg7XpuabXKKHzw">
            Övningar med JAS kommer bara att flygas över Vättern, med flyghöjder
            på mellan 20 och 1 000 meter. Vissa övningar kommer att genomförs
            på ännu lägre höjder. JAS 39 Gripen kommer, enligt ansökan, att
            få öva 30 dagar per år. Samtliga flygplansövningar genomförs med
            en hastighet på 600 km/h. Helikopterflygningarna sker relativt
            lokalt över skjutmålet, 5 dagar per år.
          </p>
          <p xml:id="i-DC5nYomGLQErtJfYivmcEe">
            Totalt kommer övningarna årligen att innebära 2 150 passager
            över målet. De totalt 50 övningsdagarna om året kommer, enligt
            ansökan, främst att ske dagtid på vardagar men ibland även under
            kvällar. Under juni–augusti samt då Vättern är isbelagd är det
            övningsuppehåll.
          </p>
          <p xml:id="i-FMGqXa7mtt4QL5wuuGW6Ns">
            Flygplanen och helikoptrarna har inte sina baser i anslutning
            till skjutmålet, utan kommer från baser runt om i södra Sverige.
            Förutom själva flygövningarna i de angivna banorna tillkommer
            alltså transporter mellan hemmabaserna och övningsbanan. Start
            och landning kommer att genomföras på hemmabasen. Främst kommer
            det att vara plan och helikoptrar från Lidköping (F7 Såtenäs),
            Linköping (Malmen) och Ronneby (F17). Det kommer också att övas
            med obemannade flygfarkoster (UAV) över Vättern. De obemannade
            flygfarkosterna väger mellan 450 gram och 170 kilo och kan vara
            i luften upp till 8 timmar med ett avstånd på cirka 120 kilometer
            från basen.
          </p>
          <head xml:id="i-KAsmjVoYp7AUK4F53aZ44D" type="h2">
            Vapen och ammunition
          </head>
          <p xml:id="i-9QzCat3H5UovnQjmYjZXAm">
            Det skjutmål som används idag, och som enligt ansökan kommer
            att fortsätta användas, ligger ett hundratal meter ut i vattnet
            utanför Enebågsudde söder om Karlsborg. Det består av två koner
            i trä som är förankrade i sjöbotten. Från luften kommer målet
            att beskjutas från helikopter genom dörrskytte med finkalibrig
            kulspruta 7,62 millimeter (35 000 skott, innehåller bly), finkalibrig
            automatkanon 12,7 millimeter (10 000 skott, blyfri) och finkalibrig
            automatkarbin, AK5, 5,56 millimeter (9 000 skott, blyfri).
          </p>
          <p xml:id="i-NS1uWsWpWqcHbnH8vHVh9h">
            Från JAS kommer det att skjutas med grovkalibrig automatkanon
            27 millimeter (25 000 skott, blyfri) och från SK 60 med 150 stycken
            blyfria övningsraketer (fullkula, 6,3 cm).
          </p>
          <p xml:id="i-2KnyASPfsUCwgAVh7PmZPS">
            Ammunitionsförbrukningen över skjutmålet blir alltså maximalt
            54 000 (varav 35 000 innehåller bly) finkalibriga skott, 25 000
            grovkalibriga skott och 150 övningsraketer per år. Detta kan jämföras
            med det nu gällande tillståndet som medger 20 övningsdagar och
            1 000 skott per år. Förutom skjutningar med ovanstående vapen
            kommer det att ske utprovning av viss materiel och nya vapensystem
            från flyg och helikopter.
          </p>
          <head xml:id="i-TnmnZ7CpgkfEbpPvk8R72p" type="h2">
            Ammunitionen
          </head>
          <p xml:id="i-Gmm7sndneFjyD2TuBchcZS">
            Nästan hälften av den ammunition som enligt ansökan ska användas
            innehåller bly, koppar, zink och antimon. Samtliga dessa ämnen
            är – i olika mängd – giftiga för växter och djur, särskilt för
            vattenlevande organismer. Det krut som används innehåller nitroglycerin,
            även det toxiskt för vattenlevande djur och alger, och vid förbränning
            av tändanordningarna bildas metalloxider, svaveloxider och metalliskt
            bly. Vad de utländska försvarsmakternas ammunition innehåller
            nämns inte i Försvarsmaktens tillståndsansökan.
          </p>
          <p xml:id="i-2NYzEnykzfncEpSmgwqGDu">
            Med det sökta antalet skott skulle de totala utsläppen, från
            den sökta verksamhetens ammunition, bli följande:
          </p>
          <list style="ul">
            <item xml:id="i-Hd1n6kS5CiQsx2A9ATueLA">
              Järn och stållegeringar (Fe) 9 323 kg/år.
            </item>
            <item xml:id="i-8kxKPCLCwo2QhfUaEQVDQo">
              Koppar (Cu) 865 kg/år.
            </item>
            <item xml:id="i-G6CVYV5dV1Wm5ZMZLUEofZ">
              Bly (Pb) 217 kg/år.
            </item>
            <item xml:id="i-2PDEhC2TukPJMfomm3nqZZ">
              Zink (Zn) 24 kg/år.
            </item>
            <item xml:id="i-B7xugcQuETnEFKTaLnehfw">
              Antimon (Sb) 2,9 kg/år.
            </item>
          </list>
          <p xml:id="i-QRBFQzoC91PUDtd8JD44Yj">
            I försvarets miljökonsekvensbeskrivning lyfts forskningsresultat
            fram angående korrosionshastigheten hos bly. Där anges att allt
            från 0,01 procent till 0,5 procent av den tillförda totalmängden
            bly kan korrodera per år och på så vis bli biotillgänglig. I rapporter
            från Vätternvårdsförbundet däremot är det räknat med 1 procent
            urlakning av både bly och koppar innan det täcks av sedimenterat
            material. Enligt samma rapport tillförde militär verksamhet årligen
            (1993) 5 ton fast bly och 1,7 ton koppar, vilket, med 1 procent
            urlakning, skulle innebära att 50 kg bly och 17 kg koppar löses
            ut i vattnet varje år. Eftersom verksamheten pågått på platsen
            i 60 år, är det omfattande mängder miljögifter som totalt spridits
            ut.
          </p>
          <p xml:id="i-6hv2A2KjbrwPhuuVmvZcow">
            Restriktioner finns för blyinnehåll i ammunition hos privata
            vapenanvändare, men militär och polis undantas från regleringar
            p.g.a. de speciella förhållanden som anses råda inom dessa verksamheter.
          </p>
          <p xml:id="i-KLNbjx48AeSKrdWw9Qvp2d">
            I Försvarsmaktens tillståndsansökan är bly det enda miljögift
            som undersökts, vad beträffar hur det korroderar eller hur mycket
            som skjutits och spridits ut tidigare. Undersökningar av de andra
            ämnena saknas helt. Förutom föroreningar i form av metaller från
            använd ammunition bedöms det i området finnas oexploderad ammunition
            i storlekar från 20 millimeter ammunition upp till bomber på 500
            kg. Även om verksamheten avslutas kommer området med andra ord
            aldrig att kunna röjas så att det blir riskfritt att vara där.
          </p>
          <head xml:id="i-3Ew7KfCHAvarjEnun3ivfk" type="h2">
            Flygbränslet
          </head>
          <p xml:id="i-9DQbK4EMfXvG91YhkX9fVr">
            Som drivmedel i samtliga flyg och helikoptrar används flygfotogen.
            Förbrukningen är hög, JAS använder 2 500 liter flygfotogen per
            timme och SK 60 använder 600 liter flygfotogen per timme. I ansökan
            finns ingen totalmängd flygbränsle angiven. Ansökan redovisar
            dock att utsläppen i den avsedda verksamheten, utan start och
            landningar samt transporter mellan övningsbanan och hemmabasen,
            motsvarar en tiondel av Karlsborgs kommuns årliga koldioxidutsläpp
            från biltrafiken.
          </p>
          <p xml:id="i-P6JPiFE9AUcUgKU72o6BGp">
            Den totala mängden flygfotogen, d.v.s. med även start, landning
            och transport inräknad, blir avsevärt högre. Inga studier presenteras
            på hur avgaserna direkt över Vättern påverkar livet i och runt
            sjön eller hur det påverkar dricksvattnets tjänlighet. Det presenteras
            heller inga beredskapsplaner på vad som skulle hända vid ett eventuellt
            haveri.
          </p>
          <head xml:id="i-RDdwdYCD7RhrtwuFMb2fDq" type="h2">
            Buller
          </head>
          <p xml:id="i-GUtBG1fZhbqSD4eTadH7Cd">
            Den utökade verksamheten kommer att skapa avsevärt mer buller
            från flygningarna och skjutningarna, både över vattnet och över
            land. Det finns risk för att bullret, särskilt på låg höjd, kommer
            att störa det djurliv som finns i och kring sjön. Det finns studier
            på att buller från flyg påverkar fågellivet, bl.a. gäss och tärnor
            är extra störningskänsliga för flygbuller. Störningar från militära
            skjutningar har rapporterats för framför allt änder, vadare och
            rovfåglar. Det ökade bullret kommer också att påverka boende,
            camping, turism och friluftsliv, som är mycket aktivt i området.
            Förutom bullerstörningar blir det också begränsad tillgänglighet
            för fritidsbåtar. De krav och åtgärdsprogram för buller som finns
            gäller inte militär verksamhet.
          </p>
          <head xml:id="i-Gm4pu6mtXF36yu6L9RJsKQ" type="h2">
            Gällande regler och mål med mera
          </head>
          <p xml:id="i-fsZempYHFHmT9jGtngEjh">
            Militärens övningar påverkar flera av Vätterns skyddade områden.
            Hela skjutmålsområdet över sjön ingår i det fredningsområde för
            fisk som skyddar bland annat sikens lekplatser. I det området
            är det fiskeförbud mellan 15 september och 31 december. Trots
            detta kommer militären att, om ansökan tillstyrks, skjuta rakt
            ner i vattnet under denna tid. Flygningarna över land som sker
            vid 80 procent av flygningarna går över fågelskyddsområde i östra
            Vättern enligt EU:s fågeldirektiv. Dessutom är det utökat strandskydd
            till 300 meter i området för skjutningarna. Strandskyddszonen
            omfattar både land och vatten, inklusive undervattensmiljön.
          </p>
          <p xml:id="i-CgRHKNXP6waU7BBBsUxHAF">
            Vättern med öar och strandområden omfattas av särskilda hushållningsbestämmelser,
            vilket innebär att de i sin helhet är riksintresse och har ett
            extra, om än svagt, skydd mot exploateringsföretag och andra ingrepp.
            Den sökta verksamheten strider också mot de av riksdagen satta
            miljömålen, till exempel God bebyggd miljö och Giftfri miljö.
            Ett riksintresse för totalförsvaret ges dock företräde enligt
            miljöbalken i förhållande till andra, med försvaret oförenliga,
            intressen.
          </p>
          <p xml:id="i-Sr4nqaeAErkhRnCxGizEFN">
            Trots att den sökta verksamheten på platsen skulle innebära stora
            störningar, risker och problem anser Försvarsmakten att det inte
            har varit motiverat att utreda en alternativ lokalisering. Försvarsmakten
            bedömer dessutom att verksamhetens påverkan på luft, vatten, sediment
            och berörda ekosystem kommer att vara mycket låg. De nationella
            miljömålen och berörda riks- och bevarandeintressen anses inte
            heller bli påverkade. Försvarsmakten går till och med gå så långt
            att den i sin miljökonsekvensbeskrivning påstår att inga sprängmedel
            eller miljögifter används.
          </p>
          <p xml:id="i-Kg53iHCUvNZ7XJ9PWpV7UY">
            Inga alternativa övningsmetoder till ökad flygverksamhet, till
            exempel simulatorer, nämns i ansökan. I en statlig utredning om
            utveckling av internationell militär test- och övningsverksamhet
            på svenskt territorium kan man däremot läsa att Försvarsmakten
            sedan 2003 haft en mycket avancerad, då en av världens mest avancerade,
            flygsimulatorer på Malmen utanför Linköping. Den simulerar både
            den fysiska upplevelsen och spelar upp den simulerade flygningen
            på dataskärmar i cockpiten. Cockpitens reglage, inredning med
            mera, är identiska med de i JAS 39 Gripen. Cockpiten och mjukvaran
            i flygsimulatorn kan anpassas till nästan vilken flygplanstyp
            som helst. I rapporten från Försvarsdepartementet nämns också
            simulatorer på andra platser i Sverige. Även om all övning inte
            kan ske i simulator bör ansökan redovisa vilken roll simulatorer
            skulle kunna spela för att minska trycket på miljön. Möjligheterna
            att använda projektilfång borde också utredas.
          </p>
          <p xml:id="i-AD3wG4DfqKSSmr7fSw6vQi">
            Anledningen till den utökade verksamheten beskrivs bristfälligt
            i ansökan, men i den ovannämnda utredningen kan man läsa att en
            utveckling av den internationella militära test- och övningsverksamheten
            i Sverige skapar möjligheter för svensk försvarsindustri att utveckla
            och marknadsföra svensk försvarsmateriel, i lämpliga delar med
            stöd av FMV och Försvarsmakten. Vidare anses att detta inte kräver
            () några författningsändringar utan kan ske inom ramen för existerande
            rutiner och regelverk. Vikten av aktiv internationell marknadsföring
            poängteras upprepade gånger, och denna bör ske i nära samarbete
            med Försvarsmakten. Utredningen bedömer även att ett antal anläggningar
            som f.n. går på sparlåga () kan komma att tas i anspråk i ökad
            omfattning.
          </p>
        </div>
        <div type="motSignatures">
          <list>
            <item xml:id="i-DJh3qiTBxY85KNZSj2SGaR">
              Peter Rådberg (MP)
            </item>
            <item xml:id="i-2VvKjnxneqnR8q6tZgLQh8">
              Tina Ehn (MP)
            </item>
            <item xml:id="i-VetAZacXHjSoFELJ1Jgb6N">
              Annika Lillemets (MP)
            </item>
            <item xml:id="i-Tph7pj5ChxbWSk3r9KT9kH">
              Valter Mutt (MP)
            </item>
            <item xml:id="i-NAWVQBbBpzTzRpCSuJ5qwW">
              Stina Bergström (MP)
            </item>
            <item xml:id="i-VqBsRQcTLR3MxXJ8rxbXKp">
              Bodil Ceballos (MP)
            </item>
            <item xml:id="i-SjUoTPcVvXx27snrUyYr9C">
              Jan Lindholm (MP)
            </item>
            <item xml:id="i-TTjZvaL3P3RY6hGnJ1Wet9">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
