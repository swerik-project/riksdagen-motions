<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0442/mot_200102_MJ_0442-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            2001/02 mnr: MJ442 pnr: mp327
          </p>
          <p>
            Motion till riksdagen 2001/02:MJ442
          </p>
          <p>
            av Ingegerd Saarinen och Gudrun Lindvall (mp)
          </p>
          <p>
            Källsortering
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om enklare sätt att källsortera förpackningar.
          </p>
          <p>
            Snåriga sorteringssystem
          </p>
          <p>
            Sveriges källsorteringssystem är idag i stort behov av enklare
            sortering av för- packningar. Att ta ansvar för insamlingssystem
            och information till konsumenten är producentens skyldighet. Enligt
            5 8 förordningen (1997:185) om producentansvar för förpackningar
            ska konsumenten sortera ut förpackningar från hushållsavfall och
            lämna dem till återvinning, men det är producenten som ska informera
            konsumenten om var, när och hur detta skall ske. Producenten måste
            enligt lag göra konsumenten medveten om vad som är hushållsavfall
            och vad som är förpackning. Det borde inte vara konsumentens huvudbry
            att forska sig till vilken förpackning som ska slängas var.
          </p>
          <p>
            Förenklad sortering med märkning
          </p>
          <p>
            Ett väldigt enkelt sätt att underlätta för den miljömedvetne
            vore att märka för- packningarna med symboler som även skulle
            finnas på de olika återvinnings- containrarna. På så sätt kan
            konsumenten i ett tidigt skede i affären använda sin konsumentmakt
            och favorisera de varor som kommer från producenter som tar sitt
            ansvar för återvinningen på allvar, medan ovilliga producenter
            drabbas av en konkurrensnackdel helt i linje med miljöbalkens
            mål i 1 kap. 1 8 och visionen om ett kretsloppssamhälle. Att det
            finns en vilja hos medborgarna att källsortera råder det ingen
            tvekan om. Det som är tveksamt är hur länge denna vilja och entusiasm
            håller i sig dels eftersom återvinningssystemet sköts dåligt
          </p>
          <pb facs="riksdagen-motions-pdf/data/200102/mot_200102_MJ_0442/mot_200102_MJ_0442-0002.pdf"/>
          <p>
            2001/02:MJ442
          </p>
          <p>
            11
          </p>
          <p>
            ute i kommunerna, dels för att konsumenten måste vara något av
            en materialexpert för att tryggt veta att förpackningen hamnat
            rätt.
          </p>
          <p>
            Behov av att sluta kretsloppen
          </p>
          <p>
            Att sluta kretsloppen är en svår och stor uppgift för hela den
            industrialiserade världen och den som tror att detta görs genom
            att ställa ut olika mindre containrar och hoppas på det bästa
            borde tänka en gång till. Det stora problemet i kretsloppsproblematiken
            är den ökande mängden material som tillförs teknosfären. Att det
            material som förs in skall tas om hand och återanvändas i största
            möjliga mån är en självklarhet, men ett slags ekologisk konstgjord
            andning. Därför är det så viktigt att konsumenten redan i affären
            kan göra sitt val istället för att sedan tvingas välja mellan
            återvinningsstationen och soptunnan.
          </p>
          <p>
            Regeringen kan föreskriva om märkning
          </p>
          <p>
            I 15 kap. 7 8 miljöbalken framgår att regeringen får föreskriva
            bl.a. märkning, lämnande av uppgifter om material, insamlande
            och återvinningsgrad. Vi föreslår att detta tillämpas ordagrant,
            eftersom systemet idag enbart baseras på konsumentens goda vilja.
            Sverige, som gärna vill se sig som ett föregångsland i miljöfrågor,
            bör ha mer framförhållning än så. Om man antar att producenter
            kan känna och ta ansvar bör man ta steget fullt ut och verkligen
            kräva ett ansvarstagande istället för att hålla producenterna
            under armarna. Konsumentmakten har hittills inte lett till ett
            hållbart samhälle. Nu är det upp till bevis att konsumenterna
            kan bidra till en förbättring av användandet av jordens resurser.
          </p>
          <p>
            Stockholm den 4 oktober 2001
          </p>
          <p>
            Ingegerd Saarinen (mp) Gudrun Lindvall (mp)
          </p>
        </div>
      </div>
    </body>
  </text>
</TEI>
