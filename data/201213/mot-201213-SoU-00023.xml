<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00023">
  <teiHeader>
    <fileDesc>
      <titleStmt>
        <title>med anledning av skr. 2012/13:113 Riksrevisionens rapport om statens insatser inom ambulansverksamheten</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:113 Riksrevisionens rapport om statens insatser inom ambulansverksamheten</title>
          <idno type="rdwebb">H002So23</idno>
          <rs type="number">So23</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So23/text</ref>
          <ref type="dokument_url_html">http://data.riksdagen.se/dokument/H002So23</ref>
          <ref type="dokumentstatus_url_xml">http://data.riksdagen.se/dokumentstatus/H002So23</ref>
          <ref type="doc">http://data.riksdagen.se/fil/7788BF5E-9597-456D-8F93-2E48BA2E3373</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3S9Y1pr4zvQ1n3EsmtcpDL" type="basedOn"/>
        <correspContext corresp="i-3S9Y1pr4zvQ1n3EsmtcpDL">
          <ref>Regeringsskrivelse 2012/13:113</ref>
        </correspContext>
        <correspAction xml:id="i-D6x1j33Em7M3VnRw98m6hk" type="signed"/>
        <correspContext corresp="i-D6x1j33Em7M3VnRw98m6hk">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-TvPyEtuwNMQMGBtdEqsZRN"/>
        </correspContext>
        <correspAction xml:id="i-R6nrA4aW7RrwTnTxBPNAy5" type="referral">
          <date when="2013-04-25"/>
        </correspAction>
        <correspAction xml:id="i-57QxZndfh4nphQYgaer73z" type="referral">
          <date when="2013-04-25"/>
        </correspAction>
        <correspAction xml:id="i-3vuQuNWRXFY5SivVUYJ3Zg" type="dismissal">
          <date when="2013-04-24"/>
        </correspAction>
        <correspAction xml:id="i-TcXXXjVnuqnEcEL6VRu4oG" type="dismissal">
          <date when="2013-04-24"/>
        </correspAction>
        <correspAction xml:id="i-TvRpD8NsgNPMCo4Htn9RAN" type="submission">
          <date when="2013-04-18"/>
        </correspAction>
        <correspAction xml:id="i-4CGrm5MoQvgq6wd7HTvMk8" type="transfer">
          <date when="2013-04-17"/>
        </correspAction>
        <correspAction xml:id="i-FDwd4JfnKL6KBfF5M5rcwE" type="assigned"/>
        <correspContext corresp="i-FDwd4JfnKL6KBfF5M5rcwE">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N1znNPkGGXbAyBAhSCaw7k" type="motHeader"/>
      <div xml:id="i-CsUXDouHWKjWtzZQutFS1a" type="motBody">
        <div xml:id="i-XcH93vxtQPPcaAYGmB8qEX" type="motProposal" subtype="förslag">
          <head xml:id="i-ABzpz17vZpzj1Gb77vBdbq">
            Förslag till riksdagsbeslut
          </head>
          <p xml:id="i-CzKFtLE81XUc8YXpuZGjLD">
            Riksdagen tillkännager för regeringen som sin mening vad som
            anförs i motionen om att regeringen snarast ska återkomma med
            ett samlat förslag om hur staten kan effektivisera sin styrning
            av ambulanssjukvården och larmkedjan i syfte att höja kvaliteten.
          </p>
        </div>
        <div xml:id="i-4ZuazTbGK5vUXXnyxCECCH" type="motContent">
          <head xml:id="i-KNHF75qs6PiLMbzuedPLPP" type="h1">
            Längre insatstider i ambulansverksamheten
          </head>
          <p xml:id="i-NgGvCefrVPtH61eKsiC74q">
            En snabb ambulansinsats kan vara skillnaden mellan liv och död
            för den som är svårt sjuk eller skadad. Anmälningarna (klagomålen)
            till Socialstyrelsen rörande ambulansverksamheten har ökat de
            senaste åren.
          </p>
          <p xml:id="i-3gqfoNLqH97ym2FG3Rossa">
            Riksrevisionens granskning av ambulansverksamheten visar att
            det tar längre tid att få en ambulans i dag än för några år sedan.
            I april 2012 tog det i genomsnitt ca 13 minuter för ambulansen
            att i de mest prioriterade fallen (prio 1), komma fram till platsen
            från det att en hjälpsökande som ringt 112 fått svar hos SOS Alarm.
            Det är en ökning med drygt 1 minut sedan april 2009. Även tiden
            från det att ett larmsamtal besvaras av SOS Alarm till det att
            en ambulans tilldelas uppdraget, dvs. larmbehandlingstiden för
            vårdärenden, har generellt sett ökat något mellan 2009 och 2012,
            oavsett prioriteringsgrad.
          </p>
          <p xml:id="i-S25MwYF2mo98b5k8Retnux">
            Vid en jämförelse av hur lång tid larmbehandlingen tar vid SOS
            Alarms olika larmcentraler framkommer att skillnaderna i landet
            är relativt stora. I vissa delar av landet tar det dubbelt så
            lång tid att behandla ett prio 1-larm än i andra delar av landet.
            De regionala skillnaderna är ännu lite större vid behandling av
            prio 2-larm.
          </p>
          <head xml:id="i-4SEzRanWuLWrxQzrpKLNcc" type="h1">
            Ansvaret delat mellan många aktörer
          </head>
          <p xml:id="i-FiTsXv59RnBPWSiHSQ8FK4">
            Fördelningen av ansvaret mellan olika aktörer inom larmkedjan
            och ambulansverksamheten är mycket komplicerad. Det formella ansvaret
            regleras i olika sammanhang och uttrycks i alarmeringsavtalet,
            lagstiftning, myndighetsinstruktioner och regleringsbrev. Staten
            reglerar hela hälso- och sjukvårdsområdet genom bl.a. hälso- och
            sjukvårdslagen. Socialstyrelsen utformar särskilda föreskrifter
            för ambulanssjukvården och svarar för tillsynen. Inom alarmeringstjänsten
            är SOS Alarm en central aktör som till hälften ägs av staten och
            till hälften av Sveriges Kommuner och Landsting (SKL) genom SKL
            Företag AB . SOS Alarm ansvarar för nödnumret 112 och dirigerar
            årligen ambulanser till cirka en miljon händelser där det bedömts
            finnas behov av ambulans. SOS Alarm äger inte själv några ambulanser.
            Alarmering och dirigering kan också utföras av andra än SOS Alarm
            och en sådan aktör finns verksam sedan den 31 oktober 2011. Avtalet
            om nödnumret 112 tecknas mellan Försvarsdepartementet och SOS
            Alarm medan statens ägande av bolaget förvaltas av Finansdepartementet
            . Tillsynsmyndighet för SOS Alarms hantering av 112-numret är
            Myndigheten för samhällsskydd och beredskap (MSB) . Landsting
            och regioner ansvarar enligt hälso- och sjukvårdslagen för ambulanssjukvården
            och att det finns en ambulansflotta. Landsting och regioner får
            dock uppdra åt andra att utföra tjänsterna om de så vill. Samtliga
            landsting och regioner har exempelvis avtalat om tjänsterna för
            alarmering och dirigering av ambulans hos SOS Alarm eller annan
            larmcentral och ett flertal landsting har efter upphandling anlitat
            privata företag för ambulansverksamheten.
          </p>
          <head xml:id="i-NWkcztYWCcHRZJKHUUrwHJ" type="h1">
            Riksrevisionens slutsatser
          </head>
          <p xml:id="i-NBYaxRGgVkeErJ36sMPPXo">
            Riksrevisionens bedömning är att staten har för lite kunskap
            om utvecklingen inom ambulansverksamheten, med dess eventuella
            brister och skillnader i landet, för att kunna vidta nödvändiga
            åtgärder och därmed bidra till en effektiv och säker ambulanssjukvård.
          </p>
          <p xml:id="i-JHopqN4NPkKdHNjY3MrmNG">
            Riksrevisionens granskning handlade om hur statens insatser bidrar
            till en effektiv och säker larmkedja för ambulanssjukvård. Statens
            ansvar för en väl fungerande larmkedja i ambulanssjukvården är
            komplext. Staten är delägare i SOS Alarm liksom avtalspart eftersom
            staten också har uppdragit åt SOS Alarm att tillhandahålla en
            effektiv alarmeringstjänst. Genom Socialstyrelsen ansvarar staten
            också för tillsyn och kontroll av all hälso- och sjukvård. Slutligen
            är staten den som reglerar hälso- och sjukvårdsområdet lagstiftningsmässigt.
            Staten har därmed det yttersta ansvaret för att styra, kontrollera
            och följa upp att larmkedjan i ambulanssjukvården fungerar på
            ett effektivt och säkert sätt.
          </p>
          <p xml:id="i-GizSeErEjj11if1naYxu2f">
            Riksrevisionens övergripande slutsats är att tillsynen, styrningen
            av SOS Alarm och förutsättningarna för en effektiv alarmering
            har brister. Bedömningen är att staten kan bidra till en bättre,
            säkrare och mer effektiv ambulansverksamhet genom att Socialstyrelsen
            stärker tillsynen av ambulansverksamheten, genom att regeringen
            via bolagets styrelse styr SOS Alarm tydligare och genom att staten
            verkar för en välfungerande alarmering av ambulanser oavsett vilken
            aktör som utför den.
          </p>
          <head xml:id="i-M1zP4VYbigUKkneuWbLbWE" type="h1">
            Vår analys och våra förslag
          </head>
          <p xml:id="i-HgEguMrf7GCHBKnsriGrK1">
            Utvecklingen med längre insatstider och ett ökat antal klagomål
            på ambulansverksamheten i landet är mycket allvarlig. Socialdemokraterna
            har tagit upp frågan om larmkedjan och ambulansverksamheten både
            hösten 2011 och hösten 2012 i de kommittémotioner för utgiftsområde
            9 som lagts i socialutskottet. I motionen från hösten 2012 anfördes
            följande:
          </p>
          <p xml:id="i-WDTKaotV63J86zfmjbALDk">
            Det är av fundamental betydelse för hela samhället och alla medborgares
            trygghet och säkerhet att nödnumret 112 fungerar på ett bra sätt.
            För den som befinner sig i en nödsituation räcker det med ett
            enda samtal till nödnumret 112 för att nå samhällets alla räddningsresurser.
            Det är SOS Alarm som på statens vägnar ansvarar för nödnumret
            112 och de möter varje dag tusentals människor som behöver hjälp
            i samband med olyckor och vid akuta sjukdomstillstånd. Under det
            senaste året har det kommit in ett antal anmälningar om att sjuka
            och nödställda ringt 112 men inte fått den hjälp som varit nödvändig.
            Misstag kommer alltid att kunna inträffa men Socialstyrelsen har
            gjort bedömningen att det finns problem med bedömningar och prioriteringar
            nationellt och därför gjort en landsomfattande granskning. Socialstyrelsen
            skriver i tillsynsrapport 2012 att det finns allvarliga brister
            som bland annat handlar om bedömning och prioritering av ambulansbehovet,
            personalens kompetens, samverkan mellan personalgrupper och mellan
            olika vårdgivare samt verksamhetens egenkontroll. Vissa (men inte
            alla) av de aktuella händelserna som klagomålen bygger på har
            varit av sådan allvarlig karaktär att de har medfört livshotande
            vårdskador, i vissa fall med dödlig utgång, medan andra har bedömts
            medföra risk för vårdskada. Enligt vårdgivaren beror de flesta
            uppmärksammade bristerna på att larmoperatören eller sjuksköterskan
            inte förstod graden av allvar i det inkomna samtalet och att det
            i första hand rör sig om kommunikationsproblem. Socialstyrelsen
            kommer att följa upp verksamheten för att se om brister åtgärdas.
            Staten äger 50 procent i SOS Alarm och avtalet om nödnumret 112
            tecknas av Försvarsdepartementet. Kvaliteten i den hjälp och service
            som ges genom nödnumret 112 måste säkras. Staten har som hälftenägare
            ett ansvar för att kvaliteten i verksamheten säkras.
          </p>
          <p xml:id="i-AYYA5xT1NCRigPVb786PtX">
            Vi anser att regeringens svar på Riksrevisionens granskning är
            alldeles för passivt och till intet förpliktande. Regeringen anger
            i skrivelsen att man anser att det finns vissa utvecklingsområden.
            Regeringen vill avvakta inrättandet av den nya tillsynsmyndigheten
            (ur Socialstyrelsen) på hälso- och sjukvårdsområdet och utvecklingen
            av tillsynen innan ytterligare åtgärder vidtas. Hänvisning görs
            också till insatser från Statskontoret och till att regeringen
            ska följa upp hur inspektionen använder möjligheten att utfärda
            föreskrifter i sin tillsyn av ambulanssjukvården. I övrigt sker
            hänvisning till pågående utredning om alarmeringstjänster. Vidare
            redovisas hur statens formella styrning av SOS Alarm går till.
            Det hela avslutas med formuleringen att granskningen inte föranleder
            några ytterligare åtgärder från regeringens sida.
          </p>
          <p xml:id="i-WPpNqgKuW4hmLDjb94MoBx">
            Regeringens inställning håller inte. Staten måste ta ett tydligare
            grepp om dessa frågor och det är regeringen som måste se till
            att det blir så. Antalet inblandade aktörer är stort. Utvecklingen
            går åt fel håll. Nu måste regeringen prioritera dessa frågor.
            Det handlar bl.a. om SOS Alarm. Det handlar också om Socialstyrelsens
            och den nya tillsynsmyndighetens arbete. I grunden handlar det
            om att staten måste skaffa sig en överblick över vad som händer
            och koordinera och effektivisera den statliga styrningen så att
            utvecklingen kan vändas.
          </p>
          <p xml:id="i-WQPnjCUxxZAgsqQFNZowbJ">
            Problemen och kvalitetsbristerna måste för statens del föranleda
            åtgärder på flera områden. Socialstyrelsens tillsyn av ambulanssjukvården
            sker i dag främst genom utredningar av det som anmäls av vårdgivare
            eller enskilda individer. En stor del av utredningstiden läggs
            enligt Riksrevisionen på enskilda ärenden i stället för att samla
            ihop snarlika problem och ta ett nationellt grepp om frågorna.
            Riksrevisionens bedömning är att myndigheten inte har ägnat sig
            åt analyser för att t.ex. öka förståelsen om sambandet mellan
            sättet att genomföra verksamheten och dess resultat. Det har också
            framkommit att Socialstyrelsen endast i begränsad utsträckning
            använder föreskrifterna för ambulanssjukvård som underlag för
            sin tillsyn. Riksrevisionen kan också konstatera att Socialstyrelsens
            föreskrifter för ambulanssjukvård inte konkretiserar de krav på
            tillgänglighet om utförande av ambulanssjukvård som följer av
            hälso- och sjukvårdslagen. Riksrevisionen bedömer att föreskrifterna
            bör utvecklas och användas i systematisk tillsyn i syfte att hantera
            de risker som identifierats i Socialstyrelsens riskanalys.
          </p>
          <p xml:id="i-H69tU6cY1CoDxAk4wFDX5X">
            Ett annat område som Riksrevisionen pekar på gäller regleringarna
            av ambulanssjukvården. Ansvaret för att organisera och styra ambulanssjukvården
            ligger på landstingen. Landstingen sluter avtal med en aktör för
            alarmering och dirigering av ambulans. Det är hos denna aktör
            som prioritering av ambulansärenden också görs. Då föreskrifterna
            för ambulanssjukvård endast på ett fåtal punkter reglerar ambulansverksamheten
            kan landstingen ställa olika krav på alarmerings- och dirigeringstjänsten.
            Exempelvis ser landstingens kompetenskrav för larmpersonal olika
            ut där vissa landsting ställt krav på sjuksköterskor i larmbehandlingen
            för att stärka den medicinska bedömningen vid ett eventuellt vårdbehov.
            Ett annat exempel är att målen för tillgänglighet varierar. Vi
            vill i detta sammanhang peka på att Riksrevisionen redovisar att
            flera landsting har framhållit att de ser ett behov av nationella
            riktlinjer för tillgänglighet. Det gäller både hur mätningen ska
            ske och hur lång tid som kan anses vara rimlig att vänta på ambulans.
            Riksrevisionens bedömning är att om Socialstyrelsen prövade om
            föreskriftsrätten kan användas för att precisera kraven på ambulansverksamheten
            skulle föreskrifterna också påverka de avtal som tecknas mellan
            respektive landsting och larmaktör. Därmed skulle hjälpsökanden
            kunna få mer lika tillgång till ambulanssjukvård.
          </p>
          <p xml:id="i-2Q8XiKNqySuxtGsbe5tMK1">
            Ett annat område som behöver analyseras ytterligare gäller tillsynsmyndigheternas
            ansvar. Riksrevisionens granskning visar att det råder tveksamhet
            om vilken myndighet som har tillsynsansvaret för överkoppling
            av nödsamtal från SOS Alarm till annan aktör ansvarig för alarmering
            och dirigering av ambulanser. Varken Socialstyrelsen eller Myndigheten
            för samhällsskydd och beredskap (MSB) utför i dag någon tillsyn
            av överkoppling av larmsamtal mellan aktörer. MSB har gjort tolkningen
            att detta inte ingår i deras tillsynsuppdrag eftersom myndigheten
            menar att överkopplingen omfattas av den lagreglerade hälso- och
            sjukvården. Socialstyrelsen bedriver ingen systematisk tillsyn
            på området och genomför alltså ingen tillsyn om inte myndigheten
            får in någon anmälan. Det innebär att tillsynen faller mellan
            stolarna och att ansvaret därmed är otydligt på ett sätt som innebär
            risker för enskilda och också bristande effektivitet i myndigheternas
            arbete.
          </p>
          <p xml:id="i-4gSELj6aqPVh6pRNQqHbED">
            En allvarlig fråga är att förutsättningarna för aktörer inom
            alarmering är oklara. I samband med att SOS Alarm inte längre
            ensamt ansvarar för all alarmering och dirigering av ambulanser
            har det uppkommit oklarheter i samarbetet mellan SOS Alarm och
            den nya aktören. Det har framför allt handlat om frågor som rört
            överkoppling av A-nummer, dvs. uppgifter om telefonnummer och
            positionering av var den hjälpsökande befinner sig, tekniklösningar
            och kostnader. Eftersom alla nödsamtal går via 112-numret är andra
            aktörer som vill etablera sig på alarmeringsområdet beroende av
            att få A-nummerinformation från SOS Alarm. I dag saknas en teknisk
            lösning som möjliggör en sådan överflyttning.
          </p>
          <p xml:id="i-EBopCgZHwrWec9NGi7Zf2d">
            Alarmeringsavtalet mellan staten och SOS Alarm reglerar endast
            112-tjänsten. Frågor om t.ex. förseningar på grund av överkoppling
            från SOS Alarm till annan aktör för alarmering och dirigering
            av ambulans och om teknik och kostnader för att överföra information
            samt frågor om ansvarsfördelning behöver lösas för att larmkedjan
            för ambulans ska fungera effektivt. I skrivelsen hänvisas till
            att frågan hanteras i Alarmeringstjänstutredningen. Det är av
            största vikt att så sker skyndsamt eftersom detta är en nyckelfråga
            för att skapa ett effektivt och säkert system.
          </p>
          <p xml:id="i-W1CgTvv5PitaiKHwDs4V7V">
            Riksrevisionen pekar på att staten inte har varit tillräckligt
            aktiv som ägare av SOS Alarm. SOS Alarm har blivit en av flera
            anbudsgivare i ett upphandlingsförfarande för alarmering och dirigering
            av ambulanser. Det har lett till att bolagets avtal med landsting
            har kommit att se olika ut och att bolaget har anpassats till
            regionala krav. Detta har inneburit en otydlighet för den verksamhet
            som bedrivits av SOS Alarm. Det som gäller i ett landsting gäller
            inte i ett annat. Riksrevisionen tar upp bristande lönsamhet i
            vissa avtal som SOS Alarm ingått som ett stort problem liksom
            att staten inte har varit tillräckligt aktiv i sin roll som ägare
            av SOS Alarm, trots att den haft representanter i styrelsen. Vi
            håller med om att staten måste vara mer aktiv i sin roll som ägare
            av SOS Alarm. Vi anser dock att en huvudfråga är om det ska finnas
            aktörer vid sidan av SOS Alarm. Vi är tveksamma till det och anser
            att detta måste ses över och analyseras ur effektivitets- och
            kvalitetssynpunkt.
          </p>
          <p xml:id="i-F4UBM5gNHMg2gZfZNqUe4w">
            Mot bakgrund av ovanstående redogörelse och Riksrevisionens rapport
            föreslår vi att riksdagen ger regeringen i uppdrag att snarast
            återkomma med ett samlat förslag om hur staten kan effektivera
            sin styrning av ambulanssjukvården och larmkedjan i syfte att
            öka kvaliteten. Regeringen bör som en del i detta arbete särskilt
            pröva frågan om det ska finnas andra aktörer vid sidan av SOS
            Alarm när det gäller alarmering och dirigering av ambulanser.
          </p>
        </div>
        <div xml:id="i-UptRqT6nQbHnb4yHLwAHVL" type="signatureBlock">
          <list xml:id="i-Hgvmfzn4rcR8dQDBb4Zv8B">
            <item xml:id="i-3cEkf2wodVr5LFJDVycVNY" who="i-HxcQkHC9fDSzkJWgvdhDEF" type="signature">
              Lena Hallengren (S)
            </item>
            <item xml:id="i-P9g2JSS2hHcuEQPLCStnto" who="i-MMa2PA7yJ45qkfsEkcFqYb" type="signature">
              Christer Engelhardt (S)
            </item>
            <item xml:id="i-UnkgrQxdkTGzPq5wXS4pTY" who="i-H4Edsjz4cmdv9sJHCLVnfS" type="signature">
              Catharina Bråkenhielm (S)
            </item>
            <item xml:id="i-CwP5fkZQknj2m5qNr3y1FP" who="i-2Bind9dyirGQ1UMwS9XjsT" type="signature">
              Lennart Axelsson (S)
            </item>
            <item xml:id="i-8RoS64pc7X6JKvW3XU5p4J" who="i-YHze8naQ3VfThjRidPfYK7" type="signature">
              Ann Arleklo (S)
            </item>
            <item xml:id="i-J7jpyKQaYadzRhcMmwFv44" who="i-8gcKLg8FFeh9DR71R7zcMv" type="signature">
              Gunnar Sandberg (S)
            </item>
            <item xml:id="i-FaU7MFJ26okxrie6ovDcsD" who="i-TvPyEtuwNMQMGBtdEqsZRN" type="signature">
              Meeri Wasberg (S)
            </item>
          </list>
        </div>
      </div>
    </body>
  </text>
</TEI>
