<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00152">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__152/mot_1939__fk__152-001.pdf"/>
      <fw xml:id="i-BnNdaVTZQ2uq6AjeDGCto1">
        Motioner i Första kammaren, Nr 152. 1
      </fw>
      <div xml:id="i-SvAGHH7p49AHd35YbDbnHF" type="motHeader">
        <div xml:id="i-TtyCryWLpisJaToUZSttXU" type="motTitle"/>
        <div xml:id="i-PL124V2VoSF8Tfo7bjHfBh" type="motSubmissionInfo"/>
      </div>
      <div xml:id="i-HCoMCmBsnebNNmF6XrRkVU" type="motBody">
        <div xml:id="i-7iZ65XX8xjJXJuhomdnzkm">
          <p xml:id="i-F4RFpKA4MJQyabSp7ZnxeC">
            Nr 152.
          </p>
          <p xml:id="i-RTbxBbKGCmuFjyw8irR2MW" type="titleString">
            Av herr Domö m. fl., om ökat anslag till utbildning av luftskydds-
            personal m. m.
          </p>
          <p xml:id="i-SVLAR4ajk8U3ZjzcT6xrs9">
            Under den svarta veckan i september 1938 vidtogos i ett flertal
            huvudstäder omfattande åtgärder till skydd för civilbefolkningen
            mot ett luftangrepp. I London utdelades gasmasker åt befolkningen
            och grävdes skyddsvärn i parkerna. I Paris gjordes förberedelser
            för stadens utrymning och för överflyttning av museernas konstskatter
            till bombsäkra valv. Även i mindre stater, som icke voro lika
            direkt berörda av den storpolitiska krisen, ansträngde man sig
            att höja kuppberedskapen, framförallt det lokala luftförsvarets
            effektivitet. Till grund för dessa strävanden låg antagandet,
            att ett nytt europeiskt krig skulle inledas med en överraskande
            kupp, och mycket talade för att denna skulle få formen av bombanfall
            mot de stora städerna och industricentra. Under dessa improviserade
            försvarsförberedelser befunnos mångenstädes svå- ra brister och
            luckor i luftskyddsorganisationen föreligga. Under höstens lopp
            har man i ett stort antal länder sökt tillgodogöra sig krisens
            lärdomar och ef- fektiviserat luftskyddet. Att även i Sverige
            snabba åtgärder på detta område äro nödvändiga står utom allt
            tvivel. Den hittillsvarande organisationen av det civila luftskyddet
            är hos oss långt ifrån tillfredsställande. Visserligen har se-
            dan några år enighet rått om behovet av särskilda skyddsåtgärder
            emot de fa- ror, som vid krig hota civilbefolkningen genom fientliga
            luftanfall. Vid 1937 års riksdag antogs också en luftskyddslag,
            innehållande bestämmelser om luft- skyddets organisation och förberedande
            i fredstid. Ett särskilt organ, luft- skyddsinspektionen, inrättdes
            för dea centrala ledningen för luftskyddet, och en del mindre
            anslag beviljades till luftskyddsändamål. Men ännu i denna dag
            har dessa åtgärder till trots i vårt land något effektivt, i allvarstider
            funktionsdugligt luftskydd icke kommit till stånd. Man har fått
            en organisation, som i stort sett ingenting annat är än en pappersorganisation.
            För civilbefolkningen i landets huvudstad och övriga ekonomiska
            och admini- strativa centra fanns under den svarta septemberveckan
            knappast mera än en antydan om skyddsmöjligheter, som borde varit
            självklara. Bristerna i luftskyddsorganisationen trädde grällt
            i dagen under den stora luftförsvarsövningen i östra Svealand.
            Mörkläggningen inom Stockholms luft- skyddsområde kunde visserligen
            programenligt genomföras, och civilbefolk- ningen varskoddes genom
            larmsignaler om det fingerade flygangreppet. Men därvid stannade
            det också. När flyglarm gavs vid luftförsvarsövningen, kunde gatutrafikanterna
            icke hänvisas till något enda skyddsrum. Man fick nöja sig med
            att uppmana dem att trycka sig intill husväggarna eller söka skydd
            i port- gångar och hus. Hade det kommit till krig, så skulle härutinnan
            ingenting ha
          </p>
          <p xml:id="i-PebQ9sh4nYuqdCiFmKGX8q">
            pes 0
          </p>
          <p xml:id="i-V5pBVWExsfZgmd6E81EszJ">
            Bihang till riksdagens protokoll 1939. 3 saml. Nr 152—153. 1
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-002.pdf"/>
          <fw xml:id="i-VaNXqVcRnExWfVLm4pEKzS">
            2 Motioner i Första kammaren, Nr 152.
          </fw>
          <p xml:id="i-PNKNWyYFPFwHgXV32E78AT">
            icke vare sig i huvudstaden eller andra svenska städer. Ej heller
            funnos några gasmasker för civilbefolkningen. Det s. k. hemskyddet
            var praktiskt taget obe- fintligt. Inga planer funnos utarbetade
            för vart de kommunala tjänstemännen skulle taga vägen vid flyglarm
            eller vart man skulle föra dyrbara offentliga samlingar och oersättliga
            arkivalier. Ansvaret för dessa missförhållanden kan icke läggas
            på de lokala luftskydds- föreningarna. Inom dessa föreningar torde
            man gjort vad man kunnat för att sprida upplysning rörande det
            enskilda luftskyddet och förmå allmänheten att deltaga i åtgärder
            för att inskränka verkningarna av ett flyganfall. Ett stort arbete
            har nedlagts på propaganda och för att uppbygga en hemskyddsorga-
            nisation. Men föreningarna ha saknat ekonomiska resurser för att
            annat än un- dantagsvis kunna genomsyra befolkningen och få alla
            att inse att det är en medborgerlig plikt att deltaga i det enskilda
            luftskyddet. Erfarenheten från luftskyddsföreningarnas hittillsvarande
            verksamhetstid ger vid handen att ett luftskydd, som förtjänar
            benämningen luftskydd, icke torde kunna baseras på frivilliga
            insatser i den utsträckning man från det all- männas sida förutsatt.
            Det enskilda luftskyddet behöver frivillig personal, ut- bildad
            att kunna ingripa och lämna den första hjälpen inom bostadskvarteren.
            Detta hemskydd skall vara kunnigt i bekämpandet av brandbombers
            verkan. Det skall ge den första hjälpen åt gasskadade och sårade.
            Det skall övervaka ordningen och anordningarna i eventuella skyddsrum.
            Det skall m. a. o. bestå av folk, som har förmåga att taga ledningen
            och att behjärtat ingripa. Skola inom luftskyddsföreningarna aktiva
            medlemmar utbildas i tillräcklig skala för en effektivt organiserad
            hemskyddstjänst i de större städerna och industrisam- hällena,
            måste föreningarna från det allmänna erhålla anslag för ändamålet.
            Medlemsavgifterna förslå icke till expeditionslokaler, utbildning
            och propaganda. Riksluftskyddsförbundet har för sin del i skrivelse
            den 13 juni 1938 hem- ställt om statsbidrag med 21.520 kronor
            till bestridande av förbundets orga- nisationskostnader (sekretariat
            och arbetsutskott), med 15.500 kronor till upp- lysning och propaganda
            samt med 32.500 kronor till utbildningsverksamhet eller med tillhopa
            69.520 kronor. Vidare har förbundet ansett de särskilda länsför-
            bunden böra för anställande av chefsinstruktörer erhålla ett organisationsbidrag
            av sammanlagt 50.000 kronor, varjämte vissa lokalföreningar enligt
            förbundets hemställan borde stödjas med ett bidrag av tillhopa
            10.000 kronor. Förbundet motiverar dessa sina anslagsäskanden
            med att förbundet för att bedriva sin verksamhet med någon utsikt
            till effekt skulle behöva en årlig in- komst av 90.000—100.000
            kronor. Visserligen hade förbundet gjort framställ- ning om bidrag
            av lotterimedel men under hand erfarit, att något sådant icke
            komme att tilldelas förbundet. Vidare hade förbundet ditintills
            erhållit bidrag från enskilda och företag till en summa av 41.700
            kronor, men flertalet bi- dragsgivare hade bestämt förklarat,
            att bidragen vore att betrakta såsom en- gångsbelopp. Förbundet
            kunde som säkra inkomster under nästkommande budgetår endast räkna
            med ett årligt frivilligt bidrag av 10.000 kronor. För-
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-003.pdf"/>
          <fw xml:id="i-UMHTsjAKW7YmQNu9c7PF48">
            Motioner i Första kammaren, Nr 152. 3
          </fw>
          <p xml:id="i-PcdMoLVyoFw1Bkv8Aditon">
            bundet anför ytterligare, att det för ernående av effektivitet
            i utbildningen av aktiv personal inom olika luftskyddsorter vore
            nödvändigt, att kunniga in- struktörer funnes för säkerställande
            av utbildningsverksamhetens riktiga be- drivande inom de olika
            länen. De inom länsförbunden och dess arbetsutskott arbetande
            personerna fullgjorde sina uppdrag utan ersättning, och länsförbun-
            dens organisationskostnader hade dittills bestritts genom frivilliga
            bidrag. Som inga medlemsavgifter utginge från lokalföreningarna
            till länsförbunden och enär de frivilliga bidragen icke räckte
            till för bestridande av kostnader för chefsinstruktörernas verksamhet,
            vore statsbidrag till ifrågavarande ändamål motiverat. Lokalföreningarna,
            inom vilka allt arbete likaledes fullgjordes utan ersättning,
            vore även i behov av bidrag av statsmedel. Kungl. Maj:t har i
            statsverkspropositionen, femte huvudtiteln, punkterna 202 och
            203, endast delvis tillmötesgått denna hemställan. Av de begärda
            inalles 129.520 kronorna tillstyrker föredragande departementschefen
            endast 70.000 kr. Samtidigt tillstyrkas 20.000 kr. till Röda Korsets
            luftskyddsverksamhet. Med denna snäva anslagsram torde varken
            länsförbunden eller lokalförening- arna kunna erhålla några statsbidrag.
            Hela den frivilliga luftskyddsverksam- heten äventyras. De svenska
            luftskyddsorganisationernas medelsbehov pr år uppgår enligt officiella
            siffror till 2.300.000 kronor. Om riksdagen följer Kungl. Maj:ts
            förslag skulle hela denna summa så när som på 70.000 kronor få
            an- skaffas på privat väg. Ingen som helst säkerhet finnes för
            att beloppet verk- ligen kan anskaffas. En sådan ordning är ohållbar,
            om luftskyddsverksamheten överhuvud skall ha någon allvarlig mening.
            Det är en minimifordran, att riks- luftskyddsförbundet åtminstone
            erhåller hela det anslag, förbundet funnit er- forderligt. Anslagsposten
            Civilt luftskydd: Bidrag till enskilda sammanslut- ningar för
            utbildning av luftskyddspersonal m. m. bör sålunda höjas från
            av Kungl. Maj:t föreslagna 90.000 kronor till 150.000 kronor.
            Med hänsyn till portokostnadernas betydelse för luftskyddsföreningarnas
            verksamhet i det all- männas intresse ifrågasätta vi också, om
            icke föreningarna av Kungl. Maj:t borde medgivas tjänstebrevsrätt.
            &amp;x För hemskyddet i de större fastigheterna skall enligt de
            uppgjorda planerna finnas en hemskyddsledare samt lämpligen en
            rapportkarl, en ordningsman för skyddsrummet (där sådant finnes),
            brandvakt samt personal, som förstår sig på sjukvård. Septemberkrisens
            lärdomar förmådde överståthållarämbetet i Stockholm att i oktober
            månad söka avhjälpa de värsta bristerna på detta om- råde. En
            kungörelse utfärdades, varigenom husägarna ålades att upprätta
            luft- skyddsplan för sina fastigheter. I första hand skulle genom
            fastighetsägarens försorg uttagas en ansvarig hemskyddsledare
            och medlemmar till husbrandvak- ten. Härjämte skulle anskaffas
            sådan eldsläckningsmateriel, som varje patrull måste ha tillgång
            till, om det skulle bli allvar. Ofantligt mycket återstår emellertid
            om det allmänna luftskyddet skall bliva tjänstedugligt i nödvändig
            omfattning. Framför allt kan ifrågasättas om icke
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-004.pdf"/>
          <fw xml:id="i-YJ1XAuBJtrBVwtG48nHaBG">
            4 Motioner i Första kammaren, Nr 152.
          </fw>
          <p xml:id="i-Tjm87J4W14Jv1nWA1L1Bq3">
            tjänsteplikt bör införas för den till det aktiva luftskyddet
            uttagna personalen. På frivillighetens väg torde nämligen nödig
            personal, som är villig och oför- hindrad att underkasta sig erforderlig
            utbildning och övning, icke kunna an- skaffas. Och utan i fredstid
            utbildad och övad aktiv personal inom de olika tjänstegrenarna
            måste luftskyddet alltid bliva bristfälligt. Frågan har berörts
            av chefen för luftskyddsinspektionen i ett intervjuutta- lande
            i Dagens Nyheter den 29 oktober 1938. I uttalandet framhålles,
            att upp- rättandet av luftskyddsplaner berett fastighetsägarna
            åskilligt bekymmer, sär- skilt uttagning av den personal, som
            skall fungera som ledare, husbrandvakt, sjukvårdspersonal ete.
            Bl. a. har man ifrågasatt, huruvida den personal, som nu uttas,
            också i händelse av krig skulle kunna påräknas för hemskyddets
            räk- ning och alltså undandras produktionen, eller om man då skulle
            ”göra om” hela organisationen. Frågan är alltjämt oklar. Huru
            stor betydelse den har torde framgå av följande. 400 luftskyddsorter
            finnas i Sverige, och de lokala luftskyddsföreningarnas antal
            uppgår f. n. till c:a 300—400. För hemskyddet behöves en personal
            på omkring 300.000 perso- ner, varav 60 å 70 procent kvinnor,
            Stockholms hemskydd kräver en personal på ungefär 50.000, vartill
            för huvudstadens del kommer 7.000 man aktiv luft- skyddspersonal.
            Den större svenska industrien behöver inalles omkring 20.000 man
            aktiv personal. Alla de här nämnda personalgrupperna och många
            flera skola utbildas. Därtill kommer utbildning av luftskyddschefer,
            industriluft- skyddsledare, hemskyddsledare samt instruktörer.
            I händelse av krig och luftskyddstillstånd inträder luftskyddsplikt.
            Myndig- heterna komma alldeles säkert att då ålägga de för hemskydd
            uttagna att full- göra sådan plikt. Men chefen för luftskyddsinspektionen
            medger i sitt ovannämn- da uttalande att om det skulle stöta på
            stora svårigheter att fylla de för hemskyd- den nödvändiga kadrerna
            på annat sätt, ”så får man nog överväga frågan om luftskyddspliktens
            införande även i fredstid””. Att svårigheter härvidlag upp- stå
            är självklart på grund av det stora antal personer, som erfordras
            för ett effektivt hemskydd.
          </p>
          <p xml:id="i-3emHSnrBgArAWrrPEJBrhj">
            +
          </p>
          <p xml:id="i-Uv8KAkyhZDYiGts1XXkfue">
            Vad beträffar kostnaderna för luftskyddet måste enligt vår mening
            en klar gränslinje uppdragas mellan statens, kommunernas och de
            enskildas skyldig- heter. Bestämmelserna om skyldighet för kommuner
            och enskilda att medverka vid luftskyddets förberedande i fredstid
            återfinnas dels i 10 och 11 $$ luft- skyddslagen och dels i 20
            $ förfoganderättslagen. En kommuns direkta ålig- gande i förevarande
            hänseende inskränker sig till den i 10 $ förstnämnda lag stadgade
            skyldigheten att lämna erforderligt biträde vid planläggningen
            av luftskyddet inom kommunen. Bristen på uttryckliga bestämmelser
            ifråga om kommunernas skyldigheter sammanhänger otvivelaktigt
            med den försiktighet, som präglat luftskyddsutredningens förslag
            och statsmakternas beslut på detta område. Det har uppenbarligen
            ansetts lämpligt att till en början iakttaga
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-005.pdf"/>
          <fw xml:id="i-JrHhrdjAaG6XU4CUBBU2Be">
            Motioner i Första kammaren, Nr 182. 5
          </fw>
          <p xml:id="i-4zLaVh23WuqUUGTpUjfShE">
            återhållsamhet ifråga om detaljbestämmelser för att man framdeles,
            när prak- tiska erfarenheter från planläggnings- och förberedelsearbetet
            i övrigt vunnits, skulle hava friare händer. Följden har emellertid
            blivit, att på många punk- ter stor oklarhet råder om kommunernas
            skyldighet att medverka vid luftskyd- dets förberedande i fredstid
            och om den rätta fördelningen av kostnaderna mellan stat och kommun.
            Den från Svenska stadsförbundets sida på sin tid över förslaget
            till luftskyddslag framställda anmärkningen på förslagets bris-
            tande klarhet i fråga om kommunernas ekonomiska förpliktelser
            har också un- der den tid som gått vunnit i styrka. Saknaden av
            uttryckliga lagbestämmelser har i åtskilliga fall framkallat villrådighet
            hos de anslagsbeviljande kommu- nala organen, och denna brist
            har otvivelaktigt visat sig utgöra ett svårt hin- der för ett
            ändamålsenligt förberedande av luftskyddet inom många av våra
            viktiga luftskyddsorter. Ehuru kommunerna över lag visat förståelse
            för luft- skyddet och dess förberedande, har sålunda bristen på
            närmare bestämmelser i fråga om kommunernas åligganden på vissa
            håll ansetts utgöra hinder för kommunernas medverkan, på sätt
            som förutsatts, eller för beviljande av de an- slag, vederbörande
            luftskyddsmyndigheter för olika ändamål begärt. Förbere- delsearbetet
            har sålunda blivit lidande på de svävande bestämmelserna, och
            de för organiserandet av luftskyddet ansvariga myndigheterna hava
            hämmats i sitt arbete. En kort resumé över viktigare kommunala
            luftskyddsbeslut lämnas i det föl- jande; resumén understryker
            starkt behovet av en lagstiftning, som klart ut- säger, vilka
            skyldigheter som åvila kommunerna. I Enköping ha anslagits 500
            kr. till luftskyddsmateriel (för luftskydds- övningar m. m.).
            I Eslöv anslogos i juni 4.000 kr. till utbildning av luftskydds-
            chefen samt av manlig och kvinnlig sjukvårdspersonal, för gasskyddskurser,
            för materielanskaffning, för utbildning och övningar i gasskyddstjänst
            samt för in- rättande och drift av en gasskyddsbyrå. I Göteborg
            begärde länsstyrelsen i skrivelse i maj 1936 anslag till anskaffande
            av viss materiel för anställande av prov i anslutning till planerade
            åtgärder i staden för civilbefolkningens skydd mot luftanfall.
            Kostnaderna uppskattades till c:a 17.600 kr., och den materiel,
            det var fråga om, skulle bestå av gasskydds- utrustningar (gasmask
            och gasskyddskläder) för polisverket, renhållningsver- ket, gatu-
            och vägförvaltningen, gas- och elektricitetsverket och vattenlednings-
            verket, syrgasapparater för polisverket, elektriska sirener för
            gas- och elektri- citetsverket samt indikeringsmateriel för gasspaningsavdelningarna.
            Stadsfull- mäktige beviljade den 8 oktober samma år 10.000 kr.
            för angivna ändamål. Stadsfullmäktige beslöto vidare i mars i
            år med anledning av luftskyddslagens åläggande å polismyndigheterna
            att organisera det civila luftskyddet att in- rätta två nya överkonstapels-
            och två konstapelstjänster vid stadens polisverk. I Hässleholm
            ha stadsfullmäktige anslagit 1.500 kr. till inköp av materiel
            för utbildning i luftskyddstjänst, 250 kr. för utbildning av en
            instruktör, 400 kr. för utbildning av sjukvårdspersonal, anordnande
            av gasskyddskurser, prak-
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-006.pdf"/>
          <fw xml:id="i-Kxsiveto9DAWpv5GoJ6nXz">
            6 Motioner i Första kammaren, Nr 152.
          </fw>
          <p xml:id="i-NXzvUFdzHWWHoHdFWTfWMW">
            tiska övningar m. m. och 120 kr. till resebidrag för besök vid
            luftskyddsutställ- ningen i Eksjö. I Katrineholm anslogo stadsfullmäktige
            den 10 oktober 2.000 kr. till inköp för utrustning till en hjälpplats
            inom stadens luftskyddsområde. I Lidköping anslogo stadsfullmäktige
            den 19 oktober 2.700 kr. till övningsmateriel för luftskyddskurser
            (för 300 man). Stadsfullmäktige i Norrköping beviljade i mars
            4.200 kr. till avlönande av sakkunnigt biträde åt luftskyddschefen
            och 1.500 kr. till lokal för luftskyddschefens expedition. I Ljungby
            anslogos 100 kr. till luftskyddsnämnden för visande av propagandafilm
            m. m. Stadsfullmäktige i Oskarshamn beslöto i december förra året
            med anledning av skrivelse från länsstyrelsen, att för luftskyddets
            planläggning behövliga me- del kunde tas av anslaget för oförutsedda
            utgifter. Till anordnande av luft- skyddskurser i staden ha stadsfullmäktige
            anslagit 535 kr. I Södertälje ha stads- fullmäktige anslagit 1.680
            kr. för inköp av materiel för utbildning av aktiv personal i det
            civila luftskyddet. Stadsfullmäktige i Umeå ha beviljat 1.200
            kr. till ersättning åt sakkunnig person för arbete med planläggning
            av luftskydds- åtgärder och 300 kr. till skrivhjälp m. m. Municipalfullmäktige
            i Götene ut- sågo i juni två av sina medlemmar att biträda luftskyddschefen
            vid planläg- gande av luftskyddet samt tre extra polismän och
            15 extra brandmän att träda i tjänst vid proklamerande av luftskyddstillstånd.
            I Sävsjö har anslagits 1.513 kr. för inköp av gasmasker m. m.
            för brandkårens behov. För utbildning av luftskyddscheferna eller
            av instruktörer för luftskyddet m. m. ha kommunerna rätt allmänt
            anslagit medel. I ett mycket stort antal fall ha städerna ingått
            som medlemmar i länsförbun- den för luftskydd, i många fall också
            i platsens luftskyddsförening. Utöver de årliga medlemsavgifterna
            ha också i många fall beviljats engångsbidrag till länsförbundens
            eller den lokala föreningens omkostnader. I Stockholm ha stadsfullmäktige
            för år 1939 på framställning av motionärer ur skilda partier beviljat
            ett anslag på 650.000 kr. för luftskyddsändamål. Till de stora
            luftförsvarsövningar, som de senare åren hållits på skilda orter,
            ha städerna i många fall lämnat anslag. Sålunda beviljade stadsfullmäktige
            i Stockholm 15.000 kr. till luftskyddsövningarna i höstas. Stadsfullmäktige
            i Eskilstuna beviljade 5.000 kr. till luftskyddsövningarna, och
            stadsfullmäktige i Strängnäs anslogo 500 kr. till luftskyddet
            och särskilt till höstens luftskydds- övningar. Till luftförsvarsövningarna
            på Gotland i fjol höst lämnade Visby stad ett belopp av 500 kr.
            Planer för organiserandet av luftskydd åt civilbefolkningen ha
            på senaste tiden varit under utarbetande i ett stort antal städer,
            köpingar och industri- samhällen. I första hand gäller planläggningen
            endast sådana orter, som befaras främst bli utsatta för luftangrepp
            och för vilka s. k. fullständigt luftskydd anses nödvändigt. I
            en del fall ha också anslag redan beviljats till särskilda åtgärder
            för luftskyddet, framför allt berörande brandväsendets förstärkande
            och anordnande av skyddsrum. Stadsfullmäktige i Stockholm beviljade
            sålunda den 20 juni 1938 700.000 kr.
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-007.pdf"/>
          <fw xml:id="i-5wMhj9Rep1RMuWyQ6KQGXj">
            Motioner i Första kammaren, Nr 152. 7
          </fw>
          <p xml:id="i-VknPydQzEe8VkbPeDtgQ84">
            till skyddsanordningar vid det nya Södersjukhuset. Enligt beslutet
            skola fullt bombsäkra skyddsrum utsprängas i berget under sjukhuset.
            Dessa ha beräknats efter full beläggning av sjukhuset eller för
            omkring 1.200 patienter och om- kring 1.000 befattningshavare.
            Stadskollegiet hade tillstyrkt förslaget av den grund, att sprängningsarbetena
            för skyddsanordningen syntes böra ske sam- tidigt med sprängningen
            för sjukhusets sängbyggnad och detta senare arbete icke lämpligen
            kunde uppskjutas. Kollegiet uttalade emellertid, att i detta till-
            styrkande ej låg något medgivande, att kostnader för skyddsanordningar
            i all- mänhet borde åvila staden. Kollegiet var tvärtom av den
            uppfattningen, att dylika kostnader principiellt borde bestridas
            av staten. I detta sammanhang ville kollegiet framhålla önskvärdheten
            av att författningsbestämmelser rörande statsbidrag till luftskyddsanordningar
            snarast bleve utfärdade. I Malmö väcktes den 22 oktober 1938 av
            två högermän och två socialdemo- krater en motion med hemställan,
            att stadsfullmäktige måtte besluta uppdraga åt drätselkammaren
            att omedelbart låta verkställa utredning angående anord- nande
            av skyddsrum i olika delar av staden och att till stadsfullmäktige
            skynd- samt inkomma med den framställning i ärendet, vilken denna
            utredning kan föranleda. I motiveringen anfördes, att under rådande
            oroliga utrikespolitiska förhållanden det måste anses vara en
            för Malmö stad utomordentligt viktig angelägenhet att på ett så
            effektivt sätt som möjligt sörja för befolkningens skydd mot eventuella
            anfall från luften. Stadsfullmäktige i Örebro anslogo den 8 juni
            37.680 kr. för anskaffande av 4 st. motorsprutor, 3.000 m. brandslang
            jämte annan brandmateriel, huvudsak- ligen avsedd att öka brandredskapen
            vid luftanfall i krig. I Uppsala hade brandehefen utarbetat och
            brandstyrelsen framlagt en plan till brandväsendets krigsorganisation,
            d. v. s. brandkårens organisation för med- verkan i den civila
            luftskydds- och räddningstjänsten. Enligt planen, vars ge- nomförande
            skulle dra en kostnad av 65.000 kr., skulle anskaffas 3 bogserbara
            motorsprutor, 10.000 m. slang, 170 stålhjälmar, 142 ansiktsmasker,
            10 kemiska eldsläckningsapparater m. m. Drätselkammaren tillstyrkte
            anslaget att utgå med en femtedel under vart av åren 1939—43.
            Stadsfullmäktige fattade den 21 oktober 1938 beslut i enlighet
            med kammarens framställning. Stadsfullmäktige i Linköping anslogo
            den 25 oktober 1938 20.000 kr. till an- skaffande av brandmateriel
            för luftskydd. Stadsfullmäktige i Kalmar anslogo den 30 september
            1938 51.500 kr. för ett hastigt ordnande av allmänt luftskydd
            för staden. Kungl. Maj:t har såtillvida uppmärksammat behovet
            av en klarare lagstift- ning beträffande statens, kommunernas
            och de enskildas skyldigheter i fråga om luftskyddets förberedande
            som nyligen inom socialdepartementet utarbetats en P. M. i ärendet.
            Denna P. M., som utmynnar i utkast till lag om ändrad lydelse
            av vissa stadganden i luftskyddslagen och förfoganderättslagen,
            befinner sig f. n. ute på remiss hos de kommunala myndigheterna.
            Utkastet berör emeller- tid icke en så viktig fråga som anordnandet
            av offentliga skyddsrum, sättet för
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-008.pdf"/>
          <fw xml:id="i-588cDv4kstFYudqQZjsdpQ">
            8 Motioner i Första kammaren, Nr 152.
          </fw>
          <p xml:id="i-131rPPsPmATQ9yCBgBNZDL">
            bestridande av kostnaderna härför eller kommunernas kompetens
            att anslå me- del som bidrag till bekostande av skyddsrum av detta
            slag. I statsverkspropositionen har föredragande departementschefen
            vid behand- lingen under femte huvudtiteln, punkt 204, av frågan
            om bidrag till kommu- ner för anordnande av vissa skyddsrum snuddat
            vid problemet. För erhållande av bidrag från detta anslag gäller
            enligt beslut av 1937 års riksdag såsom villkor, att skyddsrummet
            av kommunen anordnas i redan upp- förd byggnad. Vidare är bidraget
            i främsta rummet avsett att tillgodose be- hovet av ledningscentraler,
            skyddsrum för aktiv personal och hjälpplatser. En- dast i andra
            hand och i mån av tillgång kunna bidrag lämnas till inrättande
            av skyddsrum för allmänheten. Hittills vunnen erfarenhet har enligt
            socialministern ådagalagt, att gällande villkor för nu förevarande
            anslags användning varit alltför snäva för att prak- tiska resultat
            skulle uppnås. I de icke alltför talrika fall, då på kommunalt
            initiativ åtgärder ifrågasatts för anordnande av skyddsrum, särskilt
            för led- ningscentraler, har man oftast åsyftat att i samband
            med nybyggnader eller annorledes än genom utnyttjande av äldre
            fastigheter bereda tillgång till er- forderliga skyddsrum. Med
            hänsyn till vikten av att åtminstone ledningscentra- lerna samt
            den aktiva personalen utan dröjsmål må kunna disponera nöjaktigt
            skyddade rum, förordar socialministern, att bidrag till anordnande
            av sådana må kunna utgå till ur luftskyddssynpunkt viktiga kommuner
            oberoende av om man därvid avser att utnyttja äldre byggnader
            eller i annan ordning tillgodose behovet. Enahanda jämkning bör
            vidtagas i fråga om anordnande genom kom- munernas försorg av
            skyddsrum för civilbefolkningen i den mån det gäller kom- muner
            med svag ekonomisk ställning. Departementschefens uttalande är
            att hälsa med tillfredsställelse såsom ett steg i rätt riktning.
            Bättre än en ”jämkning”', vars innebörd är mer eller mindre problematisk,
            vore emellertid en i lag bestämd fördelning mellan stat och kommu-
            ner av kostnaderna för skyddsrummen. En sådan reglering av kostnaderna
            är så mycket angelägnare som bombsäkra skyddsrum för civilbefolkningen
            sluka sum- mor, vilka kommunerna omöjligen ensamma kunna orka
            med. För Stockholms vidkommande har genom gatukontorets försorg
            i höstas verkställts en utredning, som visar, att skyddsrum för
            något mer än 60.000 människor skulle draga en kostnad av 10 miljoner
            kronor. Skyddsrum i andra tätt bebyggda samhällen skulle förmodligen
            kosta liknande belopp. Utgifterna komma att variera inte bara
            med hänsyn till städernas och samhällenas storlek utan även med
            hänsyn till deras försvarsvärde och geografiska läge. Då luftskyddet
            i princip är en statlig uppgift och vid luftskyddslagens till-
            komst vederbörande departementschef klart uttalade sig för att
            staten som all- män princip skulle bestrida kostnaderna för luftskyddet,
            synes det oss även principiellt oriktigt att förutsätta, att kommunerna
            skulle åtaga sig att på egen bekostnad bygga allmänna skyddsrum.
            Frågan om fördelningen av kostnaderna för allmänna skyddsrum bör
            med snaraste upptagas till reglering, och det bör
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-009.pdf"/>
          <fw xml:id="i-FEq3tS7m8ktk8M7uS7kCdW">
            Motioner i Första kammaren, Nr 152. 9
          </fw>
          <p xml:id="i-N62DcPTU3M81WgQDXbNcCG">
            därvid tillses, att de skyldigheter, som genom lagstiftningen
            kunna komma att påläggas kommunerna, icke bliva oskäligt betungande.
            Kostnadsfrågan kan måhända lättare lösas genom att skyddsrummen
            byggas så att de i fredstid kunna användas som garage. Enligt
            den i Stockholm gjorda utredningen skulle man i 19 av de 30 skyddsrum,
            som kunde anordnas i inre staden, få 900 garageplatser. Stockholm
            har stort behov av sådana, och gång efter annan har frågan om
            att bygga garage under en del torg varit på tal. De i skyddsrummen
            nedlagda pengarna skulle alltså åtminstone delvis kunna
          </p>
          <p xml:id="i-EpYKFSPRZKfHPD9VQYVnTy">
            göras räntabla. &amp;x
          </p>
          <p xml:id="i-VNX1nAPmcq8GwwTHU898W8">
            Vad luftskyddets materielfråga angår, arbetar luftskyddsinspektionen
            sedan någon tid intensivt på att utfylla de luckor i materielen,
            som konstaterades un- der luftförsvarsövningen i september. Med
            tillfredsställelse må antecknas, att Kungl. Maj:t tillmötesgått
            inspektionens anslagsäskanden för anskaffande av gasskyddsutrustning
            för den aktiva personalen vid allmänna luftskyddet, indu- striluftskyddet
            och det enskilda luftskyddet. I statsverkspropositionen, femte
            huvudtiteln, punkt 200, har sålunda ett anslag på 4 milj. kr.
            för detta ända- mål begärts. Då dessutom på tilläggsstaten för
            1938—39 äskats 3,9 milj. kr. torde anslaget få anses tillräckligt
            för snabb anskaffning av skyddsutrustning åt den aktiva luftskyddspersonalen.
            Kungl. Maj:t har däremot beklagligtvis lämnat frågan om civilbefolkningens
            förseende med gasmasker olöst. Vi finna denna underlåtenhet så
            mycket mera anmärkningsvärd som luftskyddsinspektionens planer
            i ifrågavarande hänse- ende knappast kunna anses tillfredsställande.
            För behovet av gasmasker åt civil- befolkningen ämnar luftskyddsinspektionen
            sålunda enligt meddelande sörja genom central upphandling. Försäljningen
            av gasmaskerna skulle ordnas så att den enskilde medborgaren får
            tillhandla sig ett bevis, som berättigar honom att vid luftskyddstillstånd
            (sådant inträder vid krigsfara eller krig) utprova och utbekomma
            en gasmask ur de upplagda förråden. Denna metod är knappast vare
            sig effektiv eller sympatisk. Den gynnar de bättre situerade och
            innebär en fördelning av tillgängliga masker på måfå. Vi ifrågasätta
            därför om icke staten borde anskaffa och fördela gasmaskerna utan
            kostnad för den enskilde, så att behovet bleve fyllt främst där
            det är störst. Sedan all aktiv personal i luftskyd- det erhållit
            masker, böra sådana t. ex. tilldelas alla, som ha arbete utomhus
            utom räckhåll för skyddsrum men inom luftskyddsort, och sedan
            alla andra viktigare behov fyllts bör slutligen befolkningen i
            övrigt inom luftskyddsorterna komma i fråga. Spörsmålet synes
            i alla händelser böra göras till föremål för utredning. Med åberopande
            av vad ovan anförts hemställa vi,
          </p>
          <p xml:id="i-LiURj8FjtRpfAPuHKHoEaf">
            1) att riksdagen måtte under punkten 203, femte huvud- titeln,
            för budgetåret 1939—40 till Civilt luftskydd: Bidrag till enskilda
            sammanslutningar för utbildning av luftskydds- personal m. m.
            anvisa ett anslag av 150.000 kr.;
          </p>
          <pb facs="riksdagen-motions-pdf/data/1939/mot_1939__fk__152/mot_1939__fk__152-010.pdf"/>
          <p xml:id="i-THL71EaNXtXmL4nk9saPoC">
            10
          </p>
          <fw xml:id="i-8kEqN9r2jWXvy7LC7pNMcc">
            Motioner i Första kammaren, Nr 152.
          </fw>
          <p xml:id="i-LRwmeoeQy92WviU6d4LZoU">
            2) att riksdagen måtte i skrivelse till Kungl. Maj:t begära skyndsam
            utredning och förslag om tjänsteplikt även i freds- tid för den
            till det aktiva luftskyddet uttagna personalen; 3) att riksdagen
            måtte i skrivelse till Kungl. Maj:t begära skyndsam reglering
            i luftskyddslagen av kommuners och en- skildas skyldighet att
            medverka vid luftskyddets förberedande, innefattande jämväl frågan
            om fördelningen av kostnaderna för allmänna skyddsrum; samt 4)
            att riksdagen måtte i skrivelse till Kungl. Maj:t begära ut- redning,
            huruvida icke gasmasker lämpligen kunde av staten anskaffas och
            i mån av behov tillhandahållas civilbefolkningen utan kostnad
            för den enskilde.
          </p>
          <p xml:id="i-PJKiZ1NthVoFnPRmQkrYHV" type="date">
            Stockholm den 23 januari 1939.
          </p>
          <div xml:id="i-5pSPNBQTBtSXVhZtm7P9tH" type="signatureBlock">
            <list xml:id="i-3QbNZfb9ASUomdJqhEM2BA">
              <item xml:id="i-CSEXQ3S1xGXg8hDiEH6fbC" who="i-PRkToj2ss6C9sjWtUtqNNh" type="signature">
                Fritiof Domö
              </item>
              <item xml:id="i-8EqriFYV7i6zTr82ZNzF5Y" who="i-MsNFFSyPnWMiCgQjNLn72Y" type="signature">
                Nils Gabrielsson
              </item>
              <item xml:id="i-KGkTnoY3cb8MEkdQWepchG" who="unknown" type="signature">
                Gustaf Tamm
              </item>
              <item xml:id="i-3K2UKxkc7xWVZ1XJWzPMvV" who="unknown" type="signature">
                J. B. Johansson
              </item>
            </list>
          </div>
          <p xml:id="i-6RVybP1binPB7uDPdeiT5L">
            Gustaf Velander. Karl Wistrand. M. Svensson.
          </p>
        </div>
      </div>
    </body>
  </text>
</TEI>
