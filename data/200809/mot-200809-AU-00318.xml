<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00318">
  <teiHeader>
    <fileDesc>
      <titleStmt>
        <title>Jantelagen och diskriminering</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jantelagen och diskriminering</title>
          <idno type="rdwebb">GW02A318</idno>
          <rs type="number">A318</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A318/text</ref>
          <ref type="dokument_url_html">http://data.riksdagen.se/dokument/GW02A318</ref>
          <ref type="dokumentstatus_url_xml">http://data.riksdagen.se/dokumentstatus/GW02A318</ref>
          <ref type="doc">http://data.riksdagen.se/fil/C0D7034A-5278-4C90-943E-8C7610DD78DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-S8BBKfHh5NqEmsuWmXM5q</idno>
            <name>Marie Weibull Kornias</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JyyA2vh4MPM1m75DM43kd8" type="signed"/>
        <correspContext corresp="i-JyyA2vh4MPM1m75DM43kd8">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-S8BBKfHh5NqEmsuWmXM5q"/>
        </correspContext>
        <correspAction type="numbering" xml:id="i-F442KrWx47yhmTgTCaVKRG">
          <date when="2008-10-07"/>
        </correspAction>
        <correspAction type="submission" xml:id="i-Quq5Ec3V3sY91NUj31zht1">
          <date when="2008-10-06"/>
        </correspAction>
        <correspAction type="transfer" xml:id="i-XEduEMfM4WajTiTXPvNFr9">
          <date when="2008-10-04"/>
        </correspAction>
        <correspAction type="assigned" xml:id="i-PNMshUsZ7B5RmtcKobsuSU"/>
        <correspContext corresp="i-PNMshUsZ7B5RmtcKobsuSU">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PhwLAQzVNE4GP9nBLZ9qMZ">
            Förslag till riksdagsbeslut
          </head>
          <list style="ol">
            <item xml:id="i-HUs5crXMATpkMdUJi7wxSv">
              Riksdagen tillkännager för regeringen som sin mening vad som
              anförs i motionen om en översyn av den nya diskrimineringslagen
              (2008:567) för att också inkludera förbud mot negativa effekter
              av tillämpning av den s.k. jantelagen i diskriminerande syfte.
            </item>
            <item xml:id="i-FKcMcMm4XDQMSjGadscjhe">
              Riksdagen tillkännager för regeringen som sin mening vad som
              anförs i motionen om att Delegationen för mänskliga rättigheter
              i Sverige (dir. 2006:27) i sitt uppdrag omedelbart bör få tilläggsdirektiv
              att se hur negativa effekter av jantelagen aktivt kan motverkas.
            </item>
          </list>
        </div>
        <div type="motContent">
          <head type="h1" xml:id="i-4RWY3hQZFJD35WmN3mCYZ9">
            Bakgrund
          </head>
          <p xml:id="i-CarrRXbGUrj7yWKu1oGuCC">
            Diskriminering kommer från ordet diskrimination (eng. discrimination,
            från lat. discriminare) som betyder avskilja, där det sedan kommit
            att glida mot betydelsen särskilja och sedan fortsatt mot göra
            åtskillnad, behandla olika med inriktning mot sämre, till att
            kombineras med betydelsen skiljelinje eller särskiljande (som
            återfinns i lat. discrimen), och då hänsyftande på särskillnad
            utövad i synnerhet i politiskt syfte.
          </p>
          <p xml:id="i-DrpzdQkSu9CMRdf6FYUw8X">
            Sverige har traditionellt varit tidigt ute internationellt sett
            med lagstiftning för att motverka olika typer av diskriminering.
            Kring detta finns en bred parlamentarisk samsyn i allmänhet i
            vårt land, och detta är vi stolta över. Gällande lagrum för detta
            är dock spridda på ett antal olika lagar av olika ålder, vilket
            visar att medvetenheten om vem och vilka som kan bli föremål ständigt
            utvidgas på samma sätt som skyddet om våra mänskliga rättigheter
            hela tiden är i behov av politikernas revidering. Så har också
            gjorts under innevarande mandatperiod, och efter proposition från
            regeringen har riksdagen fattat beslut om en mer sammanhållen
            diskrimineringslagstiftning som träder i kraft den 1 januari 2009.
            Men även den nya lagen kan kräva reformering med tillägget skydd
            mot diskriminering, vilket är syftet med denna motion att klargöra.
          </p>
          <head type="h1" xml:id="i-Md3tcEXoDoWyHUFD4Zw4pJ">
            Gällande lagstiftning mot diskriminering
          </head>
          <p xml:id="i-Qz1YrgSphaW9pq8xeoLkrR">
            I 1 kap. 2 § regeringsformen (RF) anges att den offentliga makten
            ska utövas med respekt för alla människors lika värde, och principen
            om alla människors lika värde uttrycks också i 1 kap. 9 § RF.
            I 2 kap. 15, 16, 22 och 23 §§ RF finns allmänna bestämmelser som,
            med vissa undantag, förbjuder att lagar och föreskrifter utfärdas
            som innebär att någon medborgare missgynnas på grund av kön, ras,
            hudfärg eller etniskt ursprung. Vidare anges i 11 kap. 9 § andra
            stycket RF att det vid tillsättning av statlig tjänst endast ska
            fästas avseende vid sakliga grunder, såsom förtjänst och skicklighet.
            Den nu gällande regleringen mot diskriminering återfinns i ett
            antal lagar som tar sikte på olika diskrimineringsgrunder och
            på diskriminering i olika delar av samhällslivet.
          </p>
          <p xml:id="i-D9L7jfaSRQGrjnGzSQievq">
            Förutom dessa lagar förekommer bestämmelser som syftar till att
            motverka diskriminering också i exempelvis lagen (1982:80) om
            anställningsskydd, arbetsmiljölagen (1977:1160) och brottsbalken.
            Även i Arbetsmiljöverkets föreskrifter och som en del av vissa
            kollektivavtal finns antidiskrimineringsbestämmelser. Slutligen
            kan nämnas att ett antal EG-direktiv med syfte att förbjuda och
            motverka olika typer av diskriminering gäller i Sverige genom
            att direktivens bestämmelser införlivats i svensk lagstiftning.
          </p>
          <p xml:id="i-Laz6QCCNVWDt3Fg59oYPtv">
            I slutbetänkandet från den senaste i raden av dessa utredningar,
            SOU 2006:22 En sammanhållen diskrimineringslagstiftning, föreslog
            den parlamentariskt sammansatta Diskrimineringskommittén (direktiv
            2002:11) bl.a. att en ny, sammanhållen lag om förbud och andra
            åtgärder mot diskriminering införs. Lagen ska ha till ändamål
            att motverka diskriminering och på andra sätt främja lika rättigheter
            och möjligheter oavsett kön, könsidentitet, etnisk tillhörighet,
            religion eller annan trosuppfattning, funktionshinder, sexuell
            läggning eller ålder.
          </p>
          <p xml:id="i-6nRxT9JKCa2M2bYKn9Ki8b">
            Två helt nya diskrimineringsgrunder könsidentitet och ålder föreslogs
            införas genom den nya lagen. För de flesta diskrimineringsgrunder
            föreslogs lagen gälla i arbetslivet, utbildning, arbetsmarknadspolitisk
            verksamhet, start eller bedrivande av näringsverksamhet, yrkesutövning,
            medlemskap m.m. i arbetstagar-, arbetsgivar- och yrkesorganisationer,
            varor, tjänster och bostäder, allmän sammankomst och offentlig
            tillställning, socialtjänsten m.m., socialförsäkringssystemet,
            arbetslöshetsförsäkringen, hälso- och sjukvården, statligt studiestöd,
            värn- och civilplikt och i fråga om offentlig anställning och
            offentligt uppdrag. Detta innebär, i varierande grad, en utvidgning
            av diskrimineringsförbudet till nya områden i samhällslivet för
            både tidigare reglerade och nya diskrimineringsgrunder. Förbud
            mot annan kränkande behandling än diskriminering i skolan regleras
            i ett nytt 14 a kap. i skollagen (1985:1100). Kommittén föreslog
            också att de nuvarande fyra ombudsmännen mot diskriminering JämO,
            DO, HO och HomO slås samman till en ny myndighet, Ombudsmannen
            mot diskriminering. Den nya ombudsmannen ska utöva tillsyn över
            diskriminering som har samband med alla diskrimineringsgrunder
            som täcks av lagen.
          </p>
          <p xml:id="i-Kci3eKUWDHVuAx3n5xNJmy">
            Arbetsmarknadsutskottet (2006/07:AU11) har tidigt i denna mandatperiod
            samtyckt till Diskrimineringskommitténs inriktning och framhållit
            att diskriminering är ett brott mot grundläggande mänskliga rättigheter
            och principen om alla människors lika värde. Diskriminering inskränker
            människors lika möjligheter att forma sina egna liv. Den styrs
            av mekanismer som är likartade oavsett grunden för diskrimineringen,
            och den kränkning som en diskriminerad människa känner får förmodas
            vara likartad oavsett diskrimineringsgrund. Utskottet menade att
            Diskrimineringskommitténs förslag om en sammanhållen diskrimineringslagstiftning
            och en samlad ombudsmannafunktion speglar ett sådant förhållningssätt.
          </p>
          <p xml:id="i-6vbehAjZ6iZ8AsnicwT26j">
            Efter att regeringen huvudsakligen gått på Diskrimineringskommitténs
            förslag i sin proposition Ett starkare skydd mot diskriminering
            (2007/08:95), och som överlämnades till riksdagen den 6 mars 2008,
            beslöt arbetsmarknadsutskottet i sitt betänkande med samma namn
            (2007/08:AU7) att gå på regeringens linje. Riksdagen antog därefter
            en ny diskrimineringslag den 5 juni 2008 som ersätter jämställdhetslagen
            och sex andra lagar. I den nya lagen finns två nya diskrimineringsgrunder:
            ålder och könsöverskridande identitet eller uttryck. Förbudet
            att diskriminera ska gälla på tio olika samhällsområden. Nya områden
            är bl.a. offentlig anställning, värnplikt och civilplikt. Alla
            diskrimineringsgrunder gäller inte på alla samhällsområden. Främst
            gäller det diskriminering på grund av ålder som ska vara förbjuden
            i arbetslivet i vid mening och inom utbildningsverksamhet. Den
            som har diskriminerats ska kunna få diskrimineringsersättning.
            Ersättningen ska både vara en ersättning för kränkningen och avskräcka
            från diskriminering. En ny myndighet, Diskrimineringsombudsmannen,
            ska kontrollera att lagen följs. Samtidigt avvecklas de nuvarande
            ombudsmännen Jämställdhetsombudsmannen, Ombudsmannen mot etnisk
            diskriminering, Handikappombudsmannen och Ombudsmannen mot diskriminering
            på grund av sexuell läggning. Diskrimineringsombudsmannen ska
            ha rätt att i domstol föra talan för en enskild person som anser
            sig ha blivit diskriminerad. Genom en ny regel får vissa intresseorganisationer
            också en sådan möjlighet. Den nya lagen börjar gälla den 1 januari
            2009.
          </p>
          <head type="h1" xml:id="i-SHncsHRkxo1Ny9Nb7jccSg">
            Ytterligare pågående politiskt arbete mot diskriminering
          </head>
          <p xml:id="i-YF5WsDk8JBzTUGDb3rmpYL">
            Vid sidan av detta arbete av Diskrimineringskommittén, regering
            och riksdag som lett fram till en ny lag till skydd mot diskriminering
            har EU under år 2007 arbetat med ett initiativ Europeiska året
            för lika möjligheter för alla, EY07, som syftar till att motverka
            diskriminering och främja människors rätt till likabehandling.
            I kampanjen ingår de diskrimineringsgrunder som anges i EG-fördraget:
            kön, ras, etniskt ursprung, religion eller övertygelse, funktionshinder,
            ålder och sexuell läggning.
          </p>
          <p xml:id="i-8geADtiAVCFYpZfH67sBfA">
            EU har då angivit fyra huvudsakliga mål för satsningen: 1) Rättigheter
            : öka medvetenheten om rätten till jämlikhet och icke-diskriminering
            och om problemet med diskriminering på ett antal olika grunder.
            2) Representation : stimulera till debatt om olika sätt att öka
            delaktigheten i samhället för grupper som utsätts för diskriminering
            och bidra till en jämn fördelning mellan kvinnor och män. 3) Erkännande
            : underlätta och välkomna mångfalden och jämlikheten genom att
            lyfta fram det positiva bidrag som människor oavsett kön, ras
            eller etnisk ursprung, religion eller övertygelse, funktionshinder,
            ålder eller sexuell läggning kan ge samhället som helhet. 4) Respekt
            : främja ett samhälle präglat av större sammanhållning genom att
            eliminera klichéer, fördomar och våld, främja goda relationer
            mellan alla grupper i samhället.
          </p>
          <p xml:id="i-432jtpiQrchwBcxEezEjuJ">
            Delegationen för mänskliga rättigheter i Sverige utsågs sedan
            till samordnare av Europeiska året 2007 på nationell nivå och
            har i samarbete med olika aktörer från det civila samhället och
            det offentliga utarbetat en nationell strategi. Med EU:s fyra
            identifierade mål som grund kommer det att skapas mötesplatser
            för dialog, erfarenhetsutbyte och nytänkande i frågor om diskriminering
            och jämlikhet i Sverige. Evenemang på temat ägde rum i Jönköping
            och Sundsvall under parollen Rättigheter för alla. Europeiska
            året 2007 inleddes den 7 mars med en lansering i Göteborg.
          </p>
          <p xml:id="i-WF2Zf9wQmTwGzF7zCM3Sn7">
            Den förra regeringen överlämnade i mars 2006 skrivelsen En nationell
            handlingsplan för de mänskliga rättigheterna 20062009 (skr. 2005/06:95)
            till riksdagen som behandlade den samma riksmöte (2005/06:KU17,
            rskr. 2005/06:246). Skrivelsen innehåller dels en kartläggning
            av situationen för de mänskliga rättigheterna i Sverige år 2005,
            dels handlingsplanen och de överväganden som ligger bakom förslagen
            i den. Fokus i handlingsplanen ligger på skydd mot diskriminering.
            Andra frågor som tas upp är bl.a. funktionshindrades rättigheter,
            barnets rättigheter, nationella minoriteter och urfolket samerna,
            mäns våld mot kvinnor inklusive frågor om hedersrelaterat våld
            och människohandel, rätten till arbete, bostad, hälsa och utbildning,
            rättsstatliga frågor och asyl- och migrationsfrågor. Vidare aviseras
            en rad åtgärder som syftar till att öka kunskapen och informationen
            om mänskliga rättigheter. Slutligen behandlas frågor om organisationen
            av arbetet för de mänskliga rättigheterna, om metoder och om uppföljning
            och utvärdering av handlingsplanen.
          </p>
          <p xml:id="i-6GnzoguohibmrM4XFmCfad">
            Samtidigt som handlingsplanen lades fram inrättade regeringen
            Delegationen för mänskliga rättigheter i Sverige (direktiv 2006:27)
            för att med utgångspunkt i handlingsplanen stödja det långsiktiga
            arbetet med att säkerställa full respekt för de mänskliga rättigheterna
            i Sverige. Inom ramen för sitt uppdrag ska delegationen 1) stödja
            statliga myndigheter, kommuner och landsting i arbetet med att
            säkerställa full respekt för de mänskliga rättigheterna i verksamheten,
            2) utarbeta och genomföra strategier för ökad information och
            kunskap om mänskliga rättigheter hos olika målgrupper i samhället,
            3) stimulera det offentliga samtalet om mänskliga rättigheter,
            och 4) lämna förslag om hur stödet till arbetet för full respekt
            för de mänskliga rättigheterna i Sverige kan erbjudas efter det
            att delegationen avslutat sitt uppdrag.
          </p>
          <p xml:id="i-2mnq1WSx5okfoyfYYARSET">
            Delegationen består av en ordförande och tio ledamöter med olika
            typer av kompetens inom området mänskliga rättigheter. Delegationens
            uppdrag ska slutredovisas till regeringen senast den 31 mars 2010.
          </p>
          <head type="h1" xml:id="i-JtmR4hATUbgLwDoVjcU2Jy">
            Jantelagen
          </head>
          <p xml:id="i-SDwqZDtqomGPiKbxirB9dS">
            Jantelagen (från norska / danska : janteloven) är inte en lag
            i juridisk mening utan ett koncept formulerat av författaren Aksel
            Sandemose i boken En flykting korsar sitt spår (1933). Emellertid
            kan lagar som har politisk bäring vara såväl strikt juridiska
            som naturvetenskapliga eller sociala. I den senare aspekten är
            jantelagen intressant att analysera ur ett högst relevant politiskt
            diskrimineringsperspektiv.
          </p>
          <p xml:id="i-VjT6DzSAJmUsarnZwyEzn3">
            Aksel Sandemose växte upp i danska Nykøbing , en stad han i boken
            kallade Jante , därav namnet jantelagen. Jante är en plats i din
            egen omgivning och i en förlängning, du själv. Innebörden av lagen
            är i stora drag att stoppa all sorts initiativrikedom eller idéer
            från någon i sin omgivning. Har man ingen förmåga att skapa något
            nytt själv, ska inte heller någon annan kunna göra det. Du skall
            inte tro att du är något är det förhärskande mottot för anhängare
            av jantelagen. Jantelagen formulerar alltså i ord den oskrivna
            lag, som säger att man inte får sticka upp och tro att man är
            bättre än andra på något sätt.
          </p>
          <p xml:id="i-LiuMooENk68Tt342juvRFf">
            Även om det var en dansk/norsk författare som skrev om Jante,
            kopplas jantelagen ofta till kulturen på många platser i Skandinavien
            , särskilt tidigare då de flesta bodde på landsbygden och i mindre
            städer och kontakten med omvärlden var mindre, vilket gav mindre
            utrymme till förändringar. Dock finns motsvarande fenomen på många
            andra platser i världen, bl.a. på vissa håll i England , Japan
            , Australien och Kanada . Jantelagen formulerar på svenska tio
            huvudpunkter:
          </p>
          <list style="ol">
            <item xml:id="i-A4fyQ5LaEvUowRUX49hyhU">
              Du skall inte tro att du är något.
            </item>
            <item xml:id="i-KVY6zoQ8HMNTed2Pm29moU">
              Du skall inte tro att du är lika god som vi .
            </item>
            <item xml:id="i-CZwXtvCPuMXcZojdF2vfCt">
              Du skall inte tro att du är klokare än vi .
            </item>
            <item xml:id="i-XpEdjvVi6H16rnwAxGnQc">
              Du skall inte inbilla dig att du är bättre än vi .
            </item>
            <item xml:id="i-Us6fY3h2AcGKbAjfGmpmMN">
              Du skall inte tro att du vet mer än vi .
            </item>
            <item xml:id="i-2YqrHK1xs3aRWaghYdh54Y">
              Du skall inte tro att du är förmer än vi .
            </item>
            <item xml:id="i-Wouc2ESGdWyjCU2wt2TG5y">
              Du skall inte tro att du duger till något.
            </item>
            <item xml:id="i-MCk4qsWMESmGGXoB9JP34s">
              Du skall inte skratta åt oss .
            </item>
            <item xml:id="i-5dD7uHTkEz3nm4NfqC7MZ2">
              Du skall inte tro att någon bryr sig om dig .
            </item>
            <item xml:id="i-YDU9fruT6kWimCjCvKgKmW">
              Du skall inte tro att du kan lära oss något.
            </item>
          </list>
          <p xml:id="i-WNJtXcArSLUVdwAyEJvF62">
            (Senare kommer i boken tillägget: Tror du inte att jag vet något
            om dig?)
          </p>
          <p xml:id="i-FEnWvovir9ochhAdCc1MZz">
            Den mentalitet som jantelagen beskriver är både djupt kränkande
            och diskriminerande för den person som utsätts. Därtill är den
            inställning som en som tillämpar jantelagen direkt kontraproduktiv
            både för mest gynnsam utveckling för den enskilde som drabbas
            och för samhällets önskade utveckling i stort. Bruksmentalitet
            eller bruksanda är en term för de normer och värderingar som traditionellt
            uppstått i många brukssamhällen i Sverige under äldre tider, men
            där ibland vissa drag av denna mentalitet ännu lever kvar och
            har tydliga likheter med jantelagen. Även i samhällen som kännetecknas
            av att vara styrda av totalitära regimer uppstår lätt attityder
            för befolkningen som bygger på jantelagens koncept, med undantag
            för den lilla maktelit som erövrat makten där snarast motsatsen
            råder. Många bruk i Sverige var förr tiden strikt hierarkiska
            samhällen med liten kontakt med omvärlden. De anställda garanterades
            en viss social trygghet baserad på brukspatronens patriarkaliska
            omvårdnad. Personalen och deras familjer fick tillgång till bostäder,
            handelsbod, skola, läkare och sjukvård. Bruksledningen hade alltså
            inflytande över de anställdas hela livssituation. Detta kunde
            leda till förväntningar på förmåner och en allmän passivitet från
            medarbetarnas sida. Till denna bruksmentalitet brukar också räknas
            en stark konformism , stor social kontroll, skarpa gränsdragningar
            mellan olika grupper, t.ex. mellan arbetare och tjänstemän eller
            mans- och kvinnoroller, lågt intresse för utbildning samt svag
            entrepre-nörsanda . I beteendevetenskapliga sammanhang talar man
            ibland om en term som kallas inlärd hjälplöshet. I vidare bemärkelse
            används termen om miljöer där människors naturliga initiativkraft
            har försvagats på grund av t.ex. patriarkaliskt eller auktoritärt
            styre, t.ex. i svenska bruksmiljöer och i totalitära samhällen.
            En vanlig form av inlärd hjälplöshet är när en person söker många
            jobb men inte får något. Då till slut ger personen upp och känner
            en hopplöshet av att söka jobb, och tankar som Det går ändå inte
            är det enda som kommer upp vilket gör att man ger upp innan man
            försökt. Termen är alltså i grunden negativ och sätts ibland i
            motsatsställning till Gnosjöanda , en anda som därmed också kan
            ses som motsatsen till jantelagen, i korthet: kan hon/han så kan
            väl jag!
          </p>
          <head type="h1" xml:id="i-Bha2zn5RGTig77pcge39c5">
            Gnosjöanda och en anti-jantelag
          </head>
          <p xml:id="i-MSBn6FHgc1EQqob3Cnnu38">
            Gnosjöandan är namnet på den kultur som gjort Gnosjöregionen
            till ett framgångsrikt småföretagarområde. Historiskt är denna
            anda förknippad med Finnveden som helhet. I vidare bemärkelse
            används uttrycket om regioner kännetecknade av driftighet, småföretagande
            och informella nätverk, och ses då som motsats till områden färgade
            av bruksmentalitet . Dagens Gnosjöanda har sitt ursprung i en
            vidareutveckling från 1600-talets manufakturer . Stationssamhället
            Gnosjö bestod fortsatt på 1800-talet bara av en handfull hushåll,
            men regionen kunde ändå vid Stockholmsmässan år 1897 presenteras
            som ett kollektiv. På 1930-talet fanns det ett 30-tal företag
            i Gnosjö, och ungefär lika många i den kringliggande bygden. Under
            efterkrigstiden utvecklades bygden fort och vid mitten av 1970-talet
            fanns omkring 300 industriföretag i kommunen. Idag har Gnosjöregionen
            vuxit till att utöver Gnosjö även innefatta kommunerna Gislaved
            , Värnamo och Vaggeryd . Tillsammans kallas området GGVV- eller
            Gnosjöregionen. Sammanlagt finns nu omkring 85 000 invånare och
            1 500 industriföretag i regionen. Regionen har historiskt alltid
            haft rika sociala nätverk och namnet Gnosjöandan är sedan 1997
            ett av Gnosjö kommun registrerat varumärke .
          </p>
          <p xml:id="i-6ED8Pok5q86wYeTQhwPkbp">
            Det måste ligga i politikens intresse att Sverige präglas mer
            av den mentalitet som Gnosjöandan innebär och därmed av ett minimum
            av tillämpad jantelag. Ett sätt att uppnå detta är att predika
            en anti-jantelag som då uttrycker: Du ska tro att du är enastående.
            Du är värd långt mer än du tror. Du kan lära dig det du vill och
            behöver. Du är bättre än många andra. Du vet mycket mer än många
            andra. Du har mycket att vara stolt över. Du duger bra som du
            är. Du ska inte be om ursäkt för dig själv. Du har någon som bryr
            sig om dig. Du har kunskaper att lära ut. Du levererar. Du gör
            någonting av dina idéer. Du har kul. Kort sagt: tillämpningen
            av en anti-jantelag ger människorna den bekräftelse som alla och
            envar mår bra av att höra.
          </p>
          <head type="h1" xml:id="i-GSDLp5nt1RBXDRPMfiSC8z">
            Förslag
          </head>
          <p xml:id="i-BqP7jFtddfQTythBiHDvWm">
            Men de politiska verktyg som vi tror trots allt måste tillgripas
            för att påskynda och åstadkomma en mentalitetsförskjutning från
            jantelag till dess motsats är en översyn i den diskrimineringslag
            (2008:567) som riksdagen nyligen antagit och som träder i kraft
            den 1 januari 2009 med inriktning på jantelagens tydligt diskriminerande
            uttryck.
          </p>
          <p xml:id="i-M53cG54tWwH8cAqujaBios">
            Diskrimineringslagens 1 § beskriver dess ändamål: att motverka
            diskriminering och på andra sätt främja lika rättigheter och möjligheter
            oavsett kön, könsöverskridande identitet eller uttryck, etnisk
            tillhörighet, religion eller annan trosuppfattning, funktionshinder,
            sexuell läggning eller ålder. Vi föreslår att man i en sådan översyn
            undersöker möjligheterna av att förtydliga att det negativa innehållet
            i jantelagen med stöd i diskrimineringslagen uttryckligen ska
            kunna motverkas så att människor inte i ord eller handling av
            annan människa styrs bort från att försöka förverkliga sina önskemål
            och drömmar när dessa har en för individen och samhället positiv
            utvecklingsinriktning.
          </p>
          <p xml:id="i-P3iBLZgpfAjjFxubUbMUGq">
            Vi föreslår vidare att en sådan översyn även undersöker möjligheterna
            till att i lagens 1 kap. 2 § förtydliga och definiera den diskriminerande
            mentalitet som finns i jantelagen och som nu bör få också lagstöd
            för att kunna motverkas.
          </p>
          <p xml:id="i-C1jL6wLAz97YTQHte38FjP">
            Därmed blir det vid översynen också aktuellt att i lagens 2 kap.
            2 § ta ställning till förbud mot diskriminering enligt jantelagen
            och förslag till lämpliga repressalieåtgärder om så ändå sker.
          </p>
          <p xml:id="i-7QsYdpB3dEBsi4c1imwpAT">
            I 3 kap. 2 § bör en översyn med förslag till även aktiva åtgärder
            från samhället för att motverka jantelagsbeteende till förmån
            för stöd för Gnosjöandan ges.
          </p>
          <p xml:id="i-TFgJZokdbbctzabqY2Gxsp">
            I 4, 5 och 6 kap. 2 § bör översynen också innebära ställningstagande
            till hur tillsyn ska ske, ersättning till drabbad utformas och
            rättsliga efterspel fungera om jantelagen tillämpas i diskriminerande
            syfte.
          </p>
          <p xml:id="i-TJ4dax4jgJHqyocfxbQySw">
            Vi föreslår också att man i detta arbete utnyttjar den av regeringen
            nyligen tillsatta Delegationen för mänskliga rättigheter i Sverige
            (direktiv 2006:27) till att vidare analysera diskriminerande och
            andra negativa effekter av att jantelagen inte så sällan fortfarande
            bekräftas i Sverige. Delegationen bör därför enligt vår mening
            i sitt uppdrag omedelbart få tilläggsdirektiv för en sådan fördjupning
            samt komma med förslag till hur jantelagen aktivt kan motverkas
            när den lämnar sin slutredovisning till regeringen senast den
            31 mars 2010.
          </p>
          <p xml:id="i-HqBUDYUtnK3C9z6G1yG6zL">
            Om denna typ av översyn av diskrimineringslagen och tilläggsdirektiv
            till Delegationen för mänskliga rättigheter i Sverige vill vi
            att riksdagen ger regeringen till känna.
          </p>
        </div>
        <div type="motSignatures">
          <list>
            <item xml:id="i-4FaDT9mHsjnu7nbvkCzQhD" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-C5j6kDoXeyjSJA22TuBxC" who="i-W6BJ44rcZjp5pD28NhHrCf">
              Gunnar Axén (m)
            </item>
            <item xml:id="i-SGk1Ud4Er5BngzAy7PhdAS" who="i-S8BBKfHh5NqEmsuWmXM5q">
              Marie Weibull Kornias (m)
            </item>
          </list>
        </div>
      </div>
    </body>
  </text>
</TEI>
