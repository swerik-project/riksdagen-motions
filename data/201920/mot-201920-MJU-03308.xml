<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-03308">
  <teiHeader>
    <fileDesc>
      <titleStmt>
        <title>Incitament för ett miljövänligt skogsbruk</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3308 av Rebecka Le Moine (MP)</title>
          <idno type="rdwebb">H7023308</idno>
          <rs type="number">3308</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7023308/text</ref>
          <ref type="dokument_url_html">http://data.riksdagen.se/dokument/H7023308</ref>
          <ref type="dokumentstatus_url_xml">http://data.riksdagen.se/dokumentstatus/H7023308</ref>
          <ref type="docx">http://data.riksdagen.se/fil/0CA55FD5-03AA-469D-9C9B-BA9FE81978F5</ref>
          <ref type="pdf">http://data.riksdagen.se/fil/4DD66183-B526-4A57-A1CB-DE973A60A958</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RimhRcuMY8ndsT4k64NCQY" type="signed"/>
        <correspContext corresp="i-RimhRcuMY8ndsT4k64NCQY">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction xml:id="i-EKRMyYg51gxv8AT2hLGas6" type="submitted">
          <date when="2019-10-03"/>
          <time when="16:25:27"/>
        </correspAction>
        <correspAction xml:id="i-Xa51KVuocqFQqtWiZxzPS9" type="reviewed">
          <date when="2019-10-03"/>
          <time when="20:03:11"/>
        </correspAction>
        <correspAction xml:id="i-9tB8pnyTeGB5CDQNacbssz" type="referred">
          <date when="2019-10-11"/>
        </correspAction>
        <correspAction xml:id="i-JChLr2Ah9FWKv2z2ifDbc4" type="assigned">
          <date when="2020-08-18"/>
          <time when="13:50:26"/>
        </correspAction>
        <correspContext corresp="i-JChLr2Ah9FWKv2z2ifDbc4">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-5jWSeeJru2avQTSJYx1zUy" type="behandlas_i"/>
        <correspContext corresp="i-5jWSeeJru2avQTSJYx1zUy">
          <ref type="uppgift">2019/20:MJU7</ref>
          <ref type="ref_dok_id">H701MJU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU7</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KJxDisNGjYTW5W5kuEC6k9" type="behandlas_i"/>
        <correspContext corresp="i-KJxDisNGjYTW5W5kuEC6k9">
          <ref type="uppgift">2019/20:SkU21</ref>
          <ref type="ref_dok_id">H701SkU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU21</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RrPfzkBkLpjJr5ZXzHGkWZ" type="motHeader">
        <div xml:id="i-YS1coJnnbUJhpLStne4De5" type="motTitle">
          Motion till riksdagen 2019/20:3308 av Rebecka Le Moine (MP) Incitament
          för ett miljövänligt skogsbruk
        </div>
      </div>
      <div xml:id="i-4Ko3Vtx9bvAHvG5uesNLhq" type="motBody">
        <div xml:id="i-L1fcyHzx6mmUPP2dyEdGQu" type="motProposal" subtype="förslag">
          <head xml:id="i-48cEc9j1fprkZNfwkyy7P6">
            Förslag till riksdagsbeslut
          </head>
          <list xml:id="i-CALzKWbAfP5CtfyGVTVGgu" style="ol">
            <item xml:id="i-ALaMvvSh9V6n7j1CvE9y1t">
              Riksdagen ställer sig bakom det som anförs i motionen om att
              utreda en skogsvårdsfond som finansieras av skogssektorn för att
              kompensera de markägare som vill skydda värdefull natur samt ställa
              om till ett hyggesfritt skogsbruk, och detta tillkännager riksdagen
              för regeringen.
            </item>
            <item xml:id="i-P6qybFj7nKSZ1TQgYjVw1N">
              Riksdagen ställer sig bakom det som anförs i motionen om att
              utreda naturvårdsavdrag och skattelättnader för naturvård och
              tillkännager detta för regeringen.
            </item>
            <item xml:id="i-XWsduBBuPSfqFmMY1NNeC5">
              Riksdagen ställer sig bakom det som anförs i motionen om att
              utreda en justering av lagreglerna för skogsskötsel, så att den
              uppväxande nya skogen blir mer motståndskraftig mot klimatförändringar,
              och detta tillkännager riksdagen för regeringen.
            </item>
          </list>
        </div>
        <div xml:id="i-5JDSYwa7EtRuAb8BZTfZnx" type="motContent">
          <head xml:id="i-5PTDNaVmMLGXZzD15sdiAQ" type="h1">
            Motivering
          </head>
          <p xml:id="i-EfTk1Q2nRJm9R23gSBTpNM">
            Budskapet i IPCC:s 1,5-gradersrapport är klart: Mängden växthusgaser
            i atmosfären måste minska snabbt. Om vi inte lyckas med det, kommer
            vi passera tipping points, som leder till ett skenande klimat.
            När biobränslen och andra skogsprodukter bränns sker stora omedelbara
            utsläpp av koldioxid. Denna koldioxid tas visserligen upp igen
            när den avverkade skogen växer upp igen, men det tar 60–100 år.
            Att bränna skogsprodukter ökar därför risken för ett skenande
            klimat.
          </p>
          <p xml:id="i-AeJfZj8AhSeYSXDf9vvQ8E">
            Den nu rådande synen på skogsbränslen som en lösning på våra
            klimatproblem grundar sig på analyser där klimatnyttan beräknas
            över en hel rotationsperiod (vilket i produktionsskog handlar
            om cirka 80 år). Då bortser man dock från de mycket stora utsläpp
            som sker direkt efter en avverkning: I Sverige avverkas varje
            år cirka 1 % av all skog, vilket motsvarar 125 miljoner ton koldioxid.
            En del av detta kol, 43 miljoner ton CO2, inlagras på längre tid
            (till exempel i trähus och i stubbar som lämnas på hygget). Tyvärr
            går majoriteten av skogsresurserna till kortlivade produkter,
            som ger ett utsläpp motsvarande 82 miljoner ton koldioxid. Det
            handlar främst om eldning av biobränslen och nedbrytning av grenar
            och barr som ligger kvar på hygget.
          </p>
          <p xml:id="i-EZjepzx5NwCb5RjavqZ2MB">
            Nettotillförseln till atmosfären av ett års avverkning i Sverige
            landar på 126 miljoner ton koldioxid, även om man tar hänsyn till
            substitutionseffekter och den förlorade tillväxten under de första
            10 åren. Det betyder att effekten av ett års avverkning, med påföljande
            konsumtion, är 13 gånger större än utsläppen från allt vårt flygande
            och 8 gånger större än utsläppen från vägtrafiken. Effekten är
            mer än dubbelt så stor som Sveriges alla övriga koldioxidutsläpp,
            som ligger på ca 53 miljoner ton koldioxid per år. Det betyder
            att beslut som leder till att fler träd får stå kvar ger en stor
            och omedelbar effekt på Sveriges koldioxidbudget.
          </p>
          <p xml:id="i-Wsqmhsbyg3DWQSqQ7mWTFy">
            I klimatpolitiken finns det utrymme för en rad styrmedel för
            att minska utsläpp av koldioxid (t.ex. koldioxidskatt och EU:s
            utsläppsmarknad). Det saknas dock mot­svarande incitament för
            att öka inlagringen av kol i skog och mark. En ökad inlagring
            kan ske bland annat genom längre omloppstider, minskad gallring
            och en övergång mot mer hyggesfritt skogsbruk. Det är även av
            största vikt att ersätta dagens huvudsakligen kortlivade produkter
            från skogen med mer långlivade produkter. Störst klimatnytta gör
            träden om de kan användas i byggnader och andra konstruktioner
            för att ersätta utsläppsintensiva material som stål och betong.
            Sett ur ett livscykelperspektiv minskar en byggnads miljöpåverkan
            väsentligt om trä ersätter dessa material. Det vore därför värdefullt
            att utreda till exempel ekonomiska styrmedel som bidrar till att
            skogsråvaran används där den gör störst klimatnytta. Dessa styrmedel
            bör om möjligt utformas så att de samtidigt dämpar den totala
            efterfrågan på skogsråvara och därmed minskar trycket på skogsekosystemen
            och den biologiska mångfalden i skogen.
          </p>
          <p xml:id="i-Ke39ucqHZZD431kQfGZAnx">
            Av 5 § avgiftsförordningen (1992:191) framgår att huvudregeln
            vid myndigheters avgiftsuttag är att avgiften ska täcka verksamhetens
            kostnader (full kostnadstäckning). Inom ramen för redan gällande
            politik och regelverk finns utrymme att vidga det område där myndigheten
            redan idag tar upp avgifter. Med stöd av 27 kap. miljöbalken ges
            regeringen, eller den myndighet som regeringen bestämmer, möjlighet
            att meddela föreskrifter om avgifter för att täcka myndigheters
            kostnader för prövning och tillsyn. I förordningen (1998:940)
            om avgifter för prövning och tillsyn enligt miljöbalken regleras
            bl.a. skyldigheten för verksamhetsutövare att betala tillsynsavgift
            och avgift för handläggning av anmälningsärenden. Exempelvis tas
            sådan avgift ut för prövning av anmälningar av vattenverksamhet.
            När det gäller skogsvårdslagen finns motsvarande reglering om
            avgifter i 37 § skogsvårdslagen. Regeringen, eller den myndighet
            regeringen bestämmer, får föreskriva om att särskilda avgifter
            ska tas ut i ärenden för att täcka kostnader för tillsyn och kontroll.
            Denna möjlighet har emellertid utnyttjats sparsamt. Idag kostar
            det inget för skogsbrukare att anmäla skogar som ska avverkas,
            trots att det tar tid och resurser för Skogsstyrelsen att gå igenom
            och granska fallen. Antalet ansökningar om föryngringsavverkning
            har varierat mellan cirka 50 000 och cirka 67 000 per år under
            den senaste tioårsperioden, men endast en liten del (uppskattningsvis
            5 %) av de inkomna avverkningsanmälningarna hinner granskas i
            fält.
          </p>
          <p xml:id="i-PwnXUpdDwuR4SiVXCcKvyP">
            Att införa en avgift för Skogsstyrelsens kostnader för dess handläggning
            bör därför inte möta någon juridisk invändning och det kommer
            att möjliggöra att en rimlig andel av avverkningsanmälningarna
            kan granskas.
          </p>
          <p xml:id="i-8LzQL8PnpLGPecxZuPFkd2">
            En avgift kan även tas ut i produktionsledet, på liknande sätt
            som vattenkraften finansieras idag, det vill säga 0,2 öre per
            kWh, med en så kallad bygdeavgift. En sådan avgift innebär enligt
            lagen (1998:812) med särskilda bestämmelser om vattenverksamhet
            att den som får tillstånd till vattenverksamhet ska betala en
            årlig bygdeavgift om vattenverksamheten avser bl.a. drift av vattenkraftverk
            eller vattenreglering. Bygde­avgifterna ska enligt lagen användas
            dels för att förebygga eller minska sådana skador av vattenverksamheten
            eller anläggningar för denna som inte har ersatts enligt 31 kap.
            miljöbalken och för att gottgöra sådana skador (dvs. skador för
            enskilda), dels för att tillgodose allmänna ändamål för den bygd
            som berörs av vattenverksamheten eller anläggningar för denna,
            dvs. som en kompensation till bygden för värden som förlorats
            på grund av vattenkraften. En liknande avgift skulle kunna tas
            ut per kubikmeter bruttoavverkad skog.
          </p>
          <p xml:id="i-8mZSwbdmj6ggvw6ebCWHME">
            Dessa pengar skulle kunna gå till en skogsvårdsfond, vars medel
            används för att mer rättvist fördela kostnader för förstärkt naturvårdshänsyn
            mellan markägare, så att de markägare som bedriver skogsbruk är
            med och finansierar den ökade naturvårdshänsyn som krävs. Det
            eventuella utvecklandet, liksom för- och nackdelarna med ett sådant
            mer självfinansierat system, är något som behöver studeras närmare.
          </p>
          <head xml:id="i-KECyQ2BfQS77C79WVYjGnU" type="h2">
            Naturvårdsavdrag och skattelättnad för naturvård
          </head>
          <p xml:id="i-SaHC7iw5ALbmDumrgC6XqY">
            Det behövs starkare ekonomiska incitament för att uppmuntra privata
            skogsägare att avsätta naturvårdsarealer på egen mark. Samhället
            måste skapa ett nytt synsätt på värdering av privata naturvårdsinsatser
            i både brukandet och bevarandet.
          </p>
          <p xml:id="i-Y647xufczyW6QrN4n6RKoQ">
            Detta kan uppnås med ett naturvårdsavdrag med tillhörande naturvårdsservitut
            som ges till privata skogsägare som avsätter biologiskt värdefulla
            miljöer och/eller åter­skapar naturvårdsarealer. Bidraget bör
            motsvara minst virkesvärdet på det område som avsätts för naturvård.
            Skogsägaren avstår ett värde men får istället en skattelättnad
            på andra avverkningar och/eller inkomster på sin näringsfastighet.
            Då skogsägaren avsätter skog i naturvårdande syfte görs ett direktavdrag
            på skogsinkomster från andra produktionsområden på fastigheten
            eller intäkter från andra delar av närings­verksamheten. I gengäld
            ges det avsatta området ett tidsbegränsat formellt skydd genom
            ett naturvårdsavtal. Naturvårdsavdraget medges först efter att
            ansvarig myndighet kvalitetssäkrat områdets naturvärden. Det vanliga
            skogsavdraget kan således finnas kvar och fungera parallellt med
            naturvårdsavdraget. Detta kan medföra en ökning av kvalitetssäkrat
            skydd av värdefulla miljöer. Vid en kommande försäljning eller
            mot­svarande återförs det vanliga skogsavdraget till beskattning.
          </p>
          <p xml:id="i-B9tEwv215gSop9qJH4Rjzp">
            Naturvårdsavdraget bygger på att skogsägaren bedriver ett aktivt
            skogsbruk eller annan näringsverksamhet som genererar inkomster
            och då finns möjlighet till snabb ersättning med naturvårdsavdraget.
            Genom att använda ett schablonvärde på den skyddsvärda skogen
            kommer detta i de flesta fall innebära att skogen ”övervärderas”
            eftersom biologiskt värdefulla miljöer ofta utgörs av glesare
            bestånd, ofta mer rötade träd, träd med sämre kvalitet, dyrare
            avverkningskostnader med mera. Skogsägaren får dock med naturvårdsavdraget
            en snabbare och bättre betalning för sin insats med att avsätta
            naturvårdsarealer.
          </p>
          <p xml:id="i-GqEdjuo12qJjGYbK1U2amj">
            Förändrade skattebestämmelser som medger att en skogsägare får
            fondera värdet av en skogsavsättning i naturvårdande syfte på
            ett särskilt skattekonto, skulle ge skogs­ägaren möjlighet att
            låta ersättningen ligga vilande ett antal år tills ett investeringsbehov
            på fastigheten uppstår. Motsvarande regler gäller idag vid försäljning
            av skogsråvara. Likvärdiga bestämmelser för markägaren kan vara
            en modell för att uppmuntra till ökade avsättningar av skog i
            naturvårdande syfte.
          </p>
          <head xml:id="i-4XDY5zrJvRuj2PWzoELA49" type="h2">
            Åtgärder för att klimatsäkra den svenska skogen
          </head>
          <p xml:id="i-3RWArpWiZJ2nMUj21JChEH">
            Forskningen visar att den pågående klimatförändringen riskerar
            att öka skadorna på svensk skog. Med ökande temperatur och kraftigare
            stormar ökar risken för olika skador på träden. Ett exempel på
            vad som redan inträffat är de omfattande angreppen av svampen
            greminiella, perioden 2001–2003, efter några somrar med varmare
            och fuktigare klimat. Ca 484 000 hektar, främst tallmonokulturer,
            angreps då, varav ca 50 000 hektar tvingades saneringsavverkas
            för att förhindra ökad spridning av greminiellaangreppen. Ett
            annat exempel är stormen Gudrun, som den 8–9 januari 2005 fällde
            ca 75 miljoner kubikmeter virke, främst gran, i södra Sverige.
            Kostnaden beräknas till ca 15 miljarder kr. Ett tredje exempel
            är de omfattande angreppen av rotröta på gran, med en beräknad
            årlig kostnad på ca 1 miljard kr.
          </p>
          <p xml:id="i-UVZPiCTeiaP5xHvqhDx5g9">
            Skogen spelar en viktig roll i klimatsystemet genom att den tar
            upp stora mängder koldioxid från atmosfären. För att bevara denna
            kapacitet bör justeringar göras av skogsskötseln som gör skogen
            mer motståndskraftig. De undersökningar som gjorts efter de ovan
            nämnda angreppen av greminiella, stormen Gudrun samt spridningen
            av rotröta visar tydligt att om fler avverkade områden skulle
            tillåtas beskogas med en blandning av olika trädslag, i stället
            för som nu ofta är fallet med monokulturer av en barrträdsart,
            skulle skaderisken motverkas. Frekvensen av greminiellaangripna
            tallar minskar med ökad inblandning av lövträd. Om man blandar
            gran och tall minskar angreppen av rotröta på gran, och efter
            stormen Gudrun visade det sig att områden med blandskog klarat
            sig bättre än områden med enbart gran.
          </p>
          <p xml:id="i-FoXNJzCw7qdYC6eVqL3qWM">
            Detta talar för att justeringar ska göras i de lagtexter som
            reglerar skogsskötseln, så att fler områden återbeskogas, röjs
            och gallras så att varierade blandskogar återfås, i stället för
            barrträdsmonokulturer. Det gäller främst 6:e paragrafen i skogsvårdslagen,
            föryngringsparagrafen; där bör ett tillägg göras med andemeningen
            att skogsägare rekommenderas att återbeskoga, föryngra och röja,
            så att varierad blandskog växer upp på de ståndorter där blandskog
            kan växa. För att närmare klargöra vilka trädslags­blandningar
            som bör tillämpas på olika ståndorter bör en bilaga tillföras
            i skogsvårdslagen, där detta anges.
          </p>
        </div>
        <div xml:id="i-33a9LBGqhrv9RyiWdawr62" type="signatureBlock">
          <list xml:id="i-DnPdJDxry8SGEK45Fh3vMa">
            <item xml:id="i-EtS47qyK9RbFwZhZQ5bDfv" who="i-48Dg2ScegN8mpc2UJq5sE2" type="signature">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
