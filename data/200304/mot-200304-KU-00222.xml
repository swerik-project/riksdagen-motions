<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00222">
  <teiHeader>
    <fileDesc>
      <titleStmt>
        <title>En samhällsordning för 2000-talet</title>
        <author corresp="i-PRFN1BS8QWUhjjGAM8w3Fj">av Maud Olofsson m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En samhällsordning för 2000-talet</title>
          <idno type="rdwebb">GR02K222</idno>
          <rs type="number">K222</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K222/text</ref>
          <ref type="dokument_url_html">http://data.riksdagen.se/dokument/GR02K222</ref>
          <ref type="dokumentstatus_url_xml">http://data.riksdagen.se/dokumentstatus/GR02K222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRFN1BS8QWUhjjGAM8w3Fj</idno>
            <name>Maud Olofsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <name>Åsa Torstensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <name>Lena Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FskchbBqwfPPEFL2FWkC5T" type="signed"/>
        <correspContext corresp="i-FskchbBqwfPPEFL2FWkC5T">
          <note type="signatory" corresp="i-PRFN1BS8QWUhjjGAM8w3Fj"/>
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-J74sVAjCTSxzD8rbnxRRA"/>
          <note type="signatory" corresp="i-EANGVQ7bBDvQLJRQXHptPX"/>
          <note type="signatory" corresp="i-97ancH8vcZWM84VcKVCDX7"/>
          <note type="signatory" corresp="i-85m2VX7KSiTFeJSnapgkxu"/>
          <note type="signatory" corresp="i-B471TcSCwHNHrNRk1EdJek"/>
        </correspContext>
        <correspAction xml:id="i-LwwjeSya1hezRqMS2hH9Bv" type="referral">
          <date when="2003-10-15"/>
        </correspAction>
        <correspAction xml:id="i-27hUZ16rFUUnTTLqn3YYSs" type="dismissal">
          <date when="2003-10-15"/>
        </correspAction>
        <correspAction xml:id="i-TgrqHPCo3zy8rnqA1YTHhM" type="submission">
          <date when="2003-10-07"/>
        </correspAction>
        <correspAction xml:id="i-FAfKuDFFrBG1ek82nPpMBa" type="assigned"/>
        <correspContext corresp="i-FAfKuDFFrBG1ek82nPpMBa">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0222/mot_200304_K_0222-0001.pdf"/>
      <div xml:id="i-HpemuptXV1aLiMk2SXrBj4" type="motHeader">
        <div xml:id="i-3PrTJzWEUVvdAG6PeDuzaD" type="motTitle"/>
        <div xml:id="i-4L5c3xzzhAKC5MgajkGzV8" type="motSubmissionInfo"/>
      </div>
      <div xml:id="i-7zRoEZ762Cn2R1ohjE1ZgH" type="motBody">
        <div xml:id="i-CZG892MTAbNLJ8jKecENNm">
          <p xml:id="i-4zhyFbUtM2HkiYyeeCF2eJ">
            2003/04 mnr: K222 pnr: c004
          </p>
          <p xml:id="i-DzLyqj9N6TZvfCayDTjYjS">
            Motion till riksdagen 2003/04:K222
          </p>
          <p xml:id="i-FntN6AqAGaA8iph3ntjxA9">
            av Maud Olofsson m.fl. (c)
          </p>
          <p xml:id="i-WNJawcuiDGJsSKbs3uQn27">
            En samhällsordning för 2000-talet
          </p>
          <p xml:id="i-3VTQ9p7gdVQjutJPcmKGFE">
            1 Förslag till riksdagsbeslut
          </p>
          <p xml:id="i-LdptH8DCA5SQPFThhj21MM">
            Riksdagen tillkännager för regeringen som sin mening vad i motionen
            anförs om att en ny samhällsordning för 2000-talet, federalismens
            principer och ett stärkt civilsamhälle skall utgöra grunden för
            en översyn av regeringsformen.
          </p>
          <p xml:id="i-YLZc1WX5aNW5dxjTjpjQ3L">
            2 Inledning
          </p>
          <p xml:id="i-7CgtioGHXsRvvecSypxNYR">
            Det är hög tid att medborgarna får möjlighet att vara med och
            skapa sin omvärld, sin närmiljö och samtidigt vara med och bidra
            till varandras välfärd. Det finns idag ett enormt behov av gemenskap
            och av sociala och demokratiska rättigheter. Vi måste börja våga
            se betydelsen av mänskliga relationer eftersom detta skapar medmänsklighet
            och deltagande. Skapas solidaritet och gemenskap följer den enskilda
            individens ansvarstagande automatiskt med eftersom det självfallet
            är rätt att ställa krav på varandra. Det är även klart att gemenskap
            och solidaritet skapar trygghet för människan. Centerpartiets
            politik bygger på tilltro till den enskilda människans förmåga
            och vilja att ta ansvar, för sig själv och för andra. Självbestämmande
            som utgångspunkt för demokratin innebär ett radikalt annorlunda
            synsätt än det statscentrerade perspektiv som vägleder den politiska
            diskussionen i dag. En ständig diskussion måste pågå om vad demokratin
            egentligen innebär, vilka krav den ställer på hur vi ska bedriva
            politik och hur institutionerna ska utformas. Det är nu dags att
            grundligt se över syftet med demokratins institutioner, deras
            funktioner och överensstämmelse med gällande grundlagar. Ambitionen
            måste vara att stärka människors självbestämmande. Med detta menar
            vi människors möjlighet att råda över sig själva, enskilt och
            tillsammans. Förutsättningen för detta är att beslut fattas så
            nära, och tillsammans med, de människor som berörs av det. Det
            är ett starkt decentralistiskt synsätt, som betonar den frivilliga
            samverkan mellan människor som grunden för beslutsfattande.
          </p>
          <pb facs="riksdagen-motions-pdf/data/200304/mot_200304_K_0222/mot_200304_K_0222-0002.pdf"/>
          <p xml:id="i-BQrH728NRoUPNNDdf212bW">
            2003/04:K222
          </p>
          <p xml:id="i-8v1hmbbef9qjo17e3uobyF">
            Vi står bakom ett deltagardemokratiskt ideal, där människor inte
            bara tillåts, utan förväntas, delta i det gemensamma beslutsfattandet.
            Förutsättningen för detta är att människors deltagande också får
            leda till faktisk påverkan. Det lokala demokratiska självbestämmandet
            ska också stärkas i förhållande till högre beslutsnivåer. Med
            detta stärks i realiteten folkets rätt att delegera makt underifrån.
            Vi menar att detta är ett i grunden annorlunda förhållningssätt
            än det som präglar dagens svenska demokrati, där de politiska
            institutionerna alltmer har reducerats till att leverera tjänster
            och service till medborgarna. Det krävs i dag ett flertal betydelsefulla
            projekt för att förnya Sverige och åstadkomma ett samhälle byggt
            underifrån. I Centerpartiets andra demokratimotion ”Demokrati
            — vår tids utmaning” går vi in mer konkret på de olika uppslagen.
            Med denna motion vill vi lyfta upp våra grundtankar bakom en ny
            samhällsordning för 2000-talet.
          </p>
          <p xml:id="i-Mr5avaFNFCUDX5rJk6zJ14">
            3 En ny samhällsordning
          </p>
          <p xml:id="i-RmpmuFnFomUjcitF9SoAJP">
            Samhällets förändring ställer krav på och ger stora möjligheter
            att förändra politikens perspektiv. I dag har vi sett hur idén
            om en centralt kontrollerad och genom förvaltningen styrd stat
            har kommit till vägs ände. En ny politik måste ta en annan utgångspunkt
            — den måste utgå från den enskilda människan som samhällets grund.
            Människors delaktighet i gemensamma beslut på lokal nivå är demokratins
            verkliga bas. Demokratin blir då inte endast en metod att avgöra
            beslut i politiskt valda församlingar, utan ett förhållningssätt
            som även präglar människors vardagliga umgänge och som gör det
            möjligt att fatta beslut också på den verkligt nära nivån. Detta
            skapar solidaritet och gemenskap mellan människor. En frivillig
            gemenskap. Vi eftersträvar en vardagsdemokrati som kommer till
            uttryck genom engagemang i lokalt föreningsliv och i den vardagliga
            samverkan med likasinnade, exempelvis föräldrar som är engagerade
            i skolan eller mellan grannar. Demokratiskt arbete på denna nivå
            kommer att vara ett renodlat deltagardemokratiskt arbete. På så
            sätt skapas det civila samhället där människorna är ryggraden
            i samhället. Strävan att stärka vardagsdemokratin och att utnyttja
            den som en levande demokratisk arena måste vara vägledande också
            för arbetet i politiskt valda församlingar. Deltagardemokratin
            är inte, enligt vårt synsätt, ett alternativ till den representativa
            demokratin, utan en förutsättning för en levande demokrati. Centerpartiet
            vill skapa förutsättningar för denna. Den svenska regeringsformen
            bygger på att ”all offentlig makt utgår från folket”. I praktiken
            har detta kommit att betyda att ”all offentlig makt utgår från
            riksdagen” och att makt, möjligen, kan delegeras till kommuner,
            regioner och enskilda människor, men då omgivna av restriktioner
            och kontroller. Ett samhälle byggt underifrån innebär ett annat
            perspektiv — där makten börjar hos de enskilda människorna och
            de lokala gemenskaperna.
          </p>
          <pb facs="riksdagen-motions-pdf/data/200304/mot_200304_K_0222/mot_200304_K_0222-0003.pdf"/>
          <p xml:id="i-6JYbBcmbq8kYjvSUzeJNDH">
            Det innebär också att gemenskaper av olika slag måste grundas
            i en samsyn människor emellan om värdet av att agera och fatta
            beslut gemensamt. Centerpartiet avvisar tankar om att det finns
            gemenskaper som har ett högre värde än de människor som utgör
            gemenskapen. Religiös, etnisk och nationell identitet fyller en
            funktion för många människors identitet, men kan inte sättas före
            människors rätt att rå sig själva. En modern statsbildning måste
            därför till sin natur innefatta mångfald och inte eftersträva
            homogenitet och likriktning. Individens frihet ställer också krav
            på individens ansvarstagande både för sig själv och för andra.
            Samhället ska vara till för att skapa förutsättningar och möjligheter
            för människor att förverkliga sina drömmar, inte för att peka
            ut vilka livsprojekt människor ska välja. Likaså måste människor
            ta eget ansvar för de val man gör och för de konsekvenser de egna
            valen får. Rättvisa i form av lika möjligheter innebär ingen garanti
            för lika utfall. Den moderna staten måste förhålla sig neutral
            i förhållande till människors val av livsprojekt. Men det innebär
            inte att staten är fri från värdegrunder. Snarare måste staten
            stå än starkare i försvaret av det öppna samhällets fundament
            som tolerans, försvaret för rättsstaten, demokrati som styrelseskick
            och individens frihet i ett levande samhälle.
          </p>
          <p xml:id="i-66f4J6LoUpcXaj6uN6XUcs">
            4 Federalismens principer
          </p>
          <p xml:id="i-DzVnB1fn2kfbXgt761s62m">
            I grund och botten är federalism en fråga om att respektera självstyret.
            I sin mest abstrakta form handlar det om maktfördelning i en organisation
            mellan en central auktoritet och de ingående enheterna. Federationers
            konstitutioner bygger på att självständiga enheter sluter sig
            samman och kommer överens om vad man ska uträtta gemensamt. Man
            avstår en del av sin autonomi för att uppnå gemensamma mål, samtidigt
            som man värnar den inre självständigheten. Beskrivningar av federalismens
            principer visar ofta att idén missförstås och förtalas. Genom
            historien har centralister försökt lägga beslag på federalismen
            som begrepp för att försvara maktkoncentration och likriktning.
            I Sverige, som alltsedan Axel Oxenstierna har varit en hårt centraliserad
            enhetsstat, kan det vara svårt att ens tillgodogöra sig tanken
            på vad federalismens principer skulle kunna innebära. Många av
            de politiska reformer som genomförts de senaste åren — maxtaxa
            i barn- och äldreomsorg, bibliotekslag, riksnorm i socialbidragen,
            för att nämna några exempel — hade förmodligen varit svåra, för
            att inte säga omöjliga, att genomföra på nationell nivå i en federal
            stat. I grund och botten är det en fråga om att respektera självstyret.
            För oss är det alldeles självklart att väljarna i Västerbotten,
            lika väl som väljarna i Västra Götaland, Skåne eller Gotland,
            har rätt att styra sig själva. Vi har vart fjärde år val till
            kommuner och landsting, men valen blir alltmer meningslösa eftersom
            staten ständigt strävar efter att avgränsa det lokala och regionala
          </p>
          <p xml:id="i-5RSwvDPKBQwtdHC7jwu9RV">
            2003/04:K222
          </p>
          <pb facs="riksdagen-motions-pdf/data/200304/mot_200304_K_0222/mot_200304_K_0222-0004.pdf"/>
          <p xml:id="i-DtH6kRLFuVwQCbWvJzmVBZ">
            2003/04:K222
          </p>
          <p xml:id="i-SM4kpTkXSPZdDqfEBPVuR7">
            självstyret. Medborgarna väljer dem som får förmånen att förvalta
            en politik de inte har möjlighet att påverka. Även om man inte
            tar steget fullt ut till en federation i Sverige, utan nöjer sig
            med mindre steg — en starkare grundlagsreglering av det lokala
            och regionala självstyret, fullföljande av regionparlamentstanken
            och överförande av skattekraft till regioner och kommuner — kommer
            olikheten i Sverige att öka. Därmed inte sagt att orättvisorna
            kommer att öka, men väl respekten för hur människor väljer att
            utforma sin del av landet. Det är värt att tänka tanken vad en
            radikal decentralisering av Sverige, byggd på federalismens principer,
            skulle kunna innebära. En ny samhällsordning och grundlag bör,
            med dessa principer, bygga på en mångfald nivåer, där makt, i
            princip, delegeras underifrån, från enskilda människor till frivilliga
            och lokala gemenskaper, från de frivilliga gemenskaperna till
            kommuner och vidare till regioner, staten och Europeiska unionen.
            Ett annat synsätt på hur samhället ska organiseras innebär tydliga
            politiska förändringar. I ett samhälle som under närmare ett sekel
            präglats av socialdemokratins tro på kollektiva lösningar och
            maktkoncentration som ett instrument för rättvisa, innebär det
            radikala förändringar. Lika möjligheter kan inte, och bör inte,
            innebära att hela Sverige ska vara likadant. Det politiska uppdraget
            i dag borde vara att bryta upp den makten, ge enskilda människor
            och lokalt förtroendevalda makt och ansvar för den egna välfärden
            genom försäkringssystem som förenar trygghet med personligt ansvar,
            statlig avreglering och bejakande av lokala lösningar för hur
            välfärden utformas istället för att detaljstyra centralt.
          </p>
          <p xml:id="i-GySUHPQckCXxhVXMRh13gu">
            För Centerpartiet är det följaktligen naturligt att tillämpa
            federalismens principer som utgångspunkt för samhällsförändringar:
            e Icke-centralisering, det vill säga decentralisering. Beslut
            ska fattas så nära de berörda som möjligt. e En ny skriven konstitution.
            Det ska finnas tydliga regler för maktdelning, beslutsnivåers
            kompetens och till skydd för individuella fri- och rättigheter.
            e Självstyrande geografiska enheter. Kommuner och regioner ska
            ha hela beslutsmakten inom de områden som inte är statliga kompetenser.
            « Beslutsmakt ska motsvaras av beskattningsrätt för de egna angelägenheterna.
            e Det ska för varje nivå finnas direkta band mellan medborgare
            och lagstiftarna. Det bör alltså förekomma direkta val till någon
            instans på varje politisk nivå. e Samarbete mellan självstyrande
            enheter, liksom samarbete mellan olika nivåer på frivillig grund,
            ska underlättas.
          </p>
          <pb facs="riksdagen-motions-pdf/data/200304/mot_200304_K_0222/mot_200304_K_0222-0005.pdf"/>
          <p xml:id="i-vczEQ7uGrwTWjjDoWz9TY">
            5 Ett stärkt civilsamhälle
          </p>
          <p xml:id="i-276cUmYxBoPHVbQuaesLtS">
            Mde inte tI ett decentraliserat samhälle ska inte staten för
            kommuner och regioner diktera vilken politik som ska föras. Det
            innebär också att Centerpartiet inte avser att diktera de politiska
            vägvalen för underliggande nivåer. Däremot kommer Centerpartiet
            tydligt att stå på medborgarnas sida. I praktiken innebär detta
            att Centerpartiet i kommuner, regioner och riksdag ska arbeta
            för att stärka det civila samhället och människors frivilliga
            samarbete. Vi ska öka medborgarnas valfrihet i den offentliga
            servicen och uppmuntra mångfald och alternativ. Vi kommer konsekvent
            att verka för ökade inslag av deltagardemokrati, vilket innebär
            att vi bejakar olkomröstningar, brukarstyrelser i offentlig sektor,
            samverkansorgan mellan det offentliga och det civila samhället
            samt ökad initiativrätt för medborgarna i valda församlingar.
            Beslutsmakt, resurser och verksamhet bör i stor utsträckning decentraliseras
            till lokala gemenskaper och brukarsammanslutningar. Erfarenheterna
            av de beslut som delegerats till dem som berörs, t.ex. till brukarstyrelser
            vid skolor och daghem eller till brukarråd i primärvården är generellt
            sett mycket goda och bör ligga till grund för införandet av fler
            sådana organ. Enligt Centerpartiets uppfattning bör det bli möjligt
            att, på de berördas initiativ, bilda självförvaltningsorgan. Stärkta
            möjligheter till självförvaltning bör förenas med större möjligheter
            att också påverka det politiska beslutsfattandet. Förståelsen
            för den politiska prioriteringsdiskussionen skulle öka liksom
            kvaliteten i den offentliga servicen. Framförallt i den lokala
            politiken kan de politiska partierna och deras öreträdare vara
            en länk mellan det civila samhället och den offentliga myndigheten.
            Centerpartiet ska bidra till att skapa närmare länkar mellan medborgarnas
            egna organisationer, näringsliv och valda företrädare. Vi ska
            vara det civila samhällets talesmän mot dem som vill slå vakt
            om myndighetsmakt och maktkoncentration. Vad som ovan anförts
            om att en ny samhällsordning för 2000-talet, federalismens principer
            och ett stärkt civilsamhälle skall utgöra grunden för en översyn
            av regeringsformen bör ges regeringen till känna.
          </p>
          <p xml:id="i-Y2WVDV3tYMWnJq5divGqLX" type="date">
            Stockholm den 26 september 2003
          </p>
          <div type="signatureBlock" id="i-BYLhLPtUt8PJ8nmFehJn8u">
            <p who="i-PRFN1BS8QWUhjjGAM8w3Fj" type="signature">
              Maud Olofsson (c)
            </p>
          </div>
          <p xml:id="i-H8hfS46Jaq2QvrecgGyxAW">
            Agne Hansson (c) Åsa Torstensson (c) Kenneth Johansson (c) Margareta
            Andersson (c) Lena Ek (c) Eskil Erlandsson (c)
          </p>
          <p xml:id="i-K3GUJCxftkrtfWyWVW42UK">
            2003/04:K222
          </p>
        </div>
      </div>
    </body>
  </text>
</TEI>
