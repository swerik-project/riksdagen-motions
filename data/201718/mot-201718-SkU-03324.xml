<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-03324">
  <teiHeader>
    <fileDesc>
      <titleStmt>
        <title>Reformera skattesystemet</title>
        <author corresp="i-WwZzVPGhpXnyH5jyp86JB7">av Boriana Åberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3324 av Boriana Åberg (M)</title>
          <idno type="rdwebb">H5023324</idno>
          <rs type="number">3324</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5023324/text</ref>
          <ref type="dokument_url_html">http://data.riksdagen.se/dokument/H5023324</ref>
          <ref type="dokumentstatus_url_xml">http://data.riksdagen.se/dokumentstatus/H5023324</ref>
          <ref type="docx">http://data.riksdagen.se/fil/34E39E8A-8019-473E-B37A-99D0FD8496EF</ref>
          <ref type="pdf">http://data.riksdagen.se/fil/0B5F0059-423D-406A-B7EF-C20FD9143839</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-66AFLjVYtfEZi2ACEwAXSc" type="signed"/>
        <correspContext corresp="i-66AFLjVYtfEZi2ACEwAXSc">
          <note type="signatory" corresp="i-WwZzVPGhpXnyH5jyp86JB7"/>
        </correspContext>
        <correspAction type="submitted" xml:id="i-3tif1UPGgWSJBVc6yobQTa">
          <date when="2017-10-05"/>
          <time when="12:13:23"/>
        </correspAction>
        <correspAction type="reviewed" xml:id="i-3eaZEeHdTFw6Ljoi346s5v">
          <date when="2017-10-05"/>
          <time when="12:52:46"/>
        </correspAction>
        <correspAction type="referred" xml:id="i-VBMxE35YVu4fyTWCBfFeah">
          <date when="2017-10-13"/>
        </correspAction>
        <correspAction type="assigned" xml:id="i-HDucagwGVjKErVztKTFhL7">
          <date when="2018-11-20"/>
          <time when="14:18:52"/>
        </correspAction>
        <correspContext corresp="i-HDucagwGVjKErVztKTFhL7">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-ErvHvDf161MZtGDwvyY6i5"/>
        <correspContext corresp="i-ErvHvDf161MZtGDwvyY6i5">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3324 av Boriana Åberg (M) Reformera skattesystemet</div>
      </div>
      <div type="motBody">
        <div type="motProposal" subtype="förslag">
          <head xml:id="i-Vjqx5j17pnWyLnTuattA2Z">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-X2dbxvhUX94dD87UXivEpo">
              Riksdagen ställer sig bakom det som anförs i motionen om skattesystemet
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-An3qPmQmfdmRmxCTL2nsfg">
            Motivering
          </head>
          <p xml:id="i-JNxAH2aN4aMsM8qVCn4hPo">
            Under alliansregeringens åtta år gick Sverige från att vara det
            land i världen som hade det högsta samlade skattetrycket till
            att vara nummer fem, efter Danmark, Frankrike, Belgien och Italien.
            En femteplats i det avseendet är en föga hedrande placering, och
            de skattesänkningar som påbörjades under alliansregeringen hade
            behövt fortsätta under lång tid för att skattetrycket i Sverige
            skulle hamna på en rimlig nivå.
          </p>
          <p xml:id="i-BMjbKCt1gfFS9Jcqy1niYQ">
            Istället har vår nuvarande S–MP-regering gått den motsatta vägen,
            och höjt ett stort antal skatter sedan sitt tillträde, och mer
            är att vänta. Sverige har åter passerat Italien och har nu det
            fjärde högsta skattetrycket i världen.
          </p>
          <p xml:id="i-NQVqF76hpTeB1Ag2t1LFKm">
            När det gäller marginalbeskattning av inkomst är det än värre.
            Sverige har de högsta marginalskatterna i världen. Vi befinner
            oss mycket långt bort från det som var en av grunderna för 1990–91
            års skattereform, att de allra flesta skulle betala en inkomstskatt
            på 30 procent (den samlade kommunalskatten), och för de med riktigt
            höga inkomster skulle det också utgå en statlig skatt om 20 procent.
            Ingen skulle sålunda betala mer än 50 procent av sin inkomst i
            skatt. Sedan dess har allt fler kommit att betala den statliga
            skatten då gränsen för när denna skall betalas inte justerats
            uppåt i takt med den ekonomiska utvecklingen. Den övre gränsen
            i den statliga inkomstskatten, den så kallade värnskatten, har
            införts med ytterligare 5 procent skatt på inkomster över en viss
            nivå, och kommunalskatterna i Sverige har höjts så att det genomsnittliga
            samlade kommunalskatteuttaget i dag är över 32 procent.
          </p>
          <p xml:id="i-Jt86zhS6Q7eUiBscyeRyY6">
            Skatter används i andra sammanhang som styrinstrument för att
            motverka icke önskvärda beteenden. Koldioxidskatt, tobaksskatt
            och alkoholskatt är exempel på sådana skatter. Och inte minst
            de två sistnämnda är av detta skäl höga i Sverige. I det perspektivet
            är det en stor paradox att Sverige också har världens högsta skatter
            på arbete. Att arbeta och göra rätt för sig är rimligen ett beteende
            som bör uppmuntras, inte motverkas.
          </p>
          <p xml:id="i-AyLtXmHrTvR4vs6N9EoYfu">
            Att inte få behålla minst hälften av sin inkomst efter skatt
            är dessutom principiellt felaktigt och direkt stötande. Det är
            helt enkelt ett anständighetskrav att alltid få behålla minst
            hälften av frukterna av sitt arbete, oavsett vilken inkomst man
            har. Det finns de i Sverige som idag betalar över 60 procent i
            marginalskatt. Det är en helt oacceptabel nivå, och med den politik
            som förs idag finns det dessutom inga garantier för att det stannar
            vid denna nivå. Såväl i riksdagen som runt omkring i kommuner
            och landsting ses ofta skattehöjningar som den enkla lösningen
            på alla problem.
          </p>
          <p xml:id="i-BfWGWkDkwWdfeoyVViU8a1">
            Mot ovan redovisad bakgrund behöver hela den svenska inkomstbeskattningen
            reformeras. Marginalskatterna behöver sänkas radikalt. I ett första
            steg genom att värnskatten avskaffas, men man bör också titta
            på möjligheten att helt slopa den statliga inkomstskatten. Detta
            är dock en betydligt större förändring, inte minst med tanke på
            finansieringen. Slutligen behöver principen att alltid få behålla
            minst hälften av sin inkomst tydligt slås fast, vilket bör övervägas
            att göras genom att ge den grundlags­skydd.
          </p>
        </div>
        <div type="motSignatures">
          <list>
            <item xml:id="i-XQ2eSZGeowCz4FeW7koS5u">
              Boriana Åberg (M)
            </item>
          </list>
        </div>
      </div>
    </body>
  </text>
</TEI>
