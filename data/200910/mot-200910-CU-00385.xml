<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00385">
  <teiHeader>
    <fileDesc>
      <titleStmt>
        <title>Staten som borgenär</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Staten som borgenär</title>
          <idno type="rdwebb">GX02C385</idno>
          <rs type="number">C385</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C385/text</ref>
          <ref type="dokument_url_html">http://data.riksdagen.se/dokument/GX02C385</ref>
          <ref type="dokumentstatus_url_xml">http://data.riksdagen.se/dokumentstatus/GX02C385</ref>
          <ref type="doc">http://data.riksdagen.se/fil/81BB5DFB-CFC7-4A39-902A-BDD5A53A7FCD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3dSRbL9c2GVvjyCxnDyvNj" type="signed"/>
        <correspContext corresp="i-3dSRbL9c2GVvjyCxnDyvNj">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-7KXJMEhz1KD9cxWai4X54t" type="numbering">
          <date when="2009-10-06"/>
        </correspAction>
        <correspAction xml:id="i-P78zWvoeiiP6zLK4Wsx9Ew" type="submission">
          <date when="2009-10-05"/>
        </correspAction>
        <correspAction xml:id="i-MsYtqubzJQ8mMrRfSsy5Zv" type="transfer">
          <date when="2009-10-05"/>
        </correspAction>
        <correspAction xml:id="i-36qt7PPKtgFrLvSzxtgCgZ" type="assigned"/>
        <correspContext corresp="i-36qt7PPKtgFrLvSzxtgCgZ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NzT753sBcaidQitDpaaQev">
            Förslag till riksdagsbeslut
          </head>
          <p xml:id="i-F1QsV4PyiE6wZGPXdfPbXr">
            Riksdagen tillkännager för regeringen som sin mening vad som
            anförs i motionen om behovet av en översyn av vilken myndighet
            som ska företräda staten som borgenär vid bl.a. företagsrekonstruktion.
          </p>
        </div>
        <div type="motContent">
          <head xml:id="i-JLu7aDArXTHwh28Y2z7RUi" type="h1">
            Motivering
          </head>
          <p xml:id="i-7MMp9bfxLxxtRJ5ivWQvF8">
            I samband med företagsrekonstruktion och konkurs har staten ofta
            en nyckelroll i egenskap av en av de största inte sällan den allra
            största borgenären. Den övervägande delen av statens fordringar
            rör givetvis skatter. Frågan om hur staten väljer att hantera
            sina fordringar är ofta avgörande för om en företagsrekonstruktion
            kan komma till stånd eller inte.
          </p>
          <p xml:id="i-G4b2RxFDFzRbWkeo2SF1Wn">
            Det är ett känt faktum att tämligen få företagsrekonstruktioner
            genomförs i Sverige varje år. Det är väsentligt vanligare att
            företag i ekonomiskt trångmål går i konkurs än att de rekonstrueras.
            Det finns samtidigt ett starkt samhällsintresse av att egentligen
            livskraftiga företag inte går i konkurs, med den kapitalförstöring
            det medför, utan istället kan rekonstrueras.
          </p>
          <p xml:id="i-2PvL4ZXuQZ8msxr5RHCr4R">
            Den av alliansregeringen tillsatta Insolvensutredningen har till
            uppgift att föreslå förändringar i regelverket angående företagsrekonstruktion,
            med inriktningen att förändringarna ska leda till att fler företagsrekonstruktioner
            genomförs. Frågan är om det finns även andra åtgärder som kan
            medföra att fler företag rekonstrueras istället för att gå i konkurs.
          </p>
          <p xml:id="i-TP3rQMTTJssK8fsMp8as1G">
            Vid förhandlingar om företagsrekonstruktion samt i konkurssammanhang
            företräds staten som borgenär numera av Skatteverket. Tidigare
            hade Kronofogdemyndigheten denna roll. Med tanke på att Skatteverket
            är den myndighet som fattar beskattningsbeslut och driver in statens
            skattefordringar, skulle man kunna förvänta sig att Skatteverkets
            främsta utgångspunkt vid en förhandling om företagsrekonstruktion
            är den fiskala, det vill säga att staten ska få in så mycket pengar
            som möjligt. Detta är givetvis en viktig utgångspunkt, inte enbart
            av statsfinansiella skäl utan också av rättviseskäl gentemot andra
            företag som inte ansökt om rekonstruktion, utan betalat sina skatter
            på föreskrivet sätt. Samtidigt kan man inte bortse ifrån att också
            andra intressen gör sig gällande, främst det ovan nämnda samhällsintresset
            att i grunden livskraftiga företag kan överleva utan att gå i
            konkurs.
          </p>
          <p xml:id="i-JCzFr99fbgdTVXpoetHk2F">
            Enligt ett svar från Skatteverkets produktionsavdelning, återgivet
            i utredningen 2008:1053 från riksdagens utredningstjänst (RUT),
            framgår av Skatteverkets borgenärsriktlinjer att verket är positivt
            inställt till rekonstruktioner och ska underlätta för livskraftiga
            företag att hitta konstruktiva lösningar på sina betalningsproblem.
            Skatteverket ska skapa ett gott samarbete med företag och rekonstruktörer
            så tidigt som möjligt .
          </p>
          <p xml:id="i-FPqkZmRiyNzNrDjmDY34PU">
            Jag har haft kontakt med rekonstruktörer vars bild av Skatteverkets
            attityd inte stämmer med den som verket för fram, utan som upplever
            att det har varit svårt att komma till tals med Skatteverket och
            att verkets agerande inte har varit konsekvent, utan varierat
            avsevärt från fall till fall, utan att skälen till detta har varit
            tydliga.
          </p>
          <p xml:id="i-KZpjnPJxjKxzve4vy5nZRH">
            Av RUT-rapporten framgår att Skatteverket har arbetat fram en
            handledning för borgenärsarbetet och att denna publicerades under
            hösten 2008. Det får uppfattas som ett positivt initiativ och
            möjligen ett sätt att skapa mer konsekvens och förutsebarhet i
            Skatteverkets agerande i rekonstruktionsärenden. Det är också
            väl känt att Skatteverket har arbetat på ett ambitiöst sätt med
            attityd- och servicefrågor gentemot privatpersoner och företag
            och att verket har fått gott betyg när det gäller bemötande och
            liknande parametrar.
          </p>
          <p xml:id="i-X3h9wk6Rwb3UHUY7SsWqKC">
            Bilden av Skatteverkets agerande som borgenär är således inte
            entydig. Det finns goda ambitioner från verkets sida, men samtidigt
            också kritik. Den principiella fråga man kan ställa sig är om
            det är lämpligt att den myndighet som fattar beskattningsbeslut
            också i ett senare skede är med och förhandlar för statens räkning
            om en nedsättning av skattebeloppet inom ramen för en företagsrekonstruktion.
            I andra sammanhang anses det vara mindre lämpligt att en myndighet
            så att säga överprövar sitt eget, tidigare agerande. Denna aspekt
            gör sig extra starkt gällande i samband med företagsrekonstruktioner,
            eftersom det inte finns någon möjlighet att överklaga statens
            och Skatteverkets ställningstagande. Staten förhandlar där som
            en borgenär bland andra, utan att dess ställningstagande kan ses
            som myndighetsutövning i egentlig mening. (När Skatteverket omprövar
            ett överklagat beskattningsbeslut är läget ett helt annat. Om
            verket inte går den skattskyldige till mötes vid omprövningen,
            överlämnas saken till länsrätt för bedömning.) Till detta kommer
            också risken att en eventuell fiskal kultur får genomslag i verkets
            agerande i rekonstruktionssammanhang, trots de goda föresatserna
            i borgenärsriktlinjerna.
          </p>
          <p xml:id="i-GS74WqFq4fz4K9JoQnPGkn">
            Det finns därför goda skäl att utreda Skatteverkets agerande
            i egenskap av statens borgenärsmyndighet och granska om verket
            är en konstruktiv part, som på ett konsekvent sätt strävar efter
            att rädda i grunden livskraftiga företag vid förhandlingar om
            företagsrekonstruktion. Beroende på utfallet av denna granskning,
            kan det finnas skäl att överväga att inrätta en ny, självständig
            myndighet som ska tillvarata statens borgenärsintressen. En sådan
            ny myndighet skulle inte behöva känna någon lojalitet med tidigare
            fattade beskattningsbeslut. Dess organisationskultur skulle inte
            heller riskera att präglas av något historiskt arv. Istället skulle
            myndigheten fullt ut kunna fokusera på att främja livskraftiga
            företags överlevnad. Detta innebär givetvis inte att myndigheten
            skulle ha till uppgift att okritiskt gå med på varje rekonstruktionsförslag.
            Skatteverkets handledning för borgenärsarbetet, vars innehåll
            beskrivs i den nämnda RUT-rapporten, förefaller innehålla många
            väl avvägda riktlinjer, som syftar till att balansera intresset
            av företags överlevnad mot intresset att motverka oseriösa företag
            och ekonomiska oegentligheter, och kan säkert ligga till grund
            för även en ny myndighets agerande.
          </p>
          <p xml:id="i-QvWFfvJNtz6ansMbkKbZam">
            Man kan notera att Justitiekanslern idag förhandlar för statens
            räkning, när det gäller bland annat skadeståndskrav som riktas
            mot staten, det vill säga när staten är (påstådd) gäldenär. Det
            vore således konsekvent att också ha en specialmyndighet som företräder
            staten som borgenär.
          </p>
        </div>
        <div type="motSignatures">
          <list>
            <item xml:id="i-8cGToGff7TUqGTVAgRfes3" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
