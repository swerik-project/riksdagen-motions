<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00202">
  <teiHeader>
    <fileDesc>
      <titleStmt>
        <title>Ny start för Norrbotten</title>
        <author corresp="i-UnkrZ3NAvoWXY6Krxbkudq">av Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ny start för Norrbotten</title>
          <idno type="rdwebb">GU02N202</idno>
          <rs type="number">N202</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N202/text</ref>
          <ref type="dokument_url_html">http://data.riksdagen.se/dokument/GU02N202</ref>
          <ref type="dokumentstatus_url_xml">http://data.riksdagen.se/dokumentstatus/GU02N202</ref>
          <ref type="doc">http://data.riksdagen.se/fil/4ADCDC5D-446A-4F36-AC91-A5A40593AB60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C8FD8RBFhPw7Yt1vw1wjkw" type="signed"/>
        <correspContext corresp="i-C8FD8RBFhPw7Yt1vw1wjkw">
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction xml:id="i-FoedpiA6e5Kg6eSBv3tyY4" type="referral">
          <date when="2006-11-07"/>
        </correspAction>
        <correspAction xml:id="i-XtqSKjGHdr9BDXNx6A4CjK" type="dismissal">
          <date when="2006-11-07"/>
        </correspAction>
        <correspAction xml:id="i-H2Y87Y1y2kwTPn8BvviGNB" type="submission">
          <date when="2006-10-31"/>
        </correspAction>
        <correspAction xml:id="i-Ly4UER2n2uvAfto7Xg8sGj" type="numbering">
          <date when="2006-10-27"/>
        </correspAction>
        <correspAction xml:id="i-DTMt3HWczoHhmWxkwEGWrE" type="transfer">
          <date when="2006-10-26"/>
        </correspAction>
        <correspAction xml:id="i-TwmHnwFV554LpXP2MMEpPN" type="assigned"/>
        <correspContext corresp="i-TwmHnwFV554LpXP2MMEpPN">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2XTv5UbDMxdEzC7tPPxiAp" type="motBody">
        <div xml:id="i-QG9qjZZTC2Vhz8VYNiK5Vn" type="motSummary">
          <head xml:id="i-2zohMAL7uvGAGa4NY6R8z8">
            Sammanfattning
          </head>
          <list xml:id="i-6pjxJ9JroziqcmT8KCWsp2" style="ul">
            <item xml:id="i-VWhizKiJReAQnx2Y2Xmzr8">
              Satsa på företagandet. Sänk skatter och förenkla regler inte
              minst för de små och medelstora företagen. Det är nyckeln till
              ett uppsving för entreprenörskap inte minst i Norrbotten.
            </item>
            <item xml:id="i-B81CnD7XZmUcjL3BubPaLu">
              Slå vakt om Norrbottens basnäringar. Energipolitiken måste tillhandahålla
              långsiktigt konkurrenskraftiga elpriser.
            </item>
            <item xml:id="i-C1xqXdyuEWGT6hz2m9fywZ">
              Utveckla de nya näringarna, inte minst turistbranschen. Satsa
              på ökad marknadsföring. Stoppa kommunernas osunda konkurrens med
              privata företagare.
            </item>
            <item xml:id="i-XFmhbAb5hws9W5W255KF5X">
              Satsa på forskning och högre utbildning. Ge Luleå tekniska universitet
              goda förutsättningar att fortsätta utvecklas till ett universitet
              av hög klass utifrån sina förutsättningar.
            </item>
            <item xml:id="i-Qv1KLJntJzgPXHUUQXKYpA">
              Inrätta en yrkes- eller fackhögskola i Norrbotten. Sverige behöver
              regelrätta yrkes- eller fackhögskolor. En av de nya fackhögskolorna
              skulle kunna lokaliseras till Norrbotten.
            </item>
            <item xml:id="i-DKkcaufom83GZiz1QKb2Pw">
              Återupprätta rättsväsendet. Ge Norrbotten fler poliser. Stärk
              rättsväsendet längs hela rättskedjan polis-åklagare-domstol.
            </item>
            <item xml:id="i-GtyEhjL7wMPdfR5WXk6oi4">
              Satsa rejält på kommunikationerna i Norrbotten. Utveckla flygtrafiken,
              genomför en ordentlig satsning på länets vägnät och sänk drivmedelsskatterna.
            </item>
            <item xml:id="i-M8oKd2HHUvrFWi7VSVPzeE">
              Förnya Norrbottens bilpark. Det ökar trafiksäkerheten och är
              nyttigt för miljön. Höj skrotningspremien.
            </item>
            <item xml:id="i-YWwx2LPqMuVHhXSBNdNgzo">
              Genomför en skatteharmonisering vad gäller den röda finska oljan.
              Nuvarande regelverk saknar folklig legitimitet.
            </item>
          </list>
        </div>
        <div xml:id="i-GVfDHtS9Gme7GW146vHP3q" type="motProposal" subtype="förslag">
          <head xml:id="i-T66EXgjNrGPQ5aLmWC9SDY">
            Förslag till riksdagsbeslut
          </head>
          <list xml:id="i-BnYkBB8fjfynjjyjn81Qqx" style="ol">
            <item xml:id="i-3HTTwv7vdn4EjK7NQdqDF7">
              Riksdagen tillkännager för regeringen som sin mening vad i motionen
              anförs om jobb och tillväxt i Norrbotten.
            </item>
            <item xml:id="i-XRfMbcJDEYFJRCwL1LyaAV">
              Riksdagen tillkännager för regeringen som sin mening vad i motionen
              anförs om utbildning och forskning i Norrbotten. 1
            </item>
            <item xml:id="i-NAffgJniX1MSchYyMNiE17">
              Riksdagen tillkännager för regeringen som sin mening vad i motionen
              anförs om rättsväsendet i Norrbotten. 2
            </item>
            <item xml:id="i-MVWXDuLAQjajdR4HxwUDsC">
              Riksdagen tillkännager för regeringen som sin mening vad i motionen
              anförs om kommunikationer i Norrbotten. 3
            </item>
          </list>
          <p xml:id="i-5Fy2HUcLBXPwyYCT2kqTvh">
            1 Yrkande 2 hänvisat till UbU.
          </p>
          <p xml:id="i-LECPXn2hkQS1stCZJ4HPpY">
            2 Yrkande 3 hänvisat till JuU.
          </p>
          <p xml:id="i-W4T1dgedKP8j11Ldjde3J6">
            3 Yrkande 4 hänvisat till TU.
          </p>
        </div>
        <div xml:id="i-Hmq8m5u68b21ifHTp7mJGr" type="motContent">
          <head xml:id="i-UHBXwkS4aHQqBK8S9LkUnu" type="h1">
            Ny start för Norrbotten
          </head>
          <head xml:id="i-6p9HLnW5ZEvkZ6CHUD6xqP" type="h1">
            Motivering
          </head>
          <p xml:id="i-mG7GSzNr1LCdTnc8zKxH3">
            I början av det förra seklet fanns det en nybyggaranda i Norrbotten.
            Norrbotten var ett län som växte och den tidens gruv- och skogsnäring
            skapade många jobb för de nyinflyttade norrbottningarna.
          </p>
          <p xml:id="i-GVDYiSKGfMLpDnfKUHZAQ">
            I dag står alltför många norrbottningar utan jobb. Det finns
            orter i inlandet som under det senaste decenniet har tappat så
            mycket som 10 % av sin befolkning. Men samtidigt som många norrbottningar
            befinner sig i utanförskap öppnar sig nya möjligheter för länet.
            Basnäringarna står starka och kan utvecklas ytterligare om de
            ges möjligheter att tävla på samma villkor som sina konkurrenter
            utanför landets gränser. Med en ny turismpolitik, som ser de lokala
            och regionala möjligheterna och inte dikteras uppifrån, kan turistnäringen
            bli en ännu större näring i Norrbotten.
          </p>
          <p xml:id="i-HjoHAKwXqs2F7ToZJRmzsE">
            Valet i september innebar att Sverige fick en ny regering. Efter
            tolv års styre tvingades Socialdemokraterna lämna ifrån sig regeringsmakten.
            Det ger nytt hopp för Sverige och för Norrbotten. Den nya regeringen
            har deklarerat att den s.k. arbetslinjen ska återupprättas. Det
            ska bli mer lönsamt att arbeta och det ska bli enklare och billigare
            att starta och driva företag. Entreprenör­skap och småföretagande
            ska uppmuntras.
          </p>
          <p xml:id="i-SbJTNXkbmw3Yye34acQVYB">
            Den nya regeringen har också varit tydlig när det gäller att
            poängtera att det nu är dags att sätta kunskap och studiero i
            centrum för skolans arbete. Den högre utbildningen och forskningen
            är avgörande för hur Sverige klarar globaliseringen och måste
            därför ges högsta prioritet; regeringens höstbudget innehåller
            en miljardsatsning på forskning. Rättsamhället ska stärkas bl.a.
            genom fler poliser. En upprustning av landets kommunikationer
            är central.
          </p>
          <p xml:id="i-7H2pcfcTfjd4fRVVABr8Qk">
            Den nya politiska miljön skapar nya förutsättningar för Norrbotten.
            I motionen pekas på ett antal frågor som under de kommande åren
            kommer att vara betydelsefulla för länets utveckling.
          </p>
          <head xml:id="i-GbUFseGcC1hH61j8kzco2h" type="h1">
            Jobb och tillväxt
          </head>
          <p xml:id="i-Sn2pHYK2TaB7fgKQCDnsrQ">
            Varje del av Sverige har sina fördelar och sina unika möjligheter.
            Dessa kan endast tas till vara genom lokala initiativ. Tyngdpunkten
            ligger i decentralisering, nyetablering av småföretag och lokal
            samverkan. Mobilisering av lokala resurser kan inte kommenderas
            fram genom politiska beslut, utan regionalpolitiken måste utformas
            så att den stöder, underlättar och stimulerar utvecklingen. Det
            är nödvändigt att det tankesättet genomsyrar Norrbotten för att
            länet ska växa och utvecklas.
          </p>
          <p xml:id="i-GWo9S7rB1fVarP4P3LLcjd">
            Industrins betydelse för Norrland har varit och är fortfarande
            stor. Företag som LKAB, SSAB, SCA är stora arbetsgivare, och konsekvenserna
            om en eller flera av dessa företag skulle sluta investera i landet
            vore allvarliga. Följdverkningarna skulle drabba Norrbotten med
            en sämre befolkningsutveckling och en minskad framtidstro. Det
            är därför viktigt att slå vakt om basindustrin och möjliggöra
            för framtida expansion inom sektorn. Det är företagens uppgift
            att investera för att möta framtidens expansionsmöjligheter, men
            det är politikernas uppgift att se till att företagen vågar investera.
            En långsiktig politik som gör att företagen vågar investera är
            vad såväl Norrbotten som övriga landet behöver.
          </p>
          <p xml:id="i-RLS6Z8DbYFMTnn3YAWGU8K">
            För många av de norrbottniska företagen är elektriciteten en
            viktig insatsvara. Såväl gruvnäringen som massa- och pappersindustrin
            är mycket elberoende i sina processer. Sveriges relativt utsatta
            geografiska läge, med långa avstånd som kräver transporter, har
            traditionellt vägts upp av Sveriges historiskt låga elpriser och
            goda tillgång till råvaror. Om detta ska vara en konkurrensfördel
            även i fortsättningen måste ledordet för energipolitiken bli utveckling
            i stället för avveckling. Den nya regeringens omläggning av energipolitiken
            är i det perspektivet mycket välkommen.
          </p>
          <p xml:id="i-47yMCjmRriw2R6tRd56QXp">
            Samtidigt som de stora företagen inom basnäringarna också i framtiden
            kommer att vara av stor betydelse för Norrbotten är det viktigt
            att se utvecklingspotentialen för inte minst små och medelstora
            företag inom nya branscher. Den svenska turistnäringen har stor
            potential och kan komma att bli en av de stora framtidsbranscherna.
            I Norrbotten finns det gott om driftiga entreprenörer inom sektorer
            som turism, internationell tjänsteverksamhet, omsorg och upplevelser.
            Kyla, kallt klimat, snö och mörker är förhållanden som kan användas
            på ett kreativt sätt. I Norrbotten finns både förutsättningar
            och idéer. På många platser håller ett kraftfullt näringsliv på
            att växa fram.
          </p>
          <p xml:id="i-HdFCrAWd124Rw1RUgFr8vu">
            Företagsklimatet i Norrbotten måste förbättras. Vid sidan av
            generella nationella åtgärder såsom sänkta skatter och enklare
            regler för företagandet krävs också att lokala och regionala aktörer
            agerar på ett sådant sätt att företagande och entreprenörskap
            uppmuntras. Ett problem i Norrbotten är den osunda konkurrens
            som många kommuner bedriver. Det lokala näringslivet vållas stora
            skador genom att kommunala bolag säljer tjänster som borde vara
            förbehållna den privata sektorn. Förluster och andra misstag får
            skattebetalarna stå för, och det går ut över satsningar på kärnverksamhet
            som skola och omsorg.
          </p>
          <p xml:id="i-VjQ6SoWQijiTceLfrXMK5E">
            Utexaminerade studenter har i dag svårt att ta sig in på arbetsmarknaden.
            Därför är de ofta tvungna att ta jobb som de är överkvalificerade
            för, något som är mycket oroande ur samhällsekonomisk synvinkel.
            Kontakten mellan länets studenter och näringslivet bör därför
            stärkas i syftet att underlätta övergången från student- till
            arbetsliv.
          </p>
          <head xml:id="i-SFQvatd6kimrhxwJwcsXU2" type="h1">
            Utbildning och forskning
          </head>
          <p xml:id="i-RxuEG5PA5dgRgfTcNwNRGR">
            Sverige och Norrbotten behöver en ny utbildningspolitik. Ett
            drygt decennium av socialdemokratiskt styre har satt sina spår.
            Alltför många går ut grundskolan utan att ha godkända betyg, gymnasiet
            fungerar för alltför många som en utslagningsmaskin och inom den
            högre utbildningen har kvantitet tenderat att sättas före kvalitet.
          </p>
          <p xml:id="i-XUV5cgDiUGUqpTqwrr9d1j">
            Problemen inom utbildningsväsendet är inte elevernas, studenternas,
            lärarnas eller forskarnas fel. Runtom i landet och i Norrbotten
            görs i dag fantastiska prestationer av dem som verkar ute i kunskapsförmedlandets
            och kunskapsproduktionens vardag. Det är den förda skol- och utbildningspolitiken
            som bär ansvaret. Därför är det nu viktigt att politiken läggs
            om.
          </p>
          <p xml:id="i-4rsLa5uKxB2aJdpUjb8sr4">
            Skolan måste ställa den enskilda eleven i centrum. Grunden i
            ett liberalt samhälle är att vi alla är olika och har olika talanger
            och förutsättningar. För att ge alla elever möjligheter att hinna
            tillgodogöra sig kunskaper i sin egen takt bör grundskolan göras
            mer flexibel. Fristående skolor ska ges möjlighet att verka vid
            sidan av de kommunala skolorna; det ger föräldrar och elever ökad
            valfrihet. Med fler fristående skolor får vi en mångfald av såväl
            kommunala som fristående skolor med olika inriktningar som kan
            tillfredsställa alla elevers behov.
          </p>
          <p xml:id="i-FXqjyQWPBW6GgRHgUbjoan">
            Fokus i skolan måste tydligare än hittills riktas på kunskap
            och studiero. För det krävs tydligare och tidigare utvärderingar
            genom exempelvis betyg och andra kunskapskontroller. Lärarrollen
            måste uppvärderas. Lärarna måste få klarare befogenheter när det
            gäller att stävja oordning och trakasserier. Läraren ska inte
            vara auktoritär men däremot en självklar auktoritet. Statusen
            för lärarna måste också höjas genom exempelvis höjda löner.
          </p>
          <p xml:id="i-BkWAYgukZE5t5sXCyvKTB6">
            Alla elever är inte teoretiskt begåvade eller intresserade; många
            har i stället en stor fallenhet för exempelvis praktiska yrken.
            Därför måste både gymnasiet och den eftergymnasiala utbildningen
            göras mer flexibel. Efterfrågan på yrkeskunnigt folk är också
            stor hos många företag. En framtida gymnasieskola bör innehålla
            mer praktiska utbildningar, inklusive en lärlingsutbildning. Och
            den nuvarande kvalificerade yrkesutbildningen (KY) bör uppgraderas
            så att också Sverige, i likhet med flera andra länder, får yrkes-
            eller fackhögskolor.
          </p>
          <p xml:id="i-XpEihNRvKQwjqK8wPuJLcz">
            Luleå tekniska universitet spelar en särskild roll som motor
            i Norrbotten, och särskilda resurser måste satsas så att universitetet
            kan utvecklas. Vid universitetets kvalitetsarbete ska distansutbildningarna
            särskilt beaktas. Inte minst viktigt är att resurser prioriteras
            på ett sådant sätt att forskningen vid universitet kan utvecklas.
            En internationellt erkänd forskning är grunden för en konkurrenskraftig
            grundutbildning.
          </p>
          <head xml:id="i-8fWUsHEvS7YwFMhLmuTNZn" type="h1">
            Rättsväsendet
          </head>
          <p xml:id="i-QZhKHzqVdWYJvRuToxjNv8">
            Precis som i övriga delar av landet är rättsväsendet i Norrbotten
            satt under mycket hård press. Under den föregående socialdemokratiska
            regeringen har polisstationer lagts ned och tingsrätter avvecklats.
            Många människor känner stor oro för statens förmåga att skydda
            dem mot brott.
          </p>
          <p xml:id="i-EPjkUJYFixuQjt47YQEVqe">
            Kommuninvånarna i flera av Sveriges mindre kommuner känner oro
            för sin rättstrygghet. Företagarna känner oro för att utsättas
            för fler inbrott. Redan i dag drabbas företagare som haft många
            inbrott av svårigheter när de ska försäkra sina företag. Det riskerar
            att leda till att befolkning i landets mindre kommuner flyttar
            till platser, där de kan känna sig trygga. På sikt vore detta
            givetvis förödande för de små kommunerna.
          </p>
          <p xml:id="i-EdXMWvMCxHnm1VERKbRKHi">
            Den omfattande tingsrättsnedläggning som den tidigare socialdemokratiska
            regeringen genomförde har urgröpt rättsäkerheten. I ett län som
            har så långa avstånd som Norrbotten är en väl utbyggd tingsrättsorganisation
            en mycket viktig del i ett rättssamhälle.
          </p>
          <p xml:id="i-M3fCqYAsURvMRnD8RGcgur">
            Rättspolitiken måste läggas om. Den nya regeringen har också
            aviserat att det blir nya tag i frågor som rör medborgarnas skydd
            mot brott. Det blir en tydligare satsning på att ge Sverige, och
            därigenom Norrbotten, fler poliser. Fler poliser är viktigt för
            att öka kraften i det brottsbekämpande och brottsförebyggande
            arbetet. Norrbotten behöver närpoliser, inte fjärrpoliser.
          </p>
          <head xml:id="i-Y9d7XNvkJLHMcbgyg15ApA" type="h1">
            Kommunikationer
          </head>
          <p xml:id="i-TrV8UnGWsekiabNqVW9mBS">
            I Norrbotten, liksom i andra delar av landet som präglas av långa
            avstånd, är bilen en nödvändighet för att få livet att gå ihop.
            Bilen är ett viktigt redskap i arbetspendlingen. I en tid av hög
            arbetslöshet är bilen en nödvändighet för att öka arbetskraftens
            rörlighet och underlätta för fler människor att komma i arbete.
            Är kostnaderna för att äga och köra bil för höga kan det i extremfall
            innebära att arbetssökande tvingas tacka nej till ett arbete som
            ligger för långt från hemmet.
          </p>
          <p xml:id="i-4tjYRku6MFiQyYnMWHrZkT">
            Även turistnäringen drabbas av höga bensinpriser. Det blir dyrare
            för turisterna att ta sig till Norrbotten, samtidigt som företagen
            själva får högre kostnader. Därmed finns en uppenbar risk att
            antalet turister minskar. Den s.k. gröna skatteväxlingen som den
            förra regeringen tillsammans med sina stödpartier bedrev fungerade
            inte i Norrbotten. Norrbottningar kan inte ställa bilen för att
            i stället ta bussen eller tunnelbanan; de kollektiva kommunikationer
            som exempelvis finns i Stockholm finns inte i Norrbotten.
          </p>
          <p xml:id="i-P9U117NJ2UYsBStCE1KqBC">
            Den trafikpolitik som tidigare har förts i Sverige har varit
            under all kritik. Bilismen ska inte skattas ihjäl; det är bättre
            att t.ex. satsa på forskning kring alternativa drivmedel. Därför
            är det, ur bl.a. ur norrbottnisk synvinkel, glädjande att regeringen
            i detta avseende har signalerat en annan politik än den föregående.
            Det är inte bara privatbilisterna som har en tung skattebörda
            att bära, det har även transportäringen och all den tunga industri
            som måste transportera sina produkter med lastbil exempelvis skogsnäringen.
          </p>
          <p xml:id="i-NApEgK9Z6eum6FHCabzL7H">
            Många av vägarna i Norrbotten håller en oacceptabelt låg standard.
            Ett väl utbyggt och välunderhållet vägnät är av fundamental betydelse
            såväl för privatpersoner som för företag. Det enskilda vägnätet
            med statsbidrag är nästan lika stort som det statliga. En miljon
            människor använder det vägnätet varje dag och mer än hälften av
            det utnyttjas för näringslivets transporter. Bra och väl underhållna
            enskilda vägar är därför lika viktigt som tillgången till drivmedel
            i Norrbotten. Då kollektivtrafik inte finns i många delar av regionen
            måste regeringen ur trafiksäkerhetssynpunkt satsa på bra och säkra
            vägar, även på de enskilda vägarna.
          </p>
          <p xml:id="i-AaSvGPvNf697guwUkVNQag">
            Sverige har en av Västeuropas äldsta bilparker. Det är beklagligt
            från såväl trafiksäkerhets- som miljösynpunkt. Utvecklingen av
            säkerheten i bilar går mycket snabbt. Det har medfört att det
            har blivit relativt betydande skillnader mellan äldre och nyare
            bilar. Det vore således en välgärning i fråga om trafiksäkerheten
            om en större förnyelse av den svenska bilparken kunde äga rum.
            Äldre bilar har inte sällan i förhållande till nyare bilar relativt
            stora miljöpåverkande utsläpp. En viktig åtgärd för att få till
            stånd en förnyelse av bilparken vore att höja skrotningspremien.
            Skrotningspremien i dag är inte tillräckligt hög för att motivera
            bilägare att skrota sina gamla bilar.
          </p>
          <p xml:id="i-4HyWb8jiH4dMSc2VApgECc">
            Den finska röda oljan är billig i förhållande till den svenska
            oljan. Den har lett till en omfattande smuggling över gränsen
            mellan Finland och Sverige. Den nuvarande situationen är orimlig
            och saknar folklig legitimitet. Lösningen på problemen är inte
            mer av repression, kontroll och straffåtgärder utan att den grundläggande
            skillnaden i skattebelastning mellan de två länderna utjämnas.
            Det måste vara en viktig uppgift för statsmakterna att åstadkomma
            en sådan utjämning i skattebelastningen.
          </p>
          <p xml:id="i-G29dL3ZyCXKvDb1P9mYeeN">
            Norrbotten är beroende av en väl fungerande flygtrafik för att
            länet ska kunna locka till sig fler företagsetableringar, för
            att människor ska kunna bo där de vill och för att turistnäringen
            ska kunna fortsätta att växa och utvecklas. Det är angeläget att
            inte nya skatter och pålagor slår ut väl fungerande transportlösningar,
            exempelvis i de kommuner där det i dagsläget finns konkurrerande
            flyglinjer.
          </p>
          <p xml:id="i-BS5mp5wac2ram2BSTgkiYY">
            Det är i sammanhanget väsentligt att poängtera att upphandlingen
            av Norrlandstrafiken måste fungera på ett nöjaktigt sätt. Den
            obeslutsamhet och oskicklighet i upphandling som har förekommit
            har drabbat näringsliv och boende i de delar av landet där väl
            fungerande flygkommunikationer är helt avgörande för ortens överlevnad.
            Det är därför viktigt att utreda hur och av vem upphandlingen
            i framtiden ska genomföras.
          </p>
        </div>
        <div xml:id="i-WgC9ZMdCFSVKPdq8Tn7hTg" type="signatureBlock">
          <list xml:id="i-USdFKZLZFcWwQuBdXxGHkN">
            <item xml:id="i-Su6ihrycE33oXX34y1vUZf" who="i-UnkrZ3NAvoWXY6Krxbkudq" type="signature">
              Tobias Krantz (fp)
            </item>
          </list>
        </div>
      </div>
    </body>
  </text>
</TEI>
