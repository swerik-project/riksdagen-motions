<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04158">
  <teiHeader>
    <fileDesc>
      <titleStmt>
        <title>Psykisk hälsa</title>
        <author corresp="i-NHqTsXnUVsZFg94vA6SKDr">av Acko Ankarberg Johansson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4158 av Acko Ankarberg Johansson m.fl. (KD)</title>
          <idno type="rdwebb">H9024158</idno>
          <rs type="number">4158</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024158/text</ref>
          <ref type="dokument_url_html">http://data.riksdagen.se/dokument/H9024158</ref>
          <ref type="dokumentstatus_url_xml">http://data.riksdagen.se/dokumentstatus/H9024158</ref>
          <ref type="docx">http://data.riksdagen.se/fil/FAA2DA2F-CAB1-484C-B987-D3E35D8F112B</ref>
          <ref type="pdf">http://data.riksdagen.se/fil/42277E42-1EE1-49A7-BE1B-3A27123DFB0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3diExCoQwoDmzbQaW7HEMJ" type="signed"/>
        <correspContext corresp="i-3diExCoQwoDmzbQaW7HEMJ">
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-3XVagwxYrxQKRpoBTftbJo" type="submitted">
          <date when="2021-10-05"/>
          <time when="17:30:17"/>
        </correspAction>
        <correspAction xml:id="i-9Qs3YzBz3h4xcbwUtiWz1y" type="reviewed">
          <date when="2021-10-05"/>
          <time when="22:53:33"/>
        </correspAction>
        <correspAction xml:id="i-S1kgUWbenDfM25NUJfZ3uk" type="referred">
          <date when="2021-10-14"/>
        </correspAction>
        <correspAction xml:id="i-G2sbYQSam8dEr5N6wcTNDL" type="assigned">
          <date when="2022-06-14"/>
          <time when="13:53:43"/>
        </correspAction>
        <correspContext corresp="i-G2sbYQSam8dEr5N6wcTNDL">
          <ref type="assignedTo">Socialutskottet</ref>
        </correspContext>
        <correspAction xml:id="i-WQdDA3uvSCYoSNr4K2U7N4" type="behandlas_i"/>
        <correspContext corresp="i-WQdDA3uvSCYoSNr4K2U7N4">
          <ref type="uppgift">2021/22:SoU16</ref>
          <ref type="ref_dok_id">H901SoU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU16</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7CZcikyMjfmwgHhoEfGRCV" type="behandlas_i"/>
        <correspContext corresp="i-7CZcikyMjfmwgHhoEfGRCV">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N9norZcY36MPQyDgDHmqZ9" type="behandlas_i"/>
        <correspContext corresp="i-N9norZcY36MPQyDgDHmqZ9">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4158 av Acko Ankarberg Johansson
          m.fl. (KD) Psykisk hälsa
        </div>
      </div>
      <div type="motBody">
        <div xml:id="i-38o8nHL53jRhe4Xqb2UXY6" type="TOC">
          <head xml:id="i-SsMkSKYFMtCopC9uouVYsi">
            Innehåll
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 1">
              1 Psykisk hälsa och Agenda 2030
            </item>
            <item style="indent-level: 1">
              2 Psykisk hälsa hos barn och unga
            </item>
            <item style="indent-level: 2">
              2.1 Första linjens hjälp
            </item>
            <item style="indent-level: 2">
              2.2 Insatser i skolan genom elevhälsan
            </item>
            <item style="indent-level: 2">
              2.3 Korta köerna till barn- och ungdomspsykiatrin (BUP)
            </item>
            <item style="indent-level: 2">
              2.4 En förbättrad övergång från barnpsykiatri till vuxenpsykiatri
            </item>
            <item style="indent-level: 1">
              3 Äldres psykiska hälsa
            </item>
            <item style="indent-level: 1">
              4 Hög psykisk ohälsa bland kvinnor
            </item>
            <item style="indent-level: 2">
              4.1 Unga kvinnors psykiska ohälsa och självskadebeteende
            </item>
            <item style="indent-level: 2">
              4.2 Behandlingsmetoder vid depression och andra psykiatriska
              sjukdomstillstånd
            </item>
            <item style="indent-level: 1">
              5 Svårare psykisk sjukdom
            </item>
            <item style="indent-level: 2">
              5.1 Psykiatriambulans
            </item>
            <item style="indent-level: 2">
              5.2 Rättspsykiatrisk vård
            </item>
            <item style="indent-level: 1">
              6 Anhöriga
            </item>
            <item style="indent-level: 1">
              7. Brukarinflytande på riktigt
            </item>
            <item style="indent-level: 1">
              8 Den nationella hjälplinjen
            </item>
            <item style="indent-level: 1">
              9. Förstärk arbetet med självmordsprevention
            </item>
            <item style="indent-level: 2">
              9.1 Handlingsplaner för självmordsprevention
            </item>
            <item style="indent-level: 2">
              9.2 Anmälningsplikt för hälso- och sjukvården och socialtjänst
              vid självmord
            </item>
            <item style="indent-level: 2">
              9.3 ”Haverikommission” när en person begått självmord
            </item>
            <item style="indent-level: 2">
              9.4Skolbaserat självmordspreventivt arbete
            </item>
            <item style="indent-level: 1">
              10Missbruksproblematik och beroendesjukdom
            </item>
          </list>
        </div>
        <div type="motProposal" subtype="förslag">
          <head xml:id="i-N6xAS5yckvoxqh93h95VGc">
            Förslag till riksdagsbeslut
          </head>
          <list style="ol">
            <item xml:id="i-NcX88S3CpUn42PgGFCufMv">
              Riksdagen ställer sig bakom det som anförs i motionen om att
              regeringen under 2022 ska lämna en särskild skrivelse till riksdagen
              om utvecklingen av den psykiska hälsan i spåren av pandemin och
              tillkännager detta för regeringen.
            </item>
            <item xml:id="i-FkFLdDZCsV7EdAxHM3Fkxo">
              Riksdagen ställer sig bakom det som anförs i motionen om första
              linjens vård för barn och ungdomar och tillkännager detta för
              regeringen.
            </item>
            <item xml:id="i-FC28TXgsg3JiHLfwx3XbPK">
              Riksdagen ställer sig bakom det som anförs i motionen om en sammanhållen
              barn- och ungdomshälsovård och tillkännager detta för regeringen.
            </item>
            <item xml:id="i-4iod1NmYSFu9bmBN5AmQvn">
              Riksdagen ställer sig bakom det som anförs i motionen om en förstärkt
              elevhälsa och elevhälsogaranti och tillkännager detta för regeringen.
            </item>
            <item xml:id="i-QJDvaUgaEztPEomRnCErwf">
              Riksdagen ställer sig bakom det som anförs i motionen om behovet
              av fler kompetenser inom elevhälsan och tillkännager detta för
              regeringen.
            </item>
            <item xml:id="i-PvYnMCfrYV5gewqwNq8Pj1">
              Riksdagen ställer sig bakom det som anförs i motionen om en förbättrad
              övergång från bup till vuxenpsykiatrin och tillkännager detta
              för regeringen.
            </item>
            <item xml:id="i-FUVuD8RAxRp6VQWwfCrR2f">
              Riksdagen ställer sig bakom det som anförs i motionen om förstärkning
              av barn- och ungdomspsykiatrin i hela landet och tillkännager
              detta för regeringen.
            </item>
            <item xml:id="i-EXQmRfjR1p3b1Yux3q2pjC">
              Riksdagen ställer sig bakom det som anförs i motionen om att
              det ska skapas ett nationellt kompetenscentrum för äldrepsykiatrin
              och tillkännager detta för regeringen.
            </item>
            <item xml:id="i-GMUCvJhDAa7mPupkZSjjJg">
              Riksdagen ställer sig bakom det som anförs i motionen om psykiatriambulans
              och tillkännager detta för regeringen.
            </item>
            <item xml:id="i-GZefUz3xqTDPxtbhHMGBon">
              Riksdagen ställer sig bakom det som anförs i motionen om att
              kunskapen kring brukarinflytande måste öka, och regeringen bör
              återkomma med förslag på hur detta kan ske i samverkan med det
              civila samhällets organisationer inom området och tillkännager
              detta för regeringen.
            </item>
            <item xml:id="i-NAGRvXcBdFxayMLt6Y5pTb">
              Riksdagen ställer sig bakom det som anförs i motionen om handlingsplaner
              för självmordsprevention och tillkännager detta för regeringen.
            </item>
            <item xml:id="i-3uFdo3DtfqqxgMXmoeEFn1">
              Riksdagen ställer sig bakom det som anförs i motionen om anmälningsplikt
              vid självmord och tillkännager detta för regeringen.
            </item>
            <item xml:id="i-F8QqFHYcJNBnaKER7sPqg9">
              Riksdagen ställer sig bakom det som anförs i motionen om att
              tillsätta en ”haverikommission” när en ung person har begått självmord,
              och detta tillkännager riksdagen för regeringen.
            </item>
            <item xml:id="i-347s1cogmhJb4k6KQUJCxN">
              Riksdagen ställer sig bakom det som anförs i motionen om en utvärdering
              av ett skolbaserat suicidpreventionsprogram och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-Bd1ncJWB9djSmGF7SqAfNz" type="h1">
            Motivering
          </head>
          <p xml:id="i-Uap6cCeczusntcCorGXSQi">
            Att må bra är en självklarhet för många människor. För andra
            är det en ständig kamp för att kunna må bra. En del drabbas av
            depression och ångest, andra är drabbade av svår kronisk sjukdom
            som påtagligt försämrar deras psykiska hälsa och livskvalitet.
            Ohälsa kan drabba vem som helst samtidigt som det finns hälsoskillnader
            som beror på livs­villkor och levnadsvanor. De stora skillnaderna
            i livsvillkor kan vi påverka från det offentliga och kunskap om
            goda levnadsvanor finns. Det som behövs är en uthållig strategi
            som gör att alla samhällssektorer medverkar till en god psykisk
            hälsa hos hela befolkningen.
          </p>
          <p xml:id="i-FamqY7Z6Z22KzSe2CUYKPP">
            Hälso- och sjukvården ska hjälpa oss att må bra och ge vård när
            vi blivit sjuka. Det innebär att hälso- och sjukvården har både
            ett hälsofrämjande och ett vårdande uppdrag. Hälso- och sjukvården
            måste klara både det breda hälsofrämjande uppdraget och att ge
            vård till svårt kroniskt sjuka, såväl vid psykisk som vid somatisk
            sjukdom. Ska allt detta fungera måste hälso- och sjukvården få
            fler medarbetare och patienterna måste få chans till en kontinuerlig
            relation till den vårdkontakt man behöver.
          </p>
          <p xml:id="i-Cy1bnCjS3QAnY7KvUExX9r">
            Skolan är också en viktig del i den kraftsamling som behöver
            göras för att förbättra den psykiska hälsan. Ett rimligt antal
            elever per lärare, fler professioner (skolsköterskor, skolläkare,
            skolkuratorer, fysioterapeuter, arbetsterapeuter m.fl.) som bidrar
            vid sidan av det uppdrag lärarna har samt en utbyggd barn- och
            ungdomshälsa som också inkluderar skolan är nödvändig.
          </p>
          <p xml:id="i-NC6WqTao3WQTXpq1HDjb9C">
            Det civila samhället ger många människor en meningsfull fritid
            och möjlighet till gemenskap. Det offentligas stöd till det civila
            samhället behöver utökas och förbättras så att fler får chansen
            att vara med.
          </p>
          <p xml:id="i-GhpAFZTGVtPBMvgLyAweiL">
            En påtvingad ensamhet påverkar hälsan. Oavsett ålder är relationer
            viktiga. En god relation berikar livet. Det offentliga har ett
            ansvar att skapa förutsättningar för samhälls­gemenskap. Det handlar
            om hur orter och städer planeras, boendemöjligheter, tillgången
            till kultur och mycket mer.
          </p>
          <p xml:id="i-9CNHnTrhKYJnuq6m5cojCB">
            Psykisk ohälsa är en stor anledning till sjukskrivningarna idag.
            Ohälsan kan bero på skilda saker som inte alls har med arbetet
            att göra. Men arbetsgivarens engagemang är en viktig del i en
            hållbar rehabilitering för medarbetaren. En god psykisk hälsa
            är ett viktigt mål för folkhälsopolitiken. Men det kan inte enbart
            lösas av den enskilde eller av hälso- och sjukvården. Det är många
            sektorer som behöver samverka för att det ska bli en uthållig
            förändring.
          </p>
          <p xml:id="i-4yagqFm1ZF84KWXpTphGg6">
            Ökad psykisk ohälsa hos barn och unga är oroande. Enligt Socialstyrelsen
            <ref target="i-J2WX1HUSdxa8Xmk9mbugv">
              [1]
            </ref>
            uppger allt fler ungdomar psykiska besvär som oro eller ängslan.
            Det är framförallt depressio­ner, ångestsjukdomar och missbruk
            som ökar. Det har också skett en ökning bland ungdomar som behöver
            sjukhusvård på grund av psykisk sjukdom. Några säkra och fullödiga
            svar på vad som är orsak till utvecklingen med ökad psykisk ohälsa
            bland barn och unga finns inte idag. Men det finns saker som vi
            redan känner till för att kunna påbörja arbetet med att vända
            utvecklingen. All oro är dock inte i behov av sjukvårdens insatser.
            Det finns en risk i att medikalisera allt som tillhör livets knaggliga
            stig. Sådan oro och känsla av ohälsa måste mötas på annat sätt
            och det offentliga kan vara en stödjande part.
          </p>
          <p xml:id="i-NYix2sggyZL6J5ew2DpVmQ">
            Pandemin har påverkat den fysiska hälsan men också den psykiska
            hälsan. Folkhälsomyndigheten följer löpande utvecklingen och sammantaget
            sågs ganska små förändringar av människors psykiska hälsa – både
            i Sverige och globalt – under 2020. I Sverige uppgav något fler
            lätta psykiska besvär under hösten jämfört med våren och något
            färre skattar sitt allmänna hälsotillstånd som bra eller mycket
            bra. Grupper i befolkningen som redan före pandemin hade sämre
            förutsättningar för god hälsa verkar ha drabbats hårdare av restriktionerna
            under pandemin. Det kan gälla t.ex. personer med funktionsnedsättningar,
            migranter eller personer med få sociala kontakter. Även förutsättningarna
            för hälsa har förändrats under pandemin, vilket kan få konsekvenser
            på längre sikt och leda till ökade ojämlikheter i hälsa.
          </p>
          <p xml:id="i-S6tNNCo2VHVnM8TXNcEhTD">
            Eftersom många folkhälsoinsatser tvingats pausa under pandemin
            är det av största vikt att det offentliga så snart det är möjligt
            återupptar det breda folkhälsoarbetet och särskilt följer utvecklingen
            av psykisk hälsa för alla åldersgrupper. En särskild redovisning
            bör ges av regeringen under 2022 till riksdagen om utvecklingen
            av psykisk hälsa i spåren av pandemin.
          </p>
          <p xml:id="i-6xRhTnLDvbsMVr2a8j2mDp">
            I denna motion redovisar vi Kristdemokraternas syn på frågor
            kring psykisk hälsa och de åtgärder vi menar behöver genomföras
            för att stärka den.
          </p>
          <head xml:id="i-4jdwKMzvQgx8on9tU37eCu" type="h1">
            1 Psykisk hälsa och Agenda 2030
          </head>
          <p xml:id="i-6zCA7ui5eJkTdYBr9B57zv">
            Agenda 2030 för hållbar utveckling som antagits vid Förenta nationernas
            (FN) topp­möte i september 2015 av medlemsstaterna innehåller
            17 globala mål för omställning till ett hållbart samhälle för
            människorna, planeten och välståndet. När det gäller området psykisk
            hälsa kan mål 3 sägas inkludera detta, då målet är att säkerställa
            hälsosamma liv och främja välbefinnande för alla i alla åldrar.
            Vidare betonas barn och ungas perspektiv särskilt i agendan, då
            en tredjedel av agendans delmål refererar direkt eller indirekt
            till barns och unga människors egenmakt, deltagande och välmående.
          </p>
          <p xml:id="i-9yzPEdrm1JbhjUEJ1NsipU">
            Agenda 2030 är ett verktyg som hjälper oss se helheten av liv
            och hälsa. Kristdemo­kraterna menar att politiska insatser behöver
            ha ett Agenda 2030-perspektiv för att bli bra. Det ligger också
            i linje med vad den statliga psykiatrisamordnaren konstaterade
            i slutbetänkandet 2018 om vikten av att alla samhällssektorer
            drar åt samma håll. Den kraftsamling som behövs för att bidra
            till en god psykisk hälsa måste bygga på Agenda 2030. En helhetssyn
            på människan och samhällsmiljön är nödvändig. Det var därför glädjande
            att fem utskott i riksdagen samlades i januari 2020 till en gemensam
            offentlig utfrågning på temat psykisk hälsa. Genom ett tvärsektoriellt
            arbete kan vi hitta ända­målsenliga åtgärder. Politiken behöver
            fortsätta hitta former som stödjer Agenda 2030-arbetet, och invanda
            föreställningar eller regler om hur man gör saker får inte stå
            i vägen.
          </p>
          <p xml:id="i-BjXQWYuPMXQ6LB8u4aLf2s">
            Intresset är stort för området psykisk ohälsa, vilket är välkommet.
            Debatten om vad som är psykisk ohälsa ska inte avfärdas utan behöver
            finnas med om vi ska kunna kraft­samla på rätt sätt för en god
            psykisk hälsa i hela befolkningen. Enligt professor i psykiatri
            Christian Rück bör man inte prata om det vida begreppet psykisk
            ohälsa, som kan inne­fatta allt från vanlig ledsenhet till svårare
            depression. Regeringens strategi om att alla personer med psykisk
            ohälsa, oavsett grad av ohälsa, ska kunna räkna med att få tillgång
            till rätt insatser i rätt tid, menar Rück är ett problem. Det
            riskerar leda till att personer som verkligen behöver vård knuffas
            undan. Det är inte kontroversiellt att säga att man inte behöver
            söka vård för en förkylning och samma tankesätt behöver finnas
            gällande psykiskt lidande, menar han. Normala vardagsbesvär och
            ledsenhet i vardagen behöver inte nödvändigtvis vara tecken på
            psykisk ohälsa.
            <ref target="i-VGtHgwpVj2KnPc11bs8WBd">
              [2]
            </ref>
            Ofta finns egna resurser, såsom familj eller nära vänner, som
            kan bistå. För Kristdemokraterna är det viktigt att skilja svår
            psykisk ohälsa som konstaterad sjukdom från ohälsa som kommer
            från naturliga motgångar i livet. Det motsäger inte behovet av
            att kraftsamla kring psykisk hälsa utan ger oss stöd i att kraftsamla
            på rätt sätt och forma åtgärderna utifrån vetenskap och beprövad
            erfarenhet. Den som inte mår bra ska mötas av rätt hjälp, antingen
            det sker genom egenvård, de närstående, civilsamhället eller insatser
            genom det offentligas försorg.
          </p>
          <head xml:id="i-7qm326cJfWdK5i3zNFnNpz" type="h1">
            2 Psykisk hälsa hos barn och unga
          </head>
          <head xml:id="i-R6BUoFg8GW9A6A7gsQu4jk" type="h2">
            2.1 Första linjens hjälp
          </head>
          <p xml:id="i-Y1HHj5ab481Hia28q2gfet">
            Familjecentraler, mödravårdscentraler, barnavårdscentraler, ungdomsmottagningar
            och elevhälsovården liksom det civila samhället spelar en viktig
            roll för att så tidigt som möjligt uppmärksamma och ge stöd till
            barn och unga och deras familjer kring psykisk ohälsa och neuropsykiatriska
            funktionsnedsättningar. Många vet idag inte vart de ska vända
            sig för att få hjälp. Något som i sig kan skapa oro. Ett tidigt
            och uthålligt stöd till föräldrar är avgörande för att förebygga
            och stödja barns och ungdomars psykiska hälsa. En god utveckling
            sker dock runt om i landet när nya verksamheter eller förbättrad
            samordning växer fram.
          </p>
          <p xml:id="i-HadiXFgkTY1zTG1kc8HjSD">
            Utredningen Samordnad utveckling för god och nära vård för barn
            och unga (dir. 2019:93) har i uppdrag att föreslå hur insatser
            bättre ska samordnas för att uppnå en sammanhängande vårdkedja
            för barn och unga. Förslagen ska bl.a. bidra till att vården utformas
            så att barn, unga och närstående ska kunna vara delaktiga i planering,
            genom­förande och uppföljning av stöd och insatser. Detta är i
            linje med Kristdemokraternas inriktning. Vi välkomnar därför utredningen
            och emotser att regeringen återkommer till riksdagen med förslag,
            bl a ett sammanhållet nationellt hälsovårdsprogram för barn och
            unga. I sammanhanget måste betonas att för att många av de intentioner
            som finns i utredningens delbetänkande, SoU 2021:36 Börja med
            barnen! En sammanhållen god och nära vård för barn och unga, så
            krävs en permanent utökning av antalet medarbetare i primärvården.
            Det är först i en utbyggd primärvård med fler medarbetare som
            vi kan öka tillgängligheten, ge tidiga insatser och en effektiv
            vård såväl ur patienters synvinkel som ekonomiskt.
          </p>
          <p xml:id="i-4fmJeVppUWPC6hmHDRb9At">
            Kristdemokraterna vill se en satsning på psykisk hälsa och anser
            att de resurser om 1,5 miljarder kronor 2023 och 2024 som omfördelas
            från regeringens budget ska användas för att med primärvården
            som bas stärka tidiga insatser med 500 miljoner kronor och utöka
            barn- och ungdomspsykiatrin med 950 miljoner kronor. Därutöver
            satsar vi 50 miljoner kronor på en förstärkning av psykiatriambulanser
            år 2023 och 2024. Satsningen i primärvården ska göras med utredningen
            En god nära vård – Rätt stöd till psykisk hälsa SoU 2021:6 som
            bas.
          </p>
          <p xml:id="i-YRnMRQaLE6j7oc752VLaPA">
            Det är nödvändigt att dessa två delar görs sammantidigt så att
            resurser används på bästa sätt och insatser bli ändamålsenliga.
          </p>
          <head xml:id="i-17Z6CsnRcHpJMGE4q7K2JR" type="h2">
            2.2 Insatser i skolan genom elevhälsan
          </head>
          <p xml:id="i-JTS9aE3BmcosJ5s4Td1fhN">
            En god kunskapsutveckling kräver också en bra skolmiljö och elevhälsa.
            Elever som mår bra lär sig bättre. En väl utvecklad elevhälsovård
            främjar också det förebyggande arbetet mot psykisk ohälsa hos
            barn och unga och tidig upptäckt av neuropsykiatriska funktionsnedsättningar.
            Elevhälsan måste rustas långsiktigt för att bättre kunna möta
            och stödja barn och unga med psykisk ohälsa.
          </p>
          <p xml:id="i-b9W1esGuBMeWs2nqM6BHh">
            Under den dåvarande alliansregeringens tid infördes ett statsbidrag
            för att stärka elev­hälsan. Trots detta har mer än var tredje
            grundskola och nästan varannan gymnasieskola fått påpekande från
            Skolinspektionen om brister som rör elevhälsan. Enligt Inspektionen
            för vård och omsorg (IVO) förekommer brister bland landets huvudmän
            när det gäller kännedom om vårdgivaransvaret för elevhälsan. Detta
            har varit ett problem under flera år, trots att försök med att
            åtgärda bristerna genom vägledningar. Kristdemokraterna vill därför
            stärka elevhälsan långsiktigt genom följande:
          </p>
          <p xml:id="i-WLTJgaforW8jJ9shNC7Etq">
            Ge regionerna ett samlat uppdrag för hela barn- och ungdomshälsovården.
            Det innebär att den medicinska elevhälsan inte längre ska ha skolan
            som huvudman. Skolsköterska, skolläkare, skolkurator och skolpsykologer
            bör finnas ute i verksam­heterna men bör ha samma huvudman som
            övrig vårdpersonal för barn. En samlad barn- och ungdomshälsa
            ska syfta till att öka tillgängligheten till vårdcentralerna,
            elevhälsan och barn- och ungdomspsykiatrin (BUP). Det är avgörande
            att, i ett tidigare skede än idag, fånga upp barn som mår dåligt.
            Skolan har fortsatt huvudmannaskap för specialpedagoger och speciallärare.
            Den samlade barn- och ungdomshälsovården ska ha ett nära samarbete
            med skolled­ningar, lärare, specialpedagoger och kommunernas socialtjänst.
          </p>
          <p xml:id="i-CbzgsiyDnS84guigrGURdN">
            Fler kompetenser behöver finnas i de ungas skolmiljö för att
            stärka det hälsofräm­jande. Fysioterapeuter, arbetsterapeuter,
            det civila samhället är exempel på de som kan bidra till en bättre
            hälsa.
          </p>
          <p xml:id="i-CUkAwLAjpFpiTDG9PPR7xZ">
            Inför en elevhälsogaranti som innebär att varje elev ska kunna
            komma i kontakt med elevhälsan varje skoldag. Kristdemokraterna
            avsätter 500 miljoner kronor per år inom utgiftsområde 9 för att
            stärka elevhälsan och samla uppdraget för barn- och ungdomshälsovården.
            Det innebär i förlängningen också att resurser inom den specialiserade
            barn- och ungdomspsykiatrin (BUP) kan frigöras och användas för
            de barn och unga som har mer omfattande behov.
          </p>
          <head xml:id="i-VS2mQq4s76EJn142bNAGQC" type="h2">
            2.3 Korta köerna till barn- och ungdomspsykiatrin (BUP)
          </head>
          <p xml:id="i-YXqXiyZ9KsEXZXnsNiqQih">
            Barn och unga med neuropsykiatriska funktionsnedsättningar eller
            som har eller riskerar att utveckla svår psykisk ohälsa och sjukdom
            är ett prioriterat område för Kristdemokraterna. De behov som
            dessa unga har ska mötas med en väl fungerande barn- och ungdomspsykiatri
            som har långsiktiga villkor så att vården kan bedrivas på bästa
            sätt. Köerna till BUP är dock långa.
          </p>
          <p xml:id="i-9oFtM7rhx8KHQoVxrauBpF">
            Den aktuella väntetidsstatistiken visar att i augusti 2021 så
            är det ca 2000 barn som väntar inom ramen för de 30 dagar som
            lagen anger. Därutöver är det ca 1600 barn som väntat mellan 31
            och 90 dagar och 1800 barn som väntat mer än 90 dagar. Skillnaderna
            mellan regionerna är påtagliga och sammantaget är det en mycket
            pressad situation för de barn, och deras anhöriga, som väntar
            på ett första besök inom BUP.
          </p>
          <p xml:id="i-Q2aymfGXxX6BNmhLC7gKrr">
            Den ekonomiska förstärkning om 1,5 miljarder kronor 2023 och
            2024 som Kristdemokraterna anser ska satsas på psykisk hälsa inom
            utgiftsområde 9 inom budgetperioden ska dels gå till en förstärkning
            av primärvårdens tidiga öppna insatser om 500 miljoner kronor
            och dels till en förstärkning av BUP med 950 miljoner kronor.
            Båda satsningarna måste genomföras samtidigt så att behoven möts
            på bästa sätt. Målet om en köfri vård inom BUP är avlägset just
            nu. Kristdemokraternas satsning görs genom att omfördela regeringens
            satsningar på samma område.
          </p>
          <head xml:id="i-Drdrnhj2P9FphqL2WRZpWL" type="h2">
            2.4 En förbättrad övergång från barnpsykiatri till vuxenpsykiatri
          </head>
          <p xml:id="i-TZQVggg4tXaCRJd2zTtgtM">
            När en ung, sårbar person ska byta vårdmiljö måste personen alltid
            vara i centrum och utifrån det ska verksamheten samordnas. En
            ungdom som är i behov av hjälp och stöd ska slussas rätt oavsett
            var han eller hon vänder sig vid sitt första besök. När ett barn
            eller en ung person har behandlats på BUP försvåras ofta de följande
            insatserna på grund av att personen byter organisation när vederbörande
            fyllt 18 år. Om ungdomar inte kommer vidare till vuxenpsykiatrin
            trots att behov finns är det allvarligt. För att säker­ställa
            att ungdomar får den vård de behöver och inte tappas bort mellan
            BUP och vuxen­psykiatrin krävs det att överföring av kunskap och
            möjligheten att följa förloppet säker­ställs. Detta görs på bästa
            sätt genom ökad samverkan mellan BUP och vuxenpsykiatrin. Vi måste
            arbeta med att göra övergången från BUP till den specialiserade
            vuxenpsykia­trin så smidig som möjligt för patienten så att inte
            hälsotillståndet riskerar att försämras. Vården måste också utformas
            så att den unga vuxnas behov kan tillgodoses, vilket inte alltid
            fungerar i den reguljära vuxenpsykiatrin.
          </p>
          <head xml:id="i-PHtmiqnoGZkejGYeYqj1Jk" type="h1">
            3 Äldres psykiska hälsa
          </head>
          <p xml:id="i-CWvzTk4qjTSpdCteBC2fUu">
            Det finns en utbredd ofrivillig ensamhet som påverkar hälsan
            negativt, inte minst bland äldre. Att långvarigt leva i ofrivillig
            ensamhet ger konsekvenser såväl psykiskt som fysiskt. Statistik
            och forskning visar exempelvis att de äldsta drabbas mycket hårt
            av psykisk ohälsa vid ofrivillig ensamhet. En nationell studie
            av Dahlberg m.fl. om ofrivillig ensamhet hos personer 77 år och
            uppåt visar att konsekvensen av ensamhet är ökad risk för psykisk
            och fysisk ohälsa, stroke, hjärt- och kärlsjukdomar och till och
            med dödlighet. Depression och psykisk ohälsa bland äldre ökar
            som en konsekvens av denna ensamhet.
            <ref target="i-HayT1ZCRVMoFgYBq4KSHPR">
              [3]
            </ref>
            Den senaste statistiken från Socialstyrelsen och dödsorsaksregistret
            visar att självmord är vanligare bland män än bland kvinnor och
            vanligast bland äldre män (85 år och äldre). År 2019 dog 395 kvinnor
            respektive 869 män på grund av suicid.
            <ref target="i-CUhSKc2jdPSNvzqyXkqeMX">
              [4]
            </ref>
            Detta är fler än 2018
            <ref target="i-97r2SUGwoVNMxFHZTQT7w9">
              [5]
            </ref>
            .
          </p>
          <p xml:id="i-GHiyCZScTA7MnxzA55Hvku">
            Sverige måste sluta se ensamheten som ett individuellt problem
            och börja betrakta det som det samhällsproblem det är. Då kan
            vi också ta steg bort från ett samhälle som hamnat i konflikt
            med människan som gemenskapsvarelse. Hälsofrämjande arbete har
            en avgörande betydelse för att upprätthålla och öka funktionsförmågan,
            bibehålla eller förbättra egenvården samt stimulera ett socialt
            nätverk hos alla oavsett ålder. Kristdemokraterna vill bland annat
            att kommunerna ska erbjuda äldre över 80 år ett så kallat äldresamtal.
            Vi menar att dessa samtal kan bidra till att skapa trygghet och
            bryta ensamhet för den äldre, något som i sig kan höja livskvaliteten
            och skjuta upp behovet av andra mer omfattande omvårdnadsinsatser.
            Socialstyrelsen har påvisat att det finns behov av att utveckla
            rutiner för att upptäcka missbruk av alkohol bland äldre då andelen
            personer över 65 år som har alkoholproblematik ökar i förhållande
            till yngre åldersgrupper. Även här kan äldresamtalen spela en
            viktig roll.
          </p>
          <p xml:id="i-5kCD2hqoM6NdNb54Ucwpe2">
            Vidare vill Kristdemokraterna att det ska tillskapas ett nationellt
            kompetenscentrum för äldrepsykiatrin. Vi menar att ett kompetenscentrum
            är viktigt för att få mer kunskap och forskning rörande äldre
            och psykisk ohälsa hos äldre. Det saknas idag bred kunskap på
            nationell nivå om äldrepsykiatri och därför menar vi att ett kompetenscentrum
            skulle bidra till att öka kunskapen om psykisk hälsa hos äldre
            och ge personal i kommuner mer verktyg i deras dagliga arbete.
            Det nationella kompetenscentrum som nu föreslås av regeringen
            för äldreomsorgen är bra men det krävs särskilda satsningar för
            äldrepsykiatrin.
          </p>
          <p xml:id="i-F9PsfxaBBEr2CD77oXSF6e">
            Mer detaljer kring Kristdemokraternas politik på detta område
            återfinns i vår kommittémotion ”En äldrepolitik att lita på” och
            kommittémotion för utgiftsområde 17.
          </p>
          <head xml:id="i-Uy5ggiPgUzyfMq4pkYVL16" type="h1">
            4 Hög psykisk ohälsa bland kvinnor
          </head>
          <head xml:id="i-4JQPSbymZEzSMMKFDEJwsF" type="h2">
            4.1 Unga kvinnors psykiska ohälsa och självskadebeteende
          </head>
          <p xml:id="i-SXb94Stf5ZoewtKZtn5Fyk">
            Den psykiska ohälsan har ökat de senaste åren och framförallt
            bland kvinnor. Kvinnor uppger i större utsträckning än män att
            de mår dåligt såväl fysiskt som psykiskt. Kvinnor känner mer ängsla,
            oro och ångest. Detta gäller även då man ställer frågan till flickor
            mellan 12-18 år. Flickor mår sämre, känner sig mer nere och är
            oftast mindre nöjda med sig själva än pojkar. Den psykiska ohälsan
            bland kvinnor börjar alltså mycket tidigt.
          </p>
          <p xml:id="i-4Udnm7xBNg3Zjk7TNWDK3b">
            Användningen av psykofarmaka ökar också framförallt bland unga
            tjejer
            <ref target="i-HhzuNYLv5MChJAbL9QeJND">
              [6]
            </ref>
            .Symptom som ökat bland unga tjejer är ätstörningar, självdestruktivt
            beteende och sömnsvårigheter
            <ref target="i-JPJ6GMBcENUr2oHpX5EoG">
              [7]
            </ref>
            .Självmord är betydligt vanligare bland män men de grupper som
            haft ökande självmordstal under 2018 är kvinnor i åldrarna 15–29
            år
            <ref target="i-BBVi6RghiPvmYvXqhRHFFq">
              [8]
            </ref>
            .
          </p>
          <p xml:id="i-QoK7W8aFP9Q26uCJ6pgNVa">
            Elevhälsan är central för att tidigt kunna upptäcka psykisk ohälsa
            hos barn och unga. För att stärka elevhälsans arbete vill Kristdemokraterna
            införa en elevhälsogaranti så att varje elev ska kunna komma i
            kontakt med elevhälsan varje skoldag.
          </p>
          <head xml:id="i-5AjLPrdfEPfRWsVUnfT1X1" type="h2">
            4.2 Behandlingsmetoder vid depression och andra psykiatriska
            sjukdomstillstånd
          </head>
          <p xml:id="i-YCQn7S7Dfx2cEajNTU13pV">
            Det finns idag nationella riktlinjer för vård vid depression
            och ångestsyndrom. En större revidering av riktlinjerna gjordes
            senast under 2017. Med anledning av att den psykiska ohälsan ökar
            anser Kristdemokraterna att det är viktigt att nya behandlingsmetoder,
            även icke-farmakologiska, utvecklas, kvalitetssäkras och finns
            tillgängliga för att komma patienter till del oavsett var i landet
            man bor. Socialstyrelsen behöver därför tillförsäkra en kontinuerlig
            revidering av de nationella riktlinjerna för depression och psykiatriska
            sjukdomstillstånd för att säkerställa att samtliga evidensbaserade
            farmakologiska såväl som icke-farmakologiska behandlingsmetoder
            är inkluderade och tillgängliga.
          </p>
          <head xml:id="i-ERRnvv8CyMnHqiQvwnCDf" type="h1">
            5 Svårare psykisk sjukdom
          </head>
          <p xml:id="i-S9N3DztkdTZEbqciDexFVj">
            De som har svår psykisk ohälsa eller konstaterad psykiatrisk
            sjukdom måste få hjälp, stöd och vård i tid. Antalet individer
            i psykiatrisk heldygnsvård har ökat något de senaste åren, enligt
            Uppdrag psykisk hälsa
            <ref target="i-KDbTNjuNLqmXRoACxF5RaE">
              [9]
            </ref>
            . Det finns viss ärftlighet som påverkar om en person drabbas
            av en svår psykisk sjukdom, och även samsjuklighet och beroende
            spelar in. Enligt Psykiatristöd.se, en webbplats som fungerar
            som stöd i det kliniska arbetet inom vuxenpsykiatrin och beroendevården
            i Region Stockholm, har mellan 40 och 70 procent av personer med
            ätstörningar även någon annan psykiatrisk diagnos, främst ångest
            och depression, missbruk, bipolär sjukdom, neuropsykiatriskt-tillstånd
            eller personlig­hetsstörningar. Bland dem som har diagnosen ångestsyndrom,
            som är dubbelt så vanligt bland kvinnor än bland män, är det vanligt
            med en samsjuklighet mellan depressions- och ångesttillstånd.
            Även hos personer med schizofreni finns en hög grad av samsjuk­lighet
            med andra psykiska sjukdomar, substansmissbruk och somatiska sjukdomar.
            <ref target="i-9zGR3yUqZ6qoEUqfr3UZMj">
              [10]
            </ref>
          </p>
          <p xml:id="i-3Yw7d3fDpdZD8P9BKG5yrX">
            Kristdemokraterna anser att psykiatrin behöver förstärkas. De
            satsningar vi gör för att klara uppskjuten vård genom den Nationella
            vårdförmedlning och satsningen på fler vårdplatser liksom utökningen
            av primärvården bör medverka till att vårdens resurser till psykiatrin
            kan stärkas.
          </p>
          <head xml:id="i-5gB5J4Bu8tceCfyYEMCwd9" type="h2">
            5.1 Psykiatriambulans
          </head>
          <p xml:id="i-JmZfnJEoWqC2JV7UP7obGn">
            Vid akutlarm om att någon mår psykiskt dåligt och man befarar
            att personen försöker eller har tankar på att begå självmord skickas
            idag oftast en polispatrull ut. Under 2019 åkte polisen på drygt
            15 000 larm gällande självmordsförsök. Nästan två larm i timmen,
            dygnet runt, året runt. Detta trots det faktum att poliser inte
            har psykiatrisk utbildning för att möta personer i en akut psykiatrisk
            kris på bästa sätt.
          </p>
          <p xml:id="i-MCwVnYMQcPZ4sc6fG4BwgB">
            På flera håll i landet finns nu s.k. psykiatriambulanser. Kristdemokraterna
            anser att denna typ av ambulansliknande akutbil med utbildad hälso-
            och sjukvårdspersonal som åker ut vid larm om självmordsförsök,
            psykoser och kriser av liknande slag bör vara tillgänglig över
            hela landet där så är ändamålsenligt. Det blir ett bättre omhändertagande
            av den som mår akut psykiskt dåligt. Dessutom blir det en naturlig
            koppling till hälso- och sjukvården som kan ge ändamålsenlig uppföljande
            psykiatrisk vård när den akuta krisen är över. Sam­tidigt avlastas
            polisen och de kan fokusera på polisiära arbetsuppgifter som ligger
            inom deras kompetensområden, som brottsförebyggande verksamhet
            och ingripande vid brott.
          </p>
          <p xml:id="i-4XQjZq5hSqrzsToPbLk6if">
            I exempelvis Region Stockholm finns sedan 2015 en Psykiatrisk
            Akut Mobilitet (PAM). Utvärderingen av denna visar på goda resultat,
            framför allt för att man har kunnat undvika polisiär inblandning
            i omhändertagandet av personer med akuta psykia­triska tillstånd.
            Kristdemokraterna föreslår en satsning på psykiatriambulanser
            i vår budgetmotion. Regeringen gick oss delvis till mötes genom
            att besluta om medel till psykiatriambulanser i våras. Men det
            krävs mer. Vi anslår därför 30 miljoner kronor årligen till storstadsområdena
            för utökning av psykiatriambulanser och 20 miljoner kronor årligen
            till övriga landet för funktionen psykiatriambulans. Storstadsområdena
            Stockholm, Malmö och Göteborg behöver förstärka befintlig verksamhet
            med psykiatriambulanser så att det svarar mot de behov som finns.
            För resten av landet finns behov av en funktion av psykiatriambulans
            och den behöver utformas efter lokala förutsättningar. Därutöver
            bör regeringen redovisa utvecklingen av psykiatriambulanser på
            lämpligt sätt och återkomma om eventuellt förstärka resurser.
            Detta finansieras genom en omriktning av regeringens ambulanssatsning
            2022 respektive som del i Kristdemokraternas psykiatrisatsning
            2023-2024.
          </p>
          <head xml:id="i-JGL1beeyxyiBfiZtMp8xoA" type="h2">
            5.2 Rättspsykiatrisk vård
          </head>
          <p xml:id="i-NB1h2GqRcoj8LdEzDiYxvB">
            Antalet genomförda rättspsykiatriska undersökningar (RPU) har
            fortsatt att öka och 2019 genomfördes det högsta antalet på 15
            år. Utvecklingen under pandemin har varit lägre och är i nuläget
            svårbedömd.
          </p>
          <p xml:id="i-Dxt5qTxSTniMsyrKxSdKeT">
            Enligt Rättsmedicinalverket kan en av förklar­ingarna till ett
            högt antal RPU fram till 2019 vara ett ökat antal häktade inom
            Kriminalvården. Det var en 21‑procentig ökning mellan åren 2016
            och 2018 av antalet häktade (mätt som antal inskrivna i häktet
            den 1 oktober respektive år). Enligt verket utreds fler personer
            för allvarlig brottslighet som kan ge fängelsestraff, vilket ökar
            domstolarnas behov av att veta om den misstänkte har en allvarlig
            psykisk störning och ska dömas till rättspsyki­atrisk vård eller
            om det istället ska utdömas fängelse. Antalet som undersökts vid
            gärningen och som haft allvarlig psykisk störning har ökat från
            250 personer (2017) till 335 per­soner (2019).
            <ref target="i-YKqThMkzXzbJjWDyyCECty">
              [11]
            </ref>
          </p>
          <p xml:id="i-WpD6dUwpGkK5QUToQsH6mq">
            Forskning visar vidare att aktiviteter av olika slag kan förbättra
            livskvaliteten för personer med svår psykisk sjukdom som också
            får rättspsykiatrisk vård. Utöver aktiviteter är också kvaliteten
            på behandlingarna av stor vikt. Kristdemokraterna anser att det
            är av stor vikt att alla som har en konstaterad psykisk sjukdom
            också kan få den vård de behöver i tid, men också att det finns
            aktiviteter för att förbättra livskvaliteten för dem som får rättspsykiatrisk
            vård. Det är också viktigt att beakta hur personer med olika autismspektrumtillstånd
            bemöts inom rättspsykiatrin. Den nyligen tillsatta utredningen
            om rättspsykiatrin SoU 2021:36 kan bidra till att samhällets ansvar
            förtydligas och att kvaliteten i insatserna stärks. Kristdemokraterna
            välkomnar utredningen.
          </p>
          <head xml:id="i-9Znh66NgwepYKFMTM7yNFX" type="h1">
            6 Anhöriga
          </head>
          <p xml:id="i-83M87RdHTta4GB5grx47QJ">
            Dygnet runt, år ut och år in, görs vård- och omsorgsinsatser
            av anhöriga. Närståendes betydelse för att vården och omsorgen
            ska fungera får därför inte underskattas. För många är det naturligt
            och positivt att hjälpa en anhörig eller närstående som är i behov
            av hjälp och stöd. Men om den offentliga vården och omsorgen inte
            ser sitt ansvar kan uppgiften bli övermäktig för den anhöriga.
            Det positiva övergår till att bli ett krav och en belastning som
            påverkar den närståendes hälsa.
          </p>
          <p xml:id="i-6jXEEYFj1bCj6EfFG52eru">
            Anhöriga till personer med svårare psykisk sjukdom som exempelvis
            schizofreni eller bipolär sjukdom lever ofta under stor press.
            Oron för sitt syskon, sin förälder eller annan nära anhörig är
            ofta eller alltid närvarande. Inte sällan finns det skuld- och
            skam­känslor inblandade. Kanske är sjukdomen en hemlighet inom
            familjen. Många får också ta ett stort ansvar för samordning av
            olika stöd- och behandlingsinsatser. Ibland kan det krävas aktiva
            beslut för att vården och omsorgen ska bli bra men samtidigt saknar
            per­sonen på grund av den psykiska sjukdomen förmågan att själv
            fatta beslut för sitt eget bästa. Som anhörig kan känslan av hjälplöshet
            då bli övermäktig.
          </p>
          <p xml:id="i-HofsDgtgTqkhUZoRWzHTCU">
            Anhöriga ska inte uppfatta det som ett tvång att exempelvis vårda
            en närstående eller att det är en följd av offentliga besparingar.
            Anhörigas bidrag är viktigt i sig och måste få formas efter de
            förutsättningar och önskemål som finns. De anhörigas insatser
            måste ges erkännande samtidigt som vi behöver ge de anhöriga de
            verktyg och det stöd de be­höver för att vilja och orka fortsätta
            i sin ovärderliga gärning. Vi anser att det är fortsatt viktigt
            att utveckla stöd för anhöriga för att säkerställa att den omsorg
            som de ger till närstående är frivillig. I detta arbete är Nationellt
            kompetenscentrum anhöriga (NKA) en viktig resurs. Kristdemokraterna
            föreslår också att ett tydliggörande förs in i social­tjänstlagen
            som innebär att socialtjänsten i samband med biståndsprövning
            och upp­följning av insatser till en person särskilt ska uppmärksamma
            anhörigas situation. Om behov finns ska anhöriga och närstående
            erbjudas lämpliga stöd. Hälso- och sjukvård­ens ansvar för att
            även stödja anhöriga exempelvis genom att informera och vid behov
            utbilda anhöriga bör tydliggöras.
          </p>
          <p xml:id="i-QEsYBvbGKASZenZAxPBSgs">
            Inte minst barn som anhöriga behöver uppmärksammas mer än vad
            som görs idag. Barn omfattas av den paragraf i socialtjänstlagen
            (5 kap. 10 §) som lyder: ”Socialnämn­den ska erbjuda stöd för
            att underlätta för de personer som vårdar en närstående som är
            långvarigt sjuk eller äldre eller som stödjer en närstående som
            har funktionshinder.” Sedan 2017 gäller också att hälso- och sjukvården
            har ansvar för att särskilt beakta barns behov av information,
            råd och stöd om barnets förälder eller någon annan vuxen som barnet
            varaktigt bor tillsammans med och som har en psykisk störning
            eller psykisk funktionsnedsättning, har en allvarlig fysisk sjukdom
            eller skada eller har ett missbruk av alkohol, annat beroendeframkallande
            medel eller spel om pengar, eller oväntat avlider. Även om det
            har blivit bättre så är det inte alltid barn erbjuds det stöd
            de kan behöva utifrån sin ålder. Att barnkonventionen inkorporerades
            i svensk lagstiftning den 1 januari 2020 var ett viktigt led i
            att stärka konventionens rättsliga ställning. Men det kommer inte
            att räcka. Det behövs ett perspektivskifte i vård och omsorg i
            hur barns rättigheter tas tillvara. Inte minst är det viktigt
            när barnets intressen och rättigheter står emot de vuxnas.
          </p>
          <p xml:id="i-Lwq7nGTBfT5HSVH5huiAAY">
            Den kommande nationella anhörigstrategin kommer vara mycket betydelsefull
            för att säkra ett bättre stöd till närstående i olika situationer.
            Socialstyrelsen har lämnat sitt underlag till regeringen i slutet
            och regeringen bör intensifiera arbetet med att snarast presentera
            en nationell anhörigstrategi.
          </p>
          <head xml:id="i-M9w3UnHLNMWTsxuKUBRixs" type="h1">
            7. Brukarinflytande på riktigt
          </head>
          <p xml:id="i-GvannwnEGw8EakZX32Tcpg">
            Inflytande och delaktighet är en självklarhet när man får sociala,
            medicinska eller andra slags insatser. Ändå är det återkommande
            så att många upplever att brukarinflytandet blir mer av en formell
            avstämning med få möjligheter till reellt inflytande. Ibland missas
            inflytandet helt. Det strider mot grunderna i såväl socialtjänstlagen
            som hälso- och sjukvårdslagen. Därför är det angeläget att kunskaperna
            kring brukarinflytande fördjupas i kommuner, regioner och andra
            myndigheter.
          </p>
          <p xml:id="i-VqC8gikNX8M5ombhGnWiid">
            Brukarinflytande måste finnas på tre olika nivåer samtidigt.
            Individnivån handlar om hur den enskilde patienten, brukaren eller
            dennes anhöriga får möjlighet att vara delaktiga i mötet med vården
            eller omsorgen. Verksamhetsnivån handlar om hur vården och omsorgen
            lyssnar på – och tar intryck av – vad olika målgrupper upplever
            ger kvalitet i olika verksamheter. Slutligen systemnivån som handlar
            om patienternas, brukarnas och de anhörigas företrädare bereds
            möjlighet att framföra sina samlade erfarenheter i dialog med
            beslutsfattare och medverka i analysen av olika faktaunderlag
            för att skapa bättre förståelse för brukarnas behov och vårdens
            och omsorgens resultat.
            <ref target="i-Xy6pvzPdXAtZ8VpaTbuLkF">
              [12]
            </ref>
          </p>
          <p xml:id="i-TBQCjV3hYv7ugcV8s6TMjh">
            Man måste vara medveten om att frågan om brukarinflytande är
            kopplad till makt. Därför måste man också vara medveten om förhållningssätt
            och attityder som kan påverka om det i praktiken blir brukarinflytande
            eller ej. Många som behöver olika slags psykiatrisk vård känner
            ett stigma eller skam liksom ett självstigma som kan påverka möjligheterna
            till en god vård och behandling. Det behövs en systematisk användning
            av erfarenhetsbaserad kunskap för att åstadkomma en miljö där
            varje person som får del av vården har reellt inflytande och känner
            full delaktighet. Då ökar möjligheten till en framgångsrik vård
            och behandling.
          </p>
          <p xml:id="i-RRXReFWyQpYoFZZnSSgPwe">
            Kristdemokraterna anser att kunskapen kring brukarinflytande
            måste öka och regeringen bör återkomma med förslag på hur detta
            kan ske i samverkan med det civila samhällets organisationer inom
            området.
          </p>
          <head xml:id="i-QxqEGZngBSsRDS4CBv7MaP" type="h1">
            8 Den nationella hjälplinjen
          </head>
          <p xml:id="i-N1tvKqVv2NbnHpvDLhzCB6">
            Sedan 2001 har den nationella hjälplinjen funnits som ett viktigt
            stöd för människor som befunnit sig i kris eller som av annan
            anledning varit i behov av att prata med någon. Tjänsten har kunnat
            nås alla dagar om året. Den nationella hjälplinjen avvecklades
            emellertid under 2019, efter ett beslut av bolaget Inera som ägs
            av SKR och kommuner och regioner. Kristdemokraterna ifrågasatte,
            bland annat genom interpellationer och frågor i riksdagen, nedläggningen
            och motivet till att den nationella hjälplinjens funk­tion skulle
            flyttas över till varje enskild region. Kristdemokraterna menade
            att den natio­nella samordnade funktionen är viktig utifrån att
            den psykiska ohälsan ökar och att trycket redan var stort på ideellt
            drivna hjälplinjer. Enligt en artikel i Dagens Nyheter (den 9
            december 2019) registrerade den nationella hjälplinjen 30 000
            samtal det senaste året, varav man kunde besvara endast hälften.
            Vidare nämns i artikeln att fyra av tio som kommer fram anser
            att råden och stödet räckt för stunden, och att i genomsnitt två
            samtal om dagen har kommit från personer som varit nära att avsluta
            sina liv. Människor har således ett uttalat behov av tjänsten.
            Särskilt med tanke på att det under coronapandemin har blivit
            ytterligare ett högre tryck på de ideellt drivna hjälplinjerna.
          </p>
          <p xml:id="i-DqvtC38vS6xiTCKibCrJNR">
            Kostnaden för att driva den nationella hjälplinjen var endast
            10 miljoner kronor per år, vilket gav en ekonomisk nytta motsvarande
            17 gånger per investerad krona enligt en nyttovärdering från 2016.
            Detta mot bakgrund av de höga samhällsekonomiska kostna­der som
            psykisk ohälsa och höga sjukhälsotal medför.
          </p>
          <p xml:id="i-N7985EZMKFNJRaoicoQgth">
            En ny nationell hjälplinje kanske är på väg. Folkhälsomyndigheten
            har fått ett uppdrag av regeringen gällande en nationell stödlinje
            som riktar sig till personer med psykisk ohälsa eller suicidalitet
            samt anhöriga och närstående. Kristdemokraterna välkomnar att
            regeringen äntligen gett detta uppdrag och ser fram emot redovisningen
            från Folkhälsomyndigheten (förväntad i januari 2022) som förhoppningsvis
            kommer medverka till att en nationell hjälplinje återigen kommer
            finnas som stöd till människor i nöd.
          </p>
          <head xml:id="i-QFgsJSdG4Tcf9tpBiQny5J" type="h1">
            9. Förstärk arbetet med självmordsprevention
          </head>
          <p xml:id="i-GyWv1iq1SxmGHCZu2bsvp8">
            Varje år tar cirka 1 500 personer sitt liv i Sverige. Självmord
            är omgärdat av myter, okunskap, stigma och skam. Enligt en rapport
            från Suicide Zero i år var antalet själv­mord (säkra och osäkra)
            1 574, varav 171 unga människor upp till 24 år. Detta kan sättas
            i relation till antalet som avled i trafikolyckor 2018 som var
            325 stycken. Femtiofyra procent av de tillfrågade i en enkätstudie
            gjord av Suicide Zero svarade att de har haft någon i sin närhet
            som antingen tagit sitt liv eller gjort ett självmordsförsök.
            <ref target="i-U7v76c3vHjnrhsgojq2YhY">
              [13]
            </ref>
            Genom att få bättre kunskap om hur stort problemet är och vad
            vi alla kan bidra med kan vi före­bygga tragedierna. Det förebyggande
            arbetet mot självskadebeteende, självmordsförsök och självmord
            måste intensifieras. Det är därför viktigt att kunskap och metoder
            ut­vecklas för att identifiera riskgrupper och på det sättet kunna
            rikta särskilda förebyg­gande insatser till personer i dessa riskgrupper.
            Regeringens arbete måste stärka sitt arbete i denna del.
          </p>
          <p xml:id="i-C5rEDU76fgsXHduZUvHPaG">
            Tidigare internationella studier har visat att bland dem som
            dör i suicid har många sökt någon form av sjukvård året före dödsfallet.
            Patienter som vårdats inneliggande inom psykiatrisk vård har också
            visats ha en särskilt hög suicidrisk. Enligt en gransk­ning av
            Folkhälsomyndigheten så hade sammanlagt 95 % av undersökningsgruppen
            (2015) haft minst en kontakt med sjukvården under de sista 24
            månaderna före döds­fallet. Folkhälsomyndighetens menar att det
            behövs mer kunskap om den vård och be­handling som unga och vuxna
            får före dödsfallet, då det är känt att en så stor del av dem
            som tagit sitt liv haft kontakt med sjukvården.
            <ref target="i-QrvXugtZg5HANpmNNRNphV">
              [14]
            </ref>
          </p>
          <head xml:id="i-K2jsfopW5PXovNs7GqDqAt" type="h2">
            9.1 Handlingsplaner för självmordsprevention
          </head>
          <p xml:id="i-GymWkxSfRJYs8NWhuriKmz">
            För att säkra ett effektivt förebyggande arbete är det avgörande
            att följa upp att det nationella handlingsprogrammet för suicidprevention
            anpassas och implementeras på såväl regional som kommunal nivå.
            Detta har Kristdemokraterna motionerat om under lång tid. Dessa
            handlingsplaner kan även omfatta arbetet med första linjens sjukvård
            i kommuner och landsting. Vikten av lokala handlingsplaner belystes
            av Folkhälso­myndighetens kartläggning (2017) som visar att endast
            10 av 21 landsting/regioner har en handlingsplan med uttalade
            mål att förebygga självmord. En rapport nyligen från Folkhälsomyndigheten
            och Socialstyrelsen identifierar 650 felhändelser när vården av
            228 patienter granskades. Det handlade om vårdåtgärder inklusive
            suicidriskbedöm­ningar som gjordes bristfälligt, fördröjdes eller
            uteblev. Rapporten visade också brister i samverkan mellan olika
            vårdaktörer med ansvar för patienten.
          </p>
          <p xml:id="i-3Xg72w4oheuiPKe2aUhmqn">
            Det finns ett stort behov av tydlig statlig styrning och en strategi
            som visar vägen till att minska den problematiska psykiska ohälsan
            och även förebygga självmord. Vi välkomnar därför att regeringen
            i juli 2020 gav uppdraget till Folkhälsomyndigheten och Socialstyrelsen
            att, i samarbete med berörda myndigheter, inkomma med underlag
            för att skapa en nationell strategi inom området psykisk hälsa
            och suicidprevention.
          </p>
          <p xml:id="i-9VATL3Ag5uHPPjRwJM5tqH">
            Vi anser vidare att frågor som rör psykisk ohälsa och suicidprevention
            är helt centrala i arbetet med att ta fram och genomföra en nationell
            hälsofrämjande strategi. Det ska inom strategin finnas ett stort
            fokus på förebyggande åtgärder i syfte att förbättra den psykiska
            hälsan hos befolkningen och förhindra suicid. Hela vårdkedjan,
            från elevhälsan till primärvården och den specialiserade barn-
            och ungdomspsykiatrin bör ses över.
          </p>
          <p xml:id="i-9U1UenoMkx8KF2Hm7uYKvA">
            Det finns också en rad praktiska sätt att förebygga suicid i
            bostads- och samhällsplanering, exempelvis i samverkan med Trafikverket
            och andra myndigheter. Det kan gälla hur fönster och balkongräcken
            är utformade i flervåningshus, instängslade bangårdar och strategiska
            järnvägssträckor nära bebyggelse, höga räcken på viadukter, stabila
            räcken längs bergväggar på landsvägar och liknande åtgärder. Det
            finns goda sådana exempel som medfört signifikant minskat antal
            suicid.
          </p>
          <head xml:id="i-Jde4hZhjmUTFSKLSZGgmLU" type="h2">
            9.2 Anmälningsplikt för hälso- och sjukvården och socialtjänst
            vid självmord
          </head>
          <p xml:id="i-SHZejZ8U4Wfb2P5D9eZjz6">
            Fram till den 1 september 2017 var det obligatoriskt att anmäla
            till IVO för utomstående utredning enligt lex Maria om någon begått
            självmord inom fyra veckor efter senaste gången den stod i kontakt
            med vården. Men när Socialstyrelsen ändrade sina föreskrifter
            slopades anmälningsplikten då den enligt myndigheten saknade lagstöd.
            Tillsynsmyndig­heten IVO fick in i genomsnitt närmare 40 lex Maria-anmälda
            självmord per månad januari–augusti 2017. Januari–augusti 2018
            – efter regeländringen – rörde det sig om knappt 12 per månad.
            För att på bästa sätt arbeta preventivt för att minska antalet
            själv­mord är det avgörande med nationell statistik som belyser
            situationen. Vi anser därför att det ska införas anmälningsplikt
            för hälso- och sjukvården samt socialtjänsten vid självmord.
          </p>
          <head xml:id="i-rGmU7pYLYvoXQmfbnRz6R" type="h2">
            9.3 ”Haverikommission” när en person begått självmord
          </head>
          <p xml:id="i-JPY28eVZrVtKWFaEciZwoS">
            Vi vill även, baserat på ett arbetssätt som finns i Storbritannien,
            att det tillsätts en ”haverikommission” när en person har begått
            självmord. Socialtjänst, skola, polis, sjukvård och civilsamhället
            ska då tillsammans göra en utredning om vad som hänt och vad som
            har brustit så att vi kan bli bättre på att förhindra dessa tragedier.
            Det är inte för att leta syndabockar utan för att öka kunskapen
            om vad som hänt och ge lärdomar om vad som måste förbättras så
            att suicid kan förhindras.
          </p>
          <head xml:id="i-9KDxLdAt1uLuHNmAUdGkBm" type="h2">
            9.4 Skolbaserat självmordspreventivt arbete
          </head>
          <p xml:id="i-3z7VKiU6u1kKAxsc3NvKhm">
            Ett skolbaserat suicidpreventivt arbete som har varit framgångsrikt
            är ”The T.R.U.S.T. Program (To Reach Ultimate Success Together)”
            som initierades i Miami under slutet av 1980-talet. Syftet med
            programmet var att minska narkotikaanvändningen och den psykiska
            ohälsan bland unga i Miami. En stor mängd kuratorer anställdes
            vid Miamis skolor med målet att ha en högutbildad kurator per
            275–400 elever. Kuratorerna under­visar eleverna i livskunskap
            med syftet att ge ungdomarna verktyg att lösa en del av de livsproblem
            de ställs inför under sin uppväxt. Den höga kuratorstätheten skapar
            också en trygghet för eleverna genom att de vet att de alltid
            kan vända sig till kuratorn när de behöver hjälp. Därtill tränas
            lärarna i Miami regelbundet i att känna igen varningstecken för
            när unga mår dåligt.
          </p>
          <p xml:id="i-N2c9yHucuoy1yeoaQsTWq3">
            Folkhälsomyndigheten har i en litteraturöversikt (Utblick folkhälsa)
            visat att skol­baserad prevention kan minska suicidförsök och
            suicidtankar, men belyser samtidigt att få skolbaserade program
            är utvärderade med randomiserade kontrollerade studier (RCT),
            som ger det säkraste vetenskapliga underlaget vid utvärderingar
            av effekten av en insats. Baserat på de positiva effekterna av
            Trustprogrammet i Miami bör effekten av ett liknande skolbaserat
            suicidpreventionsprogram på lämpligt sätt utvärderas i Sverige.
          </p>
          <head xml:id="i-RYzbBSSsk1r1zfwxzQWAH3" type="h1">
            10 Missbruksproblematik och beroendesjukdom
          </head>
          <p xml:id="i-H6wmncs8Yt7PZL8b1dZYR">
            Idag är det ett delat huvudmannaskap för missbruks- och beroendevården,
            och både kommunen och regionen har viktiga uppgifter. Men trots
            insatser för att förbättra samverkan mellan de båda huvudmännen
            är det dessvärre många människor som inom dagens organisation
            hamnar mellan stolarna och inte får den hjälp de behöver för att
            komma ur sin missbruksproblematik och beroendesjukdom. Det handlar
            dels om personer med lättare alkoholproblem som undviker att söka
            hjälp då de anser det för stigmatiserande att vända sig till socialtjänsten.
            Problemet med det dubbla huvudmanna­skapet blir särskilt tydligt
            vid så svår samsjuklighet att det krävs tvångsvård. Sjukvården
            behandlar då de akuta psykiska symptomen, men så fort de är under
            kontroll tar sjuk­vårdens ansvar slut. Trots att svåra problem
            kopplade till beroendesjukdomen kräver sjukvårdsbehandling slussas
            personen vidare till kommunens socialtjänst. Ingen tar ett övergripande
            helhetsansvar för personer med omfattande vårdbehov. Samtidigt
            gör ingen fel enligt gällande lag.
          </p>
          <p xml:id="i-HAyyibgtoz6ZiKAauMLwYm">
            Kristdemokraterna anser utifrån de många negativa aspekterna
            med det dubbla huvudmannaskapet, och utifrån det faktum att beroendesjukdom
            de facto är en sjukdom, att ansvaret för missbruks- och beroendevården
            bör överföras på regionen som ensam huvudman. Detta var något
            som förespråkades redan av Missbruksutredningen som presenterades
            2011.
          </p>
          <p xml:id="i-ArguT248K2NEzPPCcuXNNx">
            Kristdemokraterna har drivit huvudmannaskapsfrågan i riksdagen
            och gläds åt att en enig riksdag 2019 ställde sig bakom ett tillkännagivande
            till regeringen angående att en huvudman ska ansvara för vården
            av personer som lider av beroendesjukdom i kombi­nation med annan
            psykisk ohälsa. Det tog ett år efter riksdagens eniga beslut,
            men regeringen har tillsatt Samsjuklighetsutredningen utifrån
            tillkännagivandet. Direktivet till utredningen är att skapa bättre
            förutsättningar för att barn och vuxna med allvarliga beroendeproblem
            och samtidig psykisk ohälsa ska kunna få en samordnad, behovsanpas­sad
            och patientcentrerad vård och omsorg som är av hög kvalitet och
            som kan erbjudas på lika villkor i hela landet. Utredningen omfattar
            såväl medicinska som farmakologiska, psykiatriska och sociala
            insatser. Kristdemokraterna ser med tillförsikt fram emot att
            ta del av utredningens förslag som kommer presenteras under hösten
            2021.
          </p>
          <p xml:id="i-KPVGaTmzk9hpECVr5NUjnP">
            Genom att låta regionerna och hälso- och sjukvårdslagen bli styrande
            även inom beroendevården kan tillgängligheten till vård och behandling
            säkras för denna patient­grupp. Samtidigt är det viktigt att tillförsäkra
            att de personer med missbruks- eller beroendeproblematik som är
            i behov av sociala insatser garanteras det även när den regionala
            sjukvården är ensam huvudman för missbruks- och beroendevården.
          </p>
          <p xml:id="i-2jMr49p5PoYvbARiig5ECZ">
            Kristdemokraternas samlade politik inom området återfinns i kommittémotionen
            Alkohol, narkotika, dopning, tobak och spel om pengar.
          </p>
        </div>
        <div type="motSignatures">
          <list>
            <item xml:id="i-Bmsuss8QfPTceChbDNFGWC">
              Acko Ankarberg Johansson (KD)
            </item>
            <item xml:id="i-U6ThmY1f9iiQBDoDPLzMGs">
              Pia Steensland (KD)
            </item>
            <item xml:id="i-GEfYMVQocdqQgqfNP4CAET">
              Christian Carlsson (KD)
            </item>
            <item xml:id="i-TXfJvfsNL3x6HHnviPmL9G">
              Roland Utbult (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-J2WX1HUSdxa8Xmk9mbugv">
              [1] Socialstyrelsen 2020: Psykiatrisk vård och behandling till
              barn och unga. Öppna jämförelser 2019
            </note>
            <note xml:id="i-VGtHgwpVj2KnPc11bs8WBd">
              [2] Christian Rück, Vi måste sluta prata om psykisk ohälsa, Dagens
              Nyheter, 21/8-20.
            </note>
            <note xml:id="i-HayT1ZCRVMoFgYBq4KSHPR">
              [3] Dahlberg, L., Agahi, N., Lennartsson, C. Lonelier than ever?
              Loneliness of older people over two decades, Archives of Gerontology
              and Geriatrics, vol. 75, 2018, s. 96–103.
            </note>
            <note xml:id="i-CUhSKc2jdPSNvzqyXkqeMX">
              [4] Dödsorsaksregistret, Socialstyrelsen, 2019.
            </note>
            <note xml:id="i-97r2SUGwoVNMxFHZTQT7w9">
              [5] Dödlighet i suicid (självmord), Folkhälsomyndighetens hemsida,
              besökt 16/9-20.
            </note>
            <note xml:id="i-HhzuNYLv5MChJAbL9QeJND">
              [6] Socialstyrelsen 2019. https://www.socialstyrelsen.se/om-socialstyrelsen/pressrum/press/allt-fler-far-antidepressiva-lakemedel/
            </note>
            <note xml:id="i-JPJ6GMBcENUr2oHpX5EoG">
              [7] https://www.mucf.se/pressmeddelande/psykisk-ohalsa-okar-bland-unga-tjejer-trotthet-och-stress-vanligaste-symptomen
              https://www.expressen.se/nyheter/atstorningar-okar-mest-bland-barn-i-tioarsaldern/
              https://www.svd.se/unga-tror-de-tar-kontroll-genom-att-skada-sig-sjalva
              https://www.regeringen.se/4a68c4/contentassets/bc0f4b1a4ce844f2aa59949d09c93f29/utgiftsomrade-9-halsovard-sjukvard-och-social-omsorg.pdf
              sidan 80
            </note>
            <note xml:id="i-BBVi6RghiPvmYvXqhRHFFq">
              [8] Budgetproposition 2020/21:1 Utgiftsområde 13 Jämställdhet
              och nyanlända invandrares etablering
            </note>
            <note xml:id="i-KDbTNjuNLqmXRoACxF5RaE">
              [9] Psykiatrin i siffror 2019, Uppdrag psykisk hälsa.
            </note>
            <note xml:id="i-9zGR3yUqZ6qoEUqfr3UZMj">
              [10] Bakgrund om psykiska sjukdomar och tillstånd, Psykiatristöd,
              Region Stockholms hemsida. Besök 17/9-20.
            </note>
            <note xml:id="i-YKqThMkzXzbJjWDyyCECty">
              [11] Rättspsykiatri, Statistik, Rättsmedicinalverket, 2020.
            </note>
            <note xml:id="i-Xy6pvzPdXAtZ8VpaTbuLkF">
              [12] Källa: NSPH
            </note>
            <note xml:id="i-U7v76c3vHjnrhsgojq2YhY">
              [13] Tio år utan förbättring: Nu krävs stora insatser för ungas
              psykiska hälsa (rapport), Suicide Zero, mars 2020.
            </note>
            <note xml:id="i-QrvXugtZg5HANpmNNRNphV">
              [14] Vilken sjukvård har unga och unga vuxna som tagit sitt liv
              fått? Resultat från en studie baserad på retrospektiv granskning
              av sjukvårdsjournaler, Folkhälsomyndigheten, 2020.
            </note>
          </noteGrp>
        </div>
      </div>
    </body>
  </text>
</TEI>
