<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-TU-00288">
  <teiHeader>
    <fileDesc>
      <titleStmt>
        <title>Vägnätet i Kalmar län</title>
        <author corresp="i-NeYACd8NSiYWBhdiUeL6ZZ">av Nils Fredrik Aurelius (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vägnätet i Kalmar län</title>
          <idno type="rdwebb">GS02T288</idno>
          <rs type="number">T288</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GS02T288/text</ref>
          <ref type="dokument_url_html">http://data.riksdagen.se/dokument/GS02T288</ref>
          <ref type="dokumentstatus_url_xml">http://data.riksdagen.se/dokumentstatus/GS02T288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NeYACd8NSiYWBhdiUeL6ZZ</idno>
            <name>Nils Fredrik Aurelius</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-nL3kV9C8Tra7dvUCnnkAx" type="signed"/>
        <correspContext corresp="i-nL3kV9C8Tra7dvUCnnkAx">
          <note type="signatory" corresp="i-NeYACd8NSiYWBhdiUeL6ZZ"/>
        </correspContext>
        <correspAction xml:id="i-3HGvxpkGikwTLZXAKwpN7V" type="referral">
          <date when="2004-10-14"/>
        </correspAction>
        <correspAction xml:id="i-NVyaYpYNRuXun46QPqbjUV" type="dismissal">
          <date when="2004-10-14"/>
        </correspAction>
        <correspAction xml:id="i-XfZYyr1ZsU9VyohLju9h1Z" type="submission">
          <date when="2004-10-05"/>
        </correspAction>
        <correspAction xml:id="i-X3UExQWEz6vUwkXqiGVH5M" type="assigned"/>
        <correspContext corresp="i-X3UExQWEz6vUwkXqiGVH5M">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_T_288/mot_200405_T_288-0001.pdf"/>
      <div xml:id="i-SQLKEmJACAEuoMbCJ1UNN8" type="motHeader">
        <div xml:id="i-SaT2ZFaxvt1i8eoJkTQa8g" type="motTitle"/>
        <div xml:id="i-9aeCyCjjHCB2AreSVwjdGa" type="motSubmissionInfo"/>
      </div>
      <div xml:id="i-HbN4XUHSt5TbduGQAGyJ71" type="motBody">
        <div xml:id="i-FojKEXbKXnm5rAdfB5DFG1">
          <p xml:id="i-151xk7t5MHU6oAEkWx2aoC">
            2004/05 mnr: T288 pnr: m1293
          </p>
          <p xml:id="i-JceeZ6grD9RbwgtkS7XMvW">
            Motion till riksdagen 2004/05:T288
          </p>
          <p xml:id="i-RVDn7JezRpCF9LzpYPZeb9">
            av Nils Fredrik Aurelius (m)
          </p>
          <p xml:id="i-3DrJCnLhKrHcBmuGKMHNLz">
            Vägnätet i Kalmar län
          </p>
          <p xml:id="i-UuBKKAy4g1mxjWAAhqjetB">
            Förslag till riksdagsbeslut
          </p>
          <p xml:id="i-WD58qb9SsuQknB2U78HWk">
            1. Riksdagen tillkännager för regeringen som sin mening vad i
            motionen anförs om behovet av nyinvesteringar i vissa delar av
            vägnätet i sydöstra Sverige. 2. Riksdagen tillkännager för regeringen
            som sin mening vad i motionen anförs om behovet av ökade drifts-
            och underhållsinsatser för vägarna i Kalmar län. 3. Riksdagen
            tillkännager för regeringen som sin mening vad i motionen anförs
            om behovet av statsbidrag till enskilda vägar.
          </p>
          <p xml:id="i-LK4sMy7SyYd1EKXjNdG9wo">
            Motivering
          </p>
          <p xml:id="i-NdSdmawxnTbqwSxPrdf1KJ">
            Nyligen nåddes vi av beskedet att staten ålagt Vägverket att
            reducera anslagen till nyinvesteringar med 35 procent. Regeringens
            beroende av tillväxtfientliga stödpartier har dessutom lett till
            en orimlig prioritering av järnvägarna i det avlägsna Nordsverige.
            Ju större avstånd från kontinenten, desto större statliga investeringar
            i spårbunden trafik tycks vara parollen. För Kalmar län innebär
            de år för år alltmer eftersatta investeringarna och reparationerna
            av vägnätet stora problem för en region som präglas av svårigheter
            för bland annat tillverkningsindustrin. Redan i augusti 2003 nåddes
            invånarna i Kalmar län av beskedet att det inte blir några pengar
            till flera angelägna vägprojekt beträffande E 22. Det gäller utbyggnad
            till mötesfri motortrafikled förbi Rinkabyholm och utbyggnad mellan
            Söderåkra och Brömsebro. Beslutet är enligt de regler vi har i
            Sverige fattat av Vägverket, men riksdagen har en strategisk roll
            genom att ange övergripande mål. I den nationella vägplanen 2004-2015
            satsar Vägverket 149 miljarder kronor, av vilka i storleksordningen
            en halv miljard tillfaller Kalmar län. Infrastrukturella investeringar
            har traditionellt setts som ett medel för strategi och tillväxt.
            En väl utbyggd infrastruktur på vägområdet är därför en
          </p>
          <pb facs="riksdagen-motions-pdf/data/200405/mot_200405_T_288/mot_200405_T_288-0002.pdf"/>
          <p xml:id="i-QidsFLERdQC8rkyiQiBsL7">
            2004/05:T288
          </p>
          <p xml:id="i-GGzzJYczKsoaHppaQWpNRy">
            absolut förutsättning för att Kalmar län skall kunna växa och
            utvecklas. De nationella riktlinjer som den så kallade Kommunikationskommittén
            framlade innebar en mycket kraftig omsvängning från väginvesteringar
            till drift och underhåll. Den kraftiga minskningen av investeringsvolymen
            berodde enligt kommittén på att vägnätet fått en förhöjd standard
            genom de senare årens utbyggnad. Därför valde man att inom en
            begränsad budgetram prioritera drift och underhåll. Riksdagen
            beslutade 1997 om inriktningen av transportinfrastrukturen. I
            enlighet med detta beslut skall en satsning på drift och underhåll
            av vägarna samt på miljö- och trafiksäkerhetsåtgärder prioriteras
            före investeringar i nya vägar. Denna nationella vägplan som sträcker
            sig till 2007 har redan övergivits och väganslagen har prutats
            rejält. Det befintliga vägnätet har devalverats. Någon förhöjd
            standard kan inte heller sägas ha kommit Kalmar län till del.
            Flera av riksvägarna och de viktigare länsvägarna är byggda på
            femtiotalet. De är smala, krokiga och i behov av stora underhållsåtgärder.
            På en gammal, omodern väg är en
          </p>
          <p xml:id="i-3EUwfiaqHhCzdAX3645jER">
            investeringsåtgärd som förstärkning, breddning och siktförbättring
            i huvudsak i befintlig sträckning ofta också en bättre åtgärd
            än upprepat, dyrt underhåll. Men även det löpande underhållet
            har eftersatts. En ökad satsning på drifts- och underhållsåtgärder
            såväl som på nyinvesteringar är därför mycket angelägen. Särskilt
            måste "flaskhalsar" på smala riksvägar åtgärdas. För
          </p>
          <p xml:id="i-8pTukt6HegVWVVZyGrNNfr">
            näringslivets transporter i sydöstra Sverige skulle en sådan
            åtgärd vara av mycket stor strategisk betydelse. En regions tillgänglighet
            avgörs i stor utsträckning av om vägarna håller en jämn standard.
            En aldrig så kort sträcka som håller påtagligt lägre standard
            än vägen i övrigt minskar hela regionens attraktionskraft. E 22
            och flera riksvägar i Kalmar län har avsnitt av så låg standard
            att omfattande investeringar erfordras. Man kan generellt konstatera
            att E 22 liksom flera andra vägar har så låg standard att Vägverket
            av trafiksäkerhetsskäl har tvingats sänka de tillåtna hastigheterna
            på flera sträckor. Dessa sänkningar av den tillåtna hastigheten
            har sannolikt svårt att
          </p>
          <p xml:id="i-SBqXvrTppLiNfv8jm3Bapr">
            vinna allmän acceptans och de försämrar konkurrensläget för länets
            industrier. Det är av flera skäl nödvändigt att vissa avsnitt
            av dessa vägar snarast åtgärdas: E 22 söder om Kalmar och vid
            Västervik. Riksväg 25 mot Växjö väster om Nybro. Riksväg 34 och
            länsväg 127 från Oskarshamn mot Jönköping. Under de senaste åren
            har också standarden på det enskilda vägnätet, till vilket det
            utgår statsbidrag, försämrats. Enskilda vägar med statsbidrag
            har stor betydelse för utvecklingen av landsbygden och för näringslivet.
            De försämrade statsbidragen till enskilda vägar har starkt bidragit
            till den allvarliga situation som nu råder. Det är betydligt billigare
            att bygga, driva och underhålla enskilda vägar jämfört med statliga.
            Därför är statsbidragen till enskilda vägar en viktig satsning
            speciellt för ett län som Kalmar. Redan i regeringsförklaringen
            1999 talade statsministern om satsningar på infrastrukturen som
            ett medel för att hela Sverige skulle kunna leva. Men när infrastrukturpropositionen
            sent omsider, efter ideliga uppskov, lades fram år 2002 stod där
            ingenting om E 22. I det läge som nu råder — ingen upprustning
            av livsnerven E 22 under överskådlig tid — är det nödvändigt att
            riksdagen griper in.
          </p>
          <pb facs="riksdagen-motions-pdf/data/200405/mot_200405_T_288/mot_200405_T_288-0003.pdf"/>
          <p xml:id="i-WsWBwTjie8QtcDvYUs5KmF">
            2004/05:T288
          </p>
          <p xml:id="i-5EAaj187ydCxGw6wzZ5NbC" type="date">
            Stockholm den 27 september 2004
          </p>
          <div xml:id="i-D8vGJFPVVcUYftbjZjNiJS" type="signatureBlock">
            <p xml:id="i-PM9zn64ceTv588LtbWWsvq" who="i-NeYACd8NSiYWBhdiUeL6ZZ" type="signature">
              Nils Fredrik Aurelius (m)
            </p>
          </div>
        </div>
      </div>
    </body>
  </text>
</TEI>
