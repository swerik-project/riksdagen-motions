<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00317">
  <teiHeader>
    <fileDesc>
      <titleStmt>
        <title>Gotlands utveckling</title>
        <author corresp="i-MMa2PA7yJ45qkfsEkcFqYb">av Christer Engelhardt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotlands utveckling</title>
          <idno type="rdwebb">GV02N317</idno>
          <rs type="number">N317</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N317/text</ref>
          <ref type="dokument_url_html">http://data.riksdagen.se/dokument/GV02N317</ref>
          <ref type="dokumentstatus_url_xml">http://data.riksdagen.se/dokumentstatus/GV02N317</ref>
          <ref type="doc">http://data.riksdagen.se/fil/149CF8FE-7108-40B3-A24B-F881D4C03003</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H8VyAyVAZJrdHaYLFqoCcc" type="signed"/>
        <correspContext corresp="i-H8VyAyVAZJrdHaYLFqoCcc">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-TE6WYUKKgnXKQHGtfY81Vk" type="referral">
          <date when="2007-10-16"/>
        </correspAction>
        <correspAction xml:id="i-DAmo8EdpafnXXTquc3PL4W" type="dismissal">
          <date when="2007-10-16"/>
        </correspAction>
        <correspAction xml:id="i-B8ivj5JRpp1KvYbEHCz3WC" type="numbering">
          <date when="2007-10-08"/>
        </correspAction>
        <correspAction xml:id="i-DnNvu4xQ1NxxfzvyeBAYWS" type="submission">
          <date when="2007-10-04"/>
        </correspAction>
        <correspAction xml:id="i-J9Ztgt1YaphRWfxFu8UGMM" type="transfer">
          <date when="2007-10-02"/>
        </correspAction>
        <correspAction xml:id="i-SZdPa4vjU5k2RoH932tZyH" type="assigned"/>
        <correspContext corresp="i-SZdPa4vjU5k2RoH932tZyH">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NeUqK5MCUWGsYbxPhjnaVc">
            Förslag till riksdagsbeslut
          </head>
          <p xml:id="i-AwUr8pcye2bQZh5BHtbECL">
            Riksdagen tillkännager för regeringen som sin mening vad som
            anförs i motionen om insatser för att utveckla Gotland.
          </p>
        </div>
        <div type="motContent">
          <head xml:id="i-KheMUBagaQxkhEdLx42pVo" type="h1">
            Motivering
          </head>
          <p xml:id="i-MARMAivMaAYzaMjacncJ8q">
            Under de senaste åren har en stor omställning skett på den gotländska
            arbetsmarknaden. Gotland har bland annat genom avvecklade industrijobb
            och avvecklad militärnärvaro genom försvarsomställningen vid 2004
            års försvarsbeslut tappat ett stort antal arbetstillfällen.
          </p>
          <p xml:id="i-E1B8kb7V6k5DvJuPhQHkQs">
            Den socialdemokratiska regeringen utlovade särskilda satsningar
            på Gotland. I det så kallade Gotlandspaketet som presenterades
            i juni 2004 finns bland annat löfte om fördubbling av antalet
            studenter vid högskolan inom en tioårsperiod, forskning med inriktning
            mot Östersjösamarbetet, en ny avdelning inom Sida med inriktning
            på integration och samverkan med de nya EU-länderna i Östersjöregionen,
            flyttning av tjänster från Svenska Spel i Sundbyberg till Visby
            och så vidare. Den socialdemokratiska regeringen har, i sin satsning,
            tagit fasta på det som är unikt och utvecklingsbart för Gotland,
            vilket välkomnas av det gotländska samhället. Satsningarna som
            utlovats i Gotlandspaketet och omställningsarbetet har fungerat
            som en injektion för en positiv utveckling på Gotland. Det återstår
            dock en del att göra för att löftena från Gotlandspaketet skall
            infrias. Gotland väntar ännu på en del av de utlovade arbetstillfällena
            hos Svenska Spel och ser fram emot de utlovade satsningarna på
            högskolan. Högskolan på Gotland har en stor del i den positiva
            utvecklingen som sker och jag vill att den förstärks ytterligare,
            inte minst för att öka kompetensen hos befintliga företag och
            stimulera framväxten av nya. Den socialdemokratiska regeringen
            har satsat på Gotland och jag förväntar mig att Gotland även uppmärksammas
            av den borgerliga regeringen.
          </p>
          <p xml:id="i-DKRygqMjhVwD55wTcDACPT">
            En intressant projektverksamhet som pågått i några år på Gotland
            är det så kallade Gotsam-projektet. Det är länsstyrelsen, kommunen,
            Polisen, Försvarsmakten, Kustbevakningen och Sjöfartsverket som
            i ett unikt projekt samverkar för hantering av allvarliga olyckor
            och samhällskriser på ön. Nu står detta projekt inför en avslutning,
            och en permanentning av denna samverkan kommer inte att bli av
            då flera statliga aktörer valt att inte längre delta i dess finansiering,
            något som jag ser som ett beklagligt beslut från viktiga statliga
            instanser. Med vad som händer i vår omvärld och i vår omedelbara
            närhet i tider av gasledningsplaner på Östersjöns botten med mera
            anser jag att en samverkan av Gotsams karaktär är viktigare nu
            än någonsin. Jag tycker att regeringen här har ett ansvar för
            att se till så att krissamverkan i enlighet med den form som Gotsam
            stått för blir en verklig del i det svenska samhället och att
            Gotland får en krissamverkan i linje med Gotsam. Förutsättningar,
            organisation, material och erfarenhet finns ännu för närvarande
            kvar på Gotland.
          </p>
          <p xml:id="i-Uacu86KSJAEUHWhontW5mf">
            Gotland har en natur med höga värden. Den gotländska faunan och
            skogen utpekas i stor utsträckning som skyddsvärda. Natura 2000-områden
            och formellt skydd av skog på Gotland konkurrerar om samma mark
            som är värdefull för cement- och kalkindustrin. Det borde vara
            möjligt att låta industrin utvecklas och naturskydd främjas med
            hänsyn till båda intressena. Den osäkerhet som industrin upplever
            om naturvärdena utpekas i första hand kan hämma utvecklingen.
            Gotland är beroende av att industriarbetena består.
          </p>
          <p xml:id="i-VqBAmtD547o4u9Q8dJ9A6S">
            Jordbruk, trädgårdsnäring och fiske är viktiga näringar på Gotland.
            Att utveckla Gotlands livsmedelsinstitut är en viktig åtgärd.
            Fisket är viktigt både för näringen som sådan och för turismen.
            Det är angeläget att långsiktigt trygga näringen genom förbättringar
            av Östersjöns miljö. Det förbud som nu skall gälla för drivgarnsfiske
            gör att en liten näring ställs inför en stor omställningsprocess.
            Många sitter med stora investeringar i sitt redskapsbestånd för
            denna typ av fiske. Den svenska regeringen bör verka för att dessa
            små näringsidkare nu kompenseras fullt ut för de investeringar
            som de har på sina båtar i form av drivgarnsredskap.
          </p>
          <p xml:id="i-SRXW64g29K8EKW7Q41nKuL">
            Sockerbetsodling för livsmedelsbruk är på väg att fasas ut, men
            sockerbetor som alternativ energikälla eller som utfyllnad i vägsalt
            är i en begynnelsefas för utveckling och etablering. Gotland har
            en mycket lång och historisk erfarenhet av betodling, samt att
            Gotlands många betodlare både har kapacitet, passande maskinpark,
            kompetens och vilja att ställa om sitt sockerbetsbruk från livsmedelsproduktion
            till bland annat etanolutvinning. Som ett led i satsningarna kring
            klimatmiljarden bör en försöksanläggning för framställning av
            alternativa användningsområden för bland annat sockerbetor placeras
            på Gotland.
          </p>
          <p xml:id="i-9hQVEB1XSCh7fp8U7PRUwx">
            Satsningen på vindkraft har varit lyckosam och flera etableringar
            är möjliga, framför allt till havs. De erfarenheter som gjorts
            är bra att använda sig av för andra vindkraftsetableringar. Högskolan
            på Gotland har etablerat ett centrum för vindkraftsinformation
            som samlat kunskap och erfarenheter som kan vara av betydelse
            för att på ett positivt sätt användas vid nyetablering av vindkraftverk
            och anläggningar. Högskolans centrum borde vara av intresse för
            hela landet och genom detta godkännas som ett nationellt vindkraftscentrum.
            Riksdagen har i samband med behandlandet av proposition 2005/06:143
            Miljövänlig el med vindkraft åtgärder för ett livskraftigt vindbruk
            beslutat att inrätta ett nationellt vindkraftscentrum. I propositionen
            omnämns framförallt Högskolan på Gotland och dess Centrum för
            vindkraftsinformation. I samband med 2006 års Östersjökonferens
            i Visby meddelade dåvarande statsminister Göran Persson att Gotland
            skulle få etablering av ett nationellt vindkraftscentrum. Jag
            har länge hoppats och verkat för att så skulle bli fallet genom
            att den borgerliga regeringen skulle fullfölja detta löfte. Nu
            har det istället inom ramen för klimatmiljarden från den borgerliga
            regeringen meddelats att det i stället skall skapas ett nätverk
            för vindbruk. Nätverk för vindbruk i all ära, vilket också kan
            vara bra, men jag anser att ett vindkraftscentrum fortfarande
            behövs som en sammanhållande länk för ett sådant nätverk. Om inte
            annat så bör Gotland tilldelas en större del av den satsning som
            nu görs med 20 miljoner kronor årligen 2008 och 2009 genom klimatmiljarden
            till det väl utbyggda och fungerande Centrum för vindkraftsinformation
            som finns vid Högskolan på Gotland.
          </p>
          <p xml:id="i-T5JrrQpWCkpMZuetf5vf5y">
            Det som är av avgörande betydelse för utvecklingen av Gotland
            är våra kommunikationer. Den färjetrafik som nu bedrivs fungerar
            mycket bra. Väg 73 mellan Nynäshamn och Stockholm är nu i en ombyggnadsfas.
            Gotlandstrafiken går och väntar på besked från Rikstrafiken med
            anledning av den pågående upphandlingen. Det är en osäkerhet som
            skapas när en upphandlingsprocess drar ut på tiden, vilket inte
            är bra för Gotlands utvecklingsmöjligheter som en trygg och stabil
            plats att skapa etableringar på.
          </p>
          <p xml:id="i-CbNb93eVCfMA1Rca6vfDTF">
            Gotland är beroende av att få ha tillgång till lägst den standard,
            överfartstid samt det tvåhamnsalternativ som vi nu har. Under
            den gångna sommarperioden har det även från rederi Destination
            Gotlands sida tagits upp en sommartrafik mellan Visby och Grankullavik
            på Öland, en trafik som blev mycket populär och som jag hoppas
            kan ges förutsättningar att fortsätta även under kommande sommarperioder.
          </p>
          <p xml:id="i-LzcgWqQiYvjR7w7raokt5B">
            Rikstrafiken har i sitt upphandlingsunderlag för kommande trafikperiod
            tillåtit en timmas längre överfartstid till Oskarshamn och 30
            minuters längre överfartstid till Nynäshamn. Men Rikstrafiken
            säger samtidigt att snabbare överfartstider kan premieras kraftigt
            vid utvärdering av anbuden . Rikstrafiken har dessutom i upphandlingsunderlaget
            öppnat upp för att resenärer skall stå för halva kostnaden vid
            bland annat eventuella oljeprisökningar under avtalsperioden.
            Eftersom färjetrafiken är att jämföra med vägar på andra ställen
            i landet så är det förödande om tillgången till färjetrafiken
            nu återgår till längre restid och eventuella ökade resekostnader
            för passagerare. En enig riksdag ställde sig bakom den transportpolitiska
            propositionen Moderna transporter (prop. 2005/06:160). I trafikutskottets
            betänkande 2005/06:TU5 Moderna transporter om upphandling av Gotlandstrafiken
            m.m. står det på sidan 124 att läsa: Utskottet vill inledningsvis
            understryka att staten har ansvar för att det finns likvärdiga
            transportmöjligheter i hela landet samt att detta gäller även
            Gotland. I detta avseende får Gotland inte ges sämre villkor än
            övriga landet. Färjetrafiken mellan Gotland och fastlandet ersätter
            de vägar och broar som samhället ställer till förfogande utan
            kostnad för nyttjande i övriga landet. Mot denna bakgrund i utskottsbetänkandet
            är det oroväckande att Rikstrafiken öppnar upp för en möjlig tillbakagång
            med längre överfartstider.
          </p>
          <p xml:id="i-PfaTgFzqBGPpLnzQ6rQWEv">
            Både för näringslivet, turismen, för andra besökande och för
            oss gotlänningar är en bra färjetrafik förutsättningen för att
            Gotland skall vara en levande del av Sverige och ges en lyckosam
            utveckling. De satsningar som görs för nya arbetstillfällen och
            nya företagsetableringar förutsätter att det finns en väl fungerande
            trafik.
          </p>
          <p xml:id="i-MsVdEoiLiHKsj51bxe7BC">
            Fraktkostnaderna, det så kallade Gotlandstillägget, har diskuterats
            i många år tills de för några år sedan låstes i fem år innan diskussionerna
            skulle tas upp på nytt. I ett skriftligt svar till mig från infrastrukturminister
            Åsa Torstensson på en skriftlig fråga angående Gotlandstillägget
            säger infrastrukturministern att departementet håller på att se
            över frågan. Jag anser det därför önskvärt att regeringen skyndsamt
            ser till att frågan får en lösning och att det skapas en långsiktig
            och stabil lösning i frågan. Det är särskilt angeläget för de
            branscher som hanterar stora mängder av varor med låga priser
            som till exempel grönsaker och ägg.
          </p>
          <p xml:id="i-U13K5p1aJqcbxxtV6YidJy">
            Gotland har goda utvecklingsmöjligheter men det krävs särskilda
            insatser för att de ska kunna förverkligas. Jag har här pekat
            på ett antal angelägna åtgärder.
          </p>
        </div>
        <div type="motSignatures">
          <list>
            <item xml:id="i-Q4p6yJYr1xhdFwVCZhRQzm" who="i-MMa2PA7yJ45qkfsEkcFqYb">
              Christer Engelhardt (s)
            </item>
          </list>
        </div>
      </div>
    </body>
  </text>
</TEI>
