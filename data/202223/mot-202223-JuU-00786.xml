<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-00786">
  <teiHeader>
    <fileDesc>
      <titleStmt>
        <title>Åtgärder för fler poliser i Fyrbodal och Sverige i stort</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:786 av Johan Hultberg (M)</title>
          <idno type="rdwebb">HA02786</idno>
          <rs type="number">786</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA02786/text</ref>
          <ref type="dokument_url_html">https://data.riksdagen.se/dokument/HA02786</ref>
          <ref type="dokumentstatus_url_xml">https://data.riksdagen.se/dokumentstatus/HA02786</ref>
          <ref type="pdf">https://data.riksdagen.se/fil/C1FDB88C-15DD-4311-AF10-0BE44122774A</ref>
          <ref type="docx">https://data.riksdagen.se/fil/F0F906CA-A36F-42C5-908D-ACF49D438995</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9xXPecEDRMTKyGXurzqUTj" type="signed"/>
        <correspContext corresp="i-9xXPecEDRMTKyGXurzqUTj">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-SEPHUUidffdg4NsxYGaeDb" type="submitted">
          <date when="2022-11-21"/>
          <time when="17:05:49"/>
        </correspAction>
        <correspAction xml:id="i-QXURALKYg6Evys2WWymJ4K" type="reviewed">
          <date when="2022-11-21"/>
          <time when="17:26:09"/>
        </correspAction>
        <correspAction xml:id="i-D8NWUm1HKjvDbXMv5Z7T1G" type="referred">
          <date when="2022-12-01"/>
        </correspAction>
        <correspAction xml:id="i-UpsThrgBokYGH3e3mKA2oM" type="assigned">
          <date when="2023-05-17"/>
          <time when="15:34:07"/>
        </correspAction>
        <correspContext corresp="i-UpsThrgBokYGH3e3mKA2oM">
          <ref type="assignedTo">Justitieutskottet</ref>
        </correspContext>
        <correspAction xml:id="i-YRUWrhtpR1CeWPeRmv4SyN" type="behandlas_i"/>
        <correspContext corresp="i-YRUWrhtpR1CeWPeRmv4SyN">
          <ref type="uppgift">2022/23:JuU10</ref>
          <ref type="ref_dok_id">HA01JuU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TUB4hCGjhhFSj465Eu6BJm" type="motHeader">
        <div xml:id="i-BT56GnKv5pMer5qegfgrCz" type="motTitle">
          Motion till riksdagen 2022/23:786 av Johan Hultberg (M) Åtgärder
          för fler poliser i Fyrbodal och Sverige i stort
        </div>
      </div>
      <div xml:id="i-W2usHRn9WQFQKpUt5FuPCt" type="motBody">
        <div xml:id="i-BwJPuzfVCdkePs6Kd5VcRH" type="motProposal" subtype="förslag">
          <head xml:id="i-HYXAwYSBLPq7GPdm1mTqRU">
            Förslag till riksdagsbeslut
          </head>
          <list xml:id="i-PQzkdZEmLnFkyXEc1n2CtD">
            <item xml:id="i-RTHAUKbb4oiVHZbyyARgaV" sortKey="Yrkande 1">
              Riksdagen ställer sig bakom det som anförs i motionen om att
              se över möjligheten att anställa norska poliser i Sverige och
              tillkännager detta för regeringen.
            </item>
          </list>
          <list xml:id="i-GJxkzTJfEursQ4S3JAMSgj">
            <item xml:id="i-7nBpR2FijTQhiquV6amkeU" sortKey="Yrkande 2">
              Riksdagen ställer sig bakom det som anförs i motionen om att
              överväga en dialog om ett fördjupat polisiärt nordiskt samarbete
              och tillkännager detta för regeringen.
            </item>
          </list>
          <list xml:id="i-BXTt8LZLqfLq3zvFEV2G8F">
            <item xml:id="i-gBs74FjWc7Gh1Fc4PxbHk" sortKey="Yrkande 3">
              Riksdagen ställer sig bakom det som anförs i motionen om polisutbildningen
              på distans och tillkännager detta för regeringen.
            </item>
          </list>
          <list xml:id="i-MUQHDX7poZHqGrQ9CsAzdg">
            <item xml:id="i-CdM2ADCNTANSPUBNCVRMNR" sortKey="Yrkande 4">
              Riksdagen ställer sig bakom det som anförs i motionen om att
              avlasta polisen och renodla polisens uppgifter och tillkännager
              detta för regeringen.
            </item>
          </list>
        </div>
        <div xml:id="i-HCrvvgaGbbervRsadzwZU8" type="motContent">
          <head xml:id="i-95izhJq5BePmteH7ojYqVk" type="h1">
            Motivering
          </head>
          <p xml:id="i-VudBNMRqizFw53TNRSiLCE">
            Årligen genomförs den nationella trygghetsundersökningen (NTU)
            av Brottsföre­byg­gande rådet (Brå). I NTU undersöks bland annat
            befolkningens trygghet, utsatthet för brott och förtroende för
            de rättsvårdande myndigheterna. Undersökningen visar tydligt att
            Sverige har en mycket allvarlig trygghetskris. Exempelvis känner
            sig, enligt NTU 222, hela 27 procent av befolkningen (16–84 år)
            sig mycket eller ganska otrygga, eller undviker att gå ut ensamma
            under sena kvällar i sitt bostadsområde till följd av otrygg­het.
            Unga kvinnor upplever en ännu större otrygghet. Nära varannan
            kvinna (47 %) i åldern 20–24 år uppgav att hon kände sig mycket
            eller ganska otrygg. Detta är alarme­rande siffror. Statens allra
            mest grundläggande uppgift är att skydda och försvara sina medborgares
            liv och frihet. En uppgift som den svenska staten idag uppenbarligen
            inte lyckas tillräckligt bra med när nära var tredje svensk känner
            sig ganska eller mycket otrygg. Av NTU 2020 framgår vidare att
            19,5 procent av deltagarna i undersökningen under 2021 också hade
            utsatts för någon eller några av de brottstyper som i undersök­ningen
            kallas för brott mot enskild person, såsom misshandel, hot och
            sexualbrott. Och de kriminella gängen blir allt mer hänsynslösa,
            vilket inte minst de många skjutningarna är ett uttryck för. Bara
            hittills under 2022, fram till och med den 1 november, har 345
            skjutningar ägt rum. 54 personer har under perioden skjutits ihjäl.
            I en lång rad särskilt utsatta områden har de kriminella gängen
            en så stark ställning att polisen själv konsta­terar att man har
            stora svårigheter att fullfölja sitt uppdrag. Läget är akut.
          </p>
          <p xml:id="i-TsUuJm9ZdqVyVMcLgBE6T2">
            Sveriges trygghetskris behöver mötas av ett brett batteri av
            åtgärder. Samhällets samlade kraft behövs för att knäcka gängbrottsligheten
            och för att öka tryggheten i vårt land i allmänhet och i de utsatta
            områdena i synnerhet. Helt centralt är att stärka rätts­väsendet.
            Inte minst behöver Sverige fler poliser och polisen bättre verktyg
            i sitt viktiga och svåra uppdrag. Men idag lider Sverige av en
            allvarlig polisbrist, vilket får stora negativa konsekvenser –
            få brott klaras upp och otryggheten ökar. Av Polisförbundets rapport
            ”När färre ska skydda fler” från 2018 framgår också att nästan
            åtta av tio poliser känner sig otillräckliga och att de tycker
            att deras avdelning/enhet sällan eller aldrig har rätt bemanning
            i förhållande till verksamhetskraven. Nu måste antalet poliser
            bli fler samtidigt som polisen också behöver fler och vassare
            verktyg i sitt arbete. Moderaterna föreslår därför bland annat
            visitationszoner och att polisen ska få kunna använda proaktiv
            hemlig avlyssning/dataavläsning mot gängkriminella.
          </p>
          <p xml:id="i-64xPYfSNVuoYZ1aqFAT91J">
            Trots att vi under de senaste tio åren har haft en mycket allvarlig
            utveckling där det grova våldet har nått historiska nivåer har
            polistätheten sjunkit drastiskt. I fjol hade Sverige endast omkring
            205 poliser per 100 000 invånare, vilket kan jämföras med 216
            per 100 000 invånare 2010. Sverige beräknas nu ha den tredje lägsta
            polistätheten i Europa. Det är ett misslyckande för nuvarande
            regering och ett stort problem för vårt samhälle.
          </p>
          <p xml:id="i-YULwELGejU352uQG8HTJBi">
            För att minska polisbristen och öka polisens förmåga att bekämpa
            kriminaliteten och skapa trygghet behöver fler poliser utbildas
            samtidigt som polisyrket görs mer attraktivt så att färre poliser
            lämnar yrket. För att göra polisyrket mer attraktivt är lönefrågan
            fundamentalt viktig. Enligt Polisförbundets medlemsundersökning
            från 2017 är lönen den enskilt viktigaste faktorn för att vilja
            jobba kvar som polis för sex av tio poliser. Moderaterna vill
            göra en riktad lönesatsning för att höja polislönerna med i genomsnitt
            3 000 kronor extra i månaden per polis. Det är en viktig satsning
            för att göra polisyrket mer attraktivt och för att därigenom både
            behålla erfarna poliser och locka fler sökande till polisutbildningen.
            Idag gapar många av platserna på polisutbildningen tomma och avhoppen
            från utbildningen är många. En ytterligare reform som Moderaterna
            driver för att locka fler till polisutbildningen och polisyrket
            är att göra utbildningen betald. Detta genom att studielånen skrivs
            av stegvis under de första fem åren som man arbetar som polis.
            Vidare vill vi se över möjligheterna att öppna polisutbildningar
            på fler orter liksom bygga ut möjligheterna till distansstudier.
          </p>
          <p xml:id="i-A86Bh5JJwxQZLrkHYn2BTs">
            Givet Sveriges allvarliga trygghetskris och stora polisbrist
            är det undertecknads uppfattning att nya möjligheter behöver prövas
            för att snabbt öka polistätheten. En möjlighet vore att rekrytera
            poliser från vårt västra grannland Norge, vilket lyfts fram av
            svenska Polisförbundet. I Norge finns nämligen ett överskott av
            poliser. I Norge var under det första tertialet 2021 hela 281
            utbildade poliser utan jobb. Detta enligt uppgifter från den norska
            polismyndigheten. Likt Polisförbundet ser jag det som en god möjlighet
            för Sverige att anställa norska poliser efter att de genomgått
            en utbildning som komplet­terar den kandidatexamen som de redan
            har efter genomgången grundläggande norsk polisutbildning. Inte
            minst skulle detta kunna vara en möjlighet för att minska polis­bristen
            i gränstrakter såsom i norra Bohuslän och Dalsland. Att anställa
            norska poliser i Sverige skulle också kunna bidra till ett fördjupat
            svensk-norskt polissamarbete där erfarenheter och goda arbetssätt
            sprids över gränsen. Det vore positivt för det gränsöverskridande
            brottsbekämpande arbetet men också för att stärka de svensk-norska
            relationerna i stort, vilket är angeläget i ljuset av att dessa
            dessvärre försämrades under coronapandemin. Nu är tid att åter
            fokusera på hur gränshinder kan rivas och samarbetet mellan Sverige
            och Norge breddas och fördjupas.
          </p>
          <p xml:id="i-JnTBqpFW8ni6Jx84yARFZe">
            Idag är det inte möjligt att anställa norska poliser för myndighetsutövning
            i Sverige, detta bland annat då en anställning hos Polismyndigheten
            förutsätter svenskt medborgarskap. Regeringen bör grundligt utreda
            om och i så fall hur det skulle kunna göras möjligt att anställa
            norska poliser i Sverige. Detta förslag avstyrktes av justitieutskottet
            (2020/21:JuU23) med motiveringen att Polismyndigheten inte har
            gjort någon begäran till regeringen om lagändringar i syfte att
            kunna rekrytera norska poliser. Det är enligt undertecknads uppfattning
            ett klent motiv. I ett tidigare svar på en skriftlig fråga från
            undertecknad lät också inrikesminister Mikael Damberg (S) meddela
            att han inte hade någon avsikt att låta utreda möjligheten att
            anställa norska poliser i Sverige. Såväl justitieministern som
            justitieutskottet bör tänka om. Istället för att passivt invänta
            myndighetens initiativ bör riksdag och regering själva agera.
            Som nämnts vill också det svenska Polisförbundet att frågan utreds.
            Polisbristen är ett för allvarligt problem för att avfärda möjligheten
            att anställa norska poliser utan ens en utredning. För Fyrbodal
            och andra regioner med gräns mot Norge hade möjligheten att rekrytera
            poliser från andra sidan gränsen kunnat göra en stor positiv skillnad.
          </p>
          <p xml:id="i-B2xYTWt1tzA8mRbw3paSZF">
            Regeringen bör också, exempelvis inom ramen för det nordiska
            ministerrådet, ta initiativ till en dialog om hur det polisära
            samarbetet inom Norden kan förstärkas och utvecklas. En sådan
            dialog bör då inkludera en diskussion om utbildningssamarbeten
            liksom specifikt frågan om hur poliser utbildade i ett nordiskt
            land skulle kunna arbeta polisärt i ett annat. Dialogen hade då
            också kunnat fungera som en förberedelse inför en utredning om
            möjligheten att anställa norska poliser, och eventuellt poliser
            från också andra nordiska länder, som poliser i Sverige.
          </p>
          <p xml:id="i-9vevEoQ85g3EgECFWRLfq7">
            För att locka fler svenskar att bli poliser bör som redan anförts
            möjligheten att öppna polisutbildningar på fler orter samt inte
            minst att bygga ut polisutbildningen på distans ses över. Riksdagen
            bör tillkännage för regeringen att antalet distansplatser på polis­högskolan
            bör utökas liksom att det bör ses över hur polisutbildningen på
            distans kan göras mer attraktiv. Det är självfallet inte möjlighet
            att bli polis enkom genom distans­studier utan även den som läser
            på distans behöver tillbringa många veckor fysiskt på campus,
            under så kallade närstudieveckor, för att genomföra praktiska
            övningar och examinationer. Detta kan göra det svårare för många
            att förena studierna till polis med familjeliv. Som en del i att
            göra distansutbildningarna mer attraktiva bör möjligheten att
            förlägga en del av närstudierna närmare studenterna undersökas.
            Exempelvis skulle Polishögskolan i Borås förslagsvis kunna förlägga
            viss undervisning till Högskolan Väst för att därigenom korta
            avståndet som studenter från exempelvis Fyrbodal, Skaraborg och
            Värmland behöver resa. I norra Sverige, där avstånden till närmaste
            polishögskola i Umeå eller Stockholm är särskilt stora, torde
            denna möjlighet vara särskilt angelägen att undersöka.
          </p>
          <p xml:id="i-3kr7oQY74SMn3i5yMYnUgH">
            Vad som också är oerhört viktigt för att åtgärda polisbristen
            är att avlasta polisen och renodla polisens uppgifter. Regeringen
            bör nu skyndsamt se över hur Polismyndig­heten kan avlastas och
            hur polisens arbetsuppgifter kan renodlas. Exempelvis borde passhantering
            inte vara en fråga för polisen utan flyttas till förslagsvis Skatteverket.
            Polisens verksamhet behöver renodlas så att polisen kan fokusera
            på att lösa fler brott och öka tryggheten.
          </p>
        </div>
        <div xml:id="i-9NuGZwUZRHEaGkyHDHkcJi" type="motSignatures">
          <list xml:id="i-Us9wDuFX7Tw6TQGByJw8LL">
            <item xml:id="i-FjZvYjsQTFuLBgdpWZTmC1" who="i-5tbgYo4dBB9rh3uBeCweBm">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
