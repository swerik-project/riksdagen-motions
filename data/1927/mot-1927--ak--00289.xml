<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__289/mot_1927__ak__289-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 289. 1
          </p>
          <p>
            Nr 289.
          </p>
          <p>
            Av herr Sandberg, i anledning av Kungl. Maj:ts proposition, nr
            85, med förslag till lag angående slakt av husdjur.
          </p>
          <p>
            I Kungl. Maj:ts proposition nr 85 med förslag till lag angående
            slakt av hus- djur stadgas enligt 1 $ bl. a. att vid slakt av
            husdjur skall omedelbart före blo- dets avtappande djuret bedövas.
            Enligt 4 $ gives emellertid möjlighet till undantag från denna
            bestämmelse i det $:en givits följande lydelse: ”När särskilda
            omständigheter därtill för- anleda, må med Konungens tillstånd
            och enligt de föreskrifter Konungen med- delar vid viss slaktinrättning
            slakt verkställas utan iakttagande av vad i 1 $ är stadgat.” Skälen
            för denna undantagsbestämmelse äro att yrkanden om befrielse från
            bedövningstvånget framkommit med avseende å trenne slaktformer,
            nämligen den judiska slaktmetoden (schäktningen), den s. k. dansk-amerikanska
            svinslakt- metoden och renslakten. Vad den judiska slaktmetoden
            beträffar, synes det av den i propositionen före- bragta utredningen
            framgå, att vid slakt enligt denna metod, möjligheten till att
            djuret åsamkas onödigt lidande icke är utesluten i den utsträckning,
            som kan sägas vara fallet vid slaktdjurets bedövande före blodavtappningen.
            Då emellertid den judiska slaktmetoden för judarna har religiös
            helgd, torde ett visst hänsynstagande därtill böra göra sig gällande
            vid lagens utformande. Detta synes också låta sig göra utan att
            kravet på en human slaktmetod väsent- ligen eftersättes. På grundval
            av en av professor Sahlstedt verkställd utred- ning föreslår styrelsen
            för veterinärhögskolan följande modifikation av bestäm- melserna
            i 1 $ till judarnas förmån: ”Det kunde t. ex. till 1 $ fogas ett
            andra stycke av innebörd att om av religiösa skäl en mosaisk församling
            önskade för sina medlemmars räkning anordna slakt utan att blodets
            avtappning föreginges av bedövning, ansökning om tillstånd därtill
            skulle göras hos Konungen, som, därest ansökningen funnes böra
            beviljas, skulle äga föreskriva de närmare villkor, under vilka
            slakten finge ske, såsom angående plats för densamma, till- vägagångssättet
            därvid och uppsikt över slakten. Redan i själva lagen syntes böra
            intagas föreskrift därom, att vid sådan slakt alltid skulle omedelbart
            efter verkställandet av det för blodets avtappning avsedda snittet
            företagas bedöv- ning enligt lagens föreskrifter.” (Kurs. av motionären.)
            Även medicinalstyrelsen uttalar en liknande mening. Det anförda
            förefaller också vara det minsta, som kan fordras för att den
            judiska slaktmetoden skall
          </p>
          <p>
            Bihang till riksdagens protokoll 1927. 4 saml. 56 häft. (Nr 289—291.)
            1
          </p>
          <pb facs="riksdagen-motions-pdf/data/1927/mot_1927__ak__289/mot_1927__ak__289-002.pdf"/>
          <p>
            2 Motioner i Andra kammaren, Nr 289.
          </p>
          <p>
            få förekomma, samtidigt som lagen stadgar för all annan slakt
            metoder, som ännu bättre fylla humanitetens krav. Någon möjlighet
            till eftergift på kravet att bedövning av slaktdjuret skall ske
            omedelbart efter schäktsnittet synes mig icke böra givas, vadan
            det är riktigast att bestämmelserna därom inskrivas i lagen och
            ej göras beroende av Kungl. Maj:ts prövning. Om man beträffande
            den judiska slaktmetoden anser sig böra, med hänsyn till judarnas
            religiösa uppfattning, tillåta viss modifikation av bestämmelserna,
            så torde detta näppeligen kunna försvaras med avseende å den s.
            k. dansk-ame- rikanska svinslakten, vilken förekommer vid de flesta
            exportslakterier, och som sker utan slaktdjurets bedövning. Den
            allmänna opinionen har med rätta länge varit upprörd över det
            djurplågeri som därvid förekommer, utan att något däråt kunnat
            göras, på grund av saknaden av lämpliga lagbestämmelser. Att nu
            medgiva möjlighet till undantag från lagen för dessa storslakterier
            måste därför anses högst olämpligt. Professor Sahlstedt säger
            i sin förut omnämnda utredning: ”Att tillåta slakt av svin utan
            bedövning vid stordrift (dansk- amerikanska metoden vid andelsslakterierna),
            men förbjuda sådan i andra fall (vid hemslakt) vore en orimlig
            inkonsekvens i en lag. Att å andra sidan un- dantaga all svinslakt
            från bedövningstvång vore att tillstädja en slaktform, som sanmnolikt
            skulle leda till djurplågeri i ganska stor utsträckning, i det
            hemslak- tarna icke i regel torde besitta den skicklighet vid
            stickets utförande som en tränad stickare vid ett större slakteri.
            Ett sådant generellt undantag vore där- för liktydigt med ett
            delvis förfelande av en slaktlag. Härtill komme, att den dansk-amerikanska
            metoden, lika litet som schäktningen, torde erbjuda några fördelar,
            åtminstone inga vägande sådana, framför bedövningsslakt, och slut-
            ligen att här inga religiösa motiv, utan endast säkerligen rätt
            oväsentliga eko- nomiska sådana, kunde anföras för dess bibehållande.””
            Enligt vad medicinalstyrelsen anför finnes också redan ett exportslakteri,
            vilket infört bedövning vid slakten, utan att därav olägenheter
            vid arbetet eller ett sämre resultat av slakten visat sig. Påståendet
            från exportslakteriernas sida att köttet från efter bedövning
            slaktade djur skulle vara av sämre kvalitet är inte bevisat, och
            bör under alla omständigheter icke tillmätas avgörande betydelse.
            Enligt departementschefens yttrande skulle dock bestämmelserna
            i 4 $ med- föra att ””möjlighet står öppen att med de kontrollföreskrifter,
            som prövas skä- liga, medgiva fortsatt användning i nödig utsträckning
            av nu ifrågavarande slaktmetod””. Det kan vara fara för att en
            lag, som ålägger medborgarna i allmänhet vissa plikter mot husdjuren,
            men ger möjlighet för en del att i stor utsträckning un- dandraga
            sig dessa plikter, icke vinner nödig respekt och efterlevnad.
            Vad sist renslakten angår, så innehåller ju lagförslagets bestämmelse
            om tiden för lagens ikraftträdande undantag för slakt av ren,
            och överlåtes åt Konungen att bestämma om tiden för lagens tillämpning
            på detta område. Då därmed åsyftas att giva förbättrade metoder
            för renslakten tid att utvecklas och ut-
          </p>
          <pb facs="riksdagen-motions-pdf/data/1927/mot_1927__ak__289/mot_1927__ak__289-003.pdf"/>
          <p>
            Motioner i Andra kammaren, Nr 289. 3
          </p>
          <p>
            bredas, torde, då tiden prövas vara inne för lagens ikraftträdande
            på detta håll, icke heller beträffande renslakten bestämmelserna
            i 4 $ behövas. De ovan berörda slaktmetoderna och deras användning
            torde hava varit bland de starkaste skälen till kravet på en ur
            humanitär synpunkt tillfredsställande lag om slakt av husdjur.
            Det måste därför framstå som en oavvislig fordran, att icke lagen
            på dessa punkter göres mer eller mindre ineffektiv. Med anledning
            av det anförda får jag alltså yrka,
          </p>
          <p>
            att 4 $ i föreliggande förslag till lag angående slakt av hus-
            djur måtte utgå, och att i dess ställe, eller såsom tillägg till
            1 $ införes en bestämmelse angående den judiska slaktmetoden i
            huvudsaklig överensstämmelse med styrelsens för veterinär- högskolan
            förslag och att vederbörande utskott måtte utforma därför nödig
            lagtext.
          </p>
          <p>
            Stockholm den 18 februari 1927.
          </p>
          <p>
            0. E. Sandberg.
          </p>
          <pb facs="riksdagen-motions-pdf/data/1927/mot_1927__ak__289/mot_1927__ak__289-004.pdf"/>
        </div>
      </div>
    </body>
  </text>
</TEI>
