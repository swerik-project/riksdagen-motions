<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00595">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__595/mot_1951__ak__595-001.pdf"/>
      <fw xml:id="i-BB3dcj5FN8XYku4abK65Bb">
        Motioner i Andra kammaren, nr 595. 13
      </fw>
      <div xml:id="i-4xBpvs9EYkbPpv8RGMXztE" type="motHeader">
        <div xml:id="i-DxBeqBKoYySnfxANzrvNvC" type="motTitle"/>
        <div xml:id="i-Q4u3MrgK8UWjtAtx6ozo9K" type="motSubmissionInfo"/>
      </div>
      <div xml:id="i-2cSDRUkEdKadhiUD6fcKsH" type="motBody">
        <div xml:id="i-TtxCobsZ6iusrj3r9B7BYC">
          <p xml:id="i-LsR592YY3Jqiov6eHvWQSq">
            Nr 595.
          </p>
          <p xml:id="i-JKWGAv2PXJzeBAegnwVTNp">
            Av herr Pettersson i Dahl m. fl., i anledning av Kungl. Maj:ts
            proposition, nr 124, angående anslag för budgetåret 1951/52 till
            främjande av bostadsförsörjningen m. m.
          </p>
          <p xml:id="i-FRUTN6QSTNYahoAK23CXpk">
            I proposition nr 124 angående anslag till främjande av bostadsförsörj-
            ningen m. m. har Kungl. Maj:t till behandling upptagit frågor
            berörande de allmänna grunderna för bostadspolitiken och de frågor
            som aktualise- rats av 1950 års besparingsutredning. Vi avse icke
            att i detta sammanhang ingå på en närmare prövning av samtliga
            besparingsprojekt, då bl. a. frågan om principerna för hyrespolitiken,
            omfattningen och ändamålsenligheten av bostadsrabatter liksom
            frågan om införandet av ett statligt kreditgaranti- system i stället
            för direkta statliga lån bli föremål för särskild utredning. Vi
            nöja oss med att framhålla, att en översyn av den statliga bostadspoli-
            tiken ter sig synnerligen angelägen, särskilt med tanke på att
            väldiga sub- ventionsbelopp krävas om man skall söka fastlägga
            hyresnivån i nyupp- förda flerfamiljshus trots de starkt stigande
            byggnadskostnaderna. Såsom departementschefen anfört bör pågående
            stegring av byggnadskostnaderna icke föranleda en utvidgning av
            tilläggslåneverksamheten och ej heller ge anledning till ökade
            subventioner åt egnahem. Tanken på införande av ett statligt kreditgarantisystem
            är förtjänt av att allvarligt prövas, icke minst då därigenom
            den statliga upplåningen för bostadspolitiska ändamål avse- värt
            kan nedbringas.
          </p>
          <p xml:id="i-Gff6pDmreTgP6Ki47MuK5J">
            Förbättringslån. Vid flera tillfällen har från vårt håll framhållits
            i riksdagen, att bostads- myndigheterna icke alltid tillmötesgå
            vederbörande byggherres rimliga an- språk på att få genomföra
            en bostadsförbättring utan alltför betungande kostnader. Tillämpningen
            av bestämmelserna i $ 15 i kungörelsen om egna- hemslån och förbättringslån
            (SFS 1948: 546) medför mången gång att mera omfattande och kostnadskrävande
            ombyggnader företagas än som är moti- verat för att ernå en godtagbar
            förbättring av vederbörande bostadshus. Dessa synpunkter utvecklades
            ytterligare i motioner vid 1950 års riksdag (1: 205 och II: 262),
            till vilka vi hänvisa. I propositionen nr 144 vid 1950 års riksdag
            framhöll vederbörande departementschef, att huvudregeln bör vara
            att »det statliga stödet bör så inriktas att en väsentlig och
            varaktig förbättring av bostadsförhållandena befordras. Förutsättningarna
            för att med hjälp av egnahemslån åstadkomma genomgripande ombyggnad
            eller nybyggnad böra därför noggrant prövas. Denna huvudregel
            torde ej kunna
          </p>
          <pb facs="riksdagen-motions-pdf/data/1951/mot_1951__ak__595/mot_1951__ak__595-002.pdf"/>
          <fw xml:id="i-9jjQve29byPFq8kqXXSWg1">
            14 Motioner i Andra kammaren, nr 595.
          </fw>
          <p xml:id="i-LygME2Gtp6PEc2PtqKqjsM">
            ifrågasättas. Det synes emellertid ofrånkomligt, att alla de
            som f. n. bebo undermåliga bostäder — jag tänker härvid i första
            hand på förhållandena på landsbygden — icke inom en nära framtid
            kunna förhjälpas till en fullt tillfredsställande bostad.&gt;
            Statsutskottet uttalade i sitt av riksdagen godkända utlåtande
            (nr 135) att det delade föredragande departementschefens uppfattning
            i fråga om huvudregeln för ifrågavarande statliga stöd. »Målet
            för ifrågavarande verk- samhet torde alltfort böra vara att främja
            en successiv standardförbättring på landsbygden upp till nivå
            med vad som ansetts böra gälla för stadssam- hällena. Möjligheterna
            att med hjälp av egnahemslån åstadkomma genom- gripande ombyggnad
            eller nybyggnad av bostäder på landsbygden böra där- för så långt
            möjligt tillvaratagas. I anslutning till vad föredraganden här-
            utinnan anfört anser utskottet det önskvärt att beträffande bostäder
            av synnerligen låg klass staten i den mån ägarens ekonomiska resurser
            äro begränsade medverkar till sådan upprustning, som innebär undanröjande
            av allvarliga brister och kan åstadkommas för en med hänsyn till
            den be- gränsade användningstiden rimlig kostnad.» Det förefaller
            knappast som om detta uttalande föranlett en sådan änd- rad tillämpning,
            som borde kunnat förväntas. Enligt vår mening finnes anledning
            till att ånyo understryka vikten av att förbättringslåneverksam-
            heten utvidgas genom att de bostadspolitiska myndigheterna taga
            större hänsyn till lånesökandenas önskemål om att få göra mindre
            reparationer, varigenom bostaden kan bli avsevärt förbättrad.
            Många bostäder på lands- bygden äro i stort behov av förbättringar
            samtidigt som vederbörande ägare ofta ha mycket begränsade ekonomiska
            resurser. En alltför restriktiv poli- tik i fråga om förbättringslånegivningen
            kan endast leda till att upprust- ningen av landsbygdens bostadsbestånd
            försvåras och fördröjes. En dylik restriktiv politik ter sig föga
            ändamålsenlig ur social synpunkt. De kraf- tigt höjda byggnadskostnaderna
            och den statsfinansiella situationen utgöra ytterligare skäl för
            att en mera tillfredsställande tillämpning av bestäm- melserna
            rörande förbättringslån bör komma till stånd.
          </p>
          <p xml:id="i-2Q3HuHxmqSJtZx3fXpWnQT">
            Trekronorsbidrag. Besparingsutredningen har tvekat att föreslå
            ett avskaffande av trekro- norsbidraget med hänsyn till att ett
            i viss mån ökat behov av bidrag kan komma att göra sig gällande
            om tilläggslånesubventioneringen avvecklas i enlighet med utredningens
            förslag. Utredningen anser att bidragsgivningen, om den skall
            fortsätta, endast bör komma till användning i ömmande fall. Större
            garantier för en begränsning av bidragsgivningen borde enligt
            ut- redningens mening föreligga därest vederbörande kommun finge
            bidrags med hälften av bidraget i överensstämmelse med ett av
            bostadsstyrelsen hösten 1949 framlagt förslag.
          </p>
          <pb facs="riksdagen-motions-pdf/data/1951/mot_1951__ak__595/mot_1951__ak__595-003.pdf"/>
          <fw xml:id="i-4yS3diWC8Kp88M5xwpetZu">
            Motioner i Andra kammaren, nr 595. 15
          </fw>
          <p xml:id="i-ReFh7JjQX6qiCjQUZLj9gs">
            Departementschefen har emellertid icke ansett sig böra tillstyrka
            en för- delning mellan stat och kommun av utgifterna för trekronorsbidraget
            med hänsyn till den kommande utredningen om detta och andra bostadspoli-
            tiska spörsmål. Som bekant framlades i proposition nr 144 till
            förra årets riksdag för- slag, innebärande att kommunerna skulle
            få bidraga med hälften av kost- naderna. I motioner från bondeförbundshåll
            framhölls att denna anord- ning visserligen vore en förbättring.
            Då den föreslagna reformen sannolikt skulle leda till att de ekonomiskt
            starkare kommunerna ävenifortsättningen skulle komma att utnyttja
            denna bidragsform i långt större utsträckning än ekonomiskt mindre
            bärkraftiga kommuner och uppenbara missbruk av bidragen förekommit,
            vidhöllo motionärerna sina yrkanden från tidigare riksdagar att
            trekronorsbidraget skulle avskaffas. I överensstämmelse med vad
            statsutskottets majoritet hemställt i ärendet beslöt riksdagen
            emeller- tid, med ändring av Kungl. Maj:ts proposition, att grunderna
            för trekro- norsbidraget skulle förbli oförändrade i avvaktan
            på närmare utredning. Vi vidhålla uppfattningen att trekronorsbidraget
            bör helt avskaffas och detta utan ytterligare dröjsmål. Det kan
            icke bestridas, att denna bidrags- form nästan uteslutande utgör
            en förmån, som kommer städernas och de större tätorternas invånare
            till del. För budgetåret 1949/50 torde hälften av bidragen ha
            tilldelats Stockholms stad, ungefär lika mycket har gått till
            övriga städer samt köpingar, medan landsbygden erhållit blott
            omkring ett par procent. Härtill kommer att bidragsformen allvarligt
            missbrukats, vil- ket kraftigt underströks i riksdagsdebatten
            den 17 maj 1950. Enligt för- fattningarna skola bidrag icke utgå
            till familjer med en beskattningsbar inkomst överstigande vissa
            belopp. Erfarenheten visar emellertid, att bi- drag i vissa fall
            tilldelats familjer med avsevärt högre inkomster än vad författningarna
            föreskrivit som villkor för bidrags erhållande. Uppenbar- ligen
            har den omständigheten, att staten helt svarar för bidragskostnaderna,
            medverkat till att vederbörande kommuner icke varit tillräckligt
            noggranna med kontrollen. Av nämnda skäl anse vi att trekronorsbidraget
            bör helt slopas vid innevarande budgetårs utgång.
          </p>
          <p xml:id="i-9qUDRhBKhfWFpzgkaEk2QH">
            Statsbidrag till pensionärshem. För närvarande utgår statsbidrag
            till pensionärshem med 25 procent för alla kommuner med lägre
            skattetryck än en utdebitering av 10 kronor per skattekrona. Besparingsutredningen
            har i syfte att begränsa bidragsgiv- ningen föreslagit att skalan
            för beräkning av statsbidrag utbygges på så sätt, att mindre statsbidrag
            tilldelas kommuner med lägre utdebitering än 10 kronor. Enligt
            vår mening äro nuvarande grunder för ifrågavarande statsbidrag
            icke tillfredsställande, och de ändrade grunder besparingsutredningen
            för-
          </p>
          <pb facs="riksdagen-motions-pdf/data/1951/mot_1951__ak__595/mot_1951__ak__595-004.pdf"/>
          <fw xml:id="i-HjMRRgsUbxQ8YjbRmHZspR">
            16 Motioner i Andra kammaren, nr 595.
          </fw>
          <p xml:id="i-3CVMyFFEsJn1hcVv3Avyp1">
            ordat innebära en icke obetydlig försämring. De numera godtagna
            princi- perna för statsbidragsverksamheten i allmänhet innebära,
            såsom även stats- kontoret framhållit, att skatteunderlaget per
            invånare och icke den kom- munala utdebiteringen skall vara bestämmande
            för statsbidragets storlek. Departementschefen har icke ansett
            sig böra tillstyrka den utbyggnad av statsbidragsskalorna som
            besparingsutredningen föreslagit. Enligt hans mening bör denna
            fråga beaktas i samband med en allmän omläggning av statsbidragssystemet.
            Det må erinras om att 1949 års statsbidragssakkunniga för ålderdomshem
            m. m. i juni månad föregående år avlämnade ett betänkande med
            förslag till statsbidrag för ålderdomshem. De sakkunniga förordade,
            att statsbidrag skulle utgå till kommunerna för uppförande av
            ålderdomshem samt att bidragets storlek skulle göras beroende
            av skatteunderlaget i kommunerna. Det är angeläget att ett liknande
            bidragssystem införes beträffande pensio- närshemmen. Enligt vår
            mening bör detta spörsmål efter närmare utred- ning föreläggas
            nästa års riksdag. Med stöd av vad sålunda anförts få vi hemställa,
            att riksdagen måtte besluta dels att uttala att tillämp- ningsområdet
            för förbättringslån utvidgas i överensstäm- melse med vad i motionen
            angivits, dels att trekronorsbidra- gen slopas, dels att i skrivelse
            till Kungl. Maj:t anhålla att förslag om ändrade grunder för statsbidrag
            till pensionärs- hem måtte föreläggas nästa års riksdag och dels
            beakta vad i motionen i övrigt anförts.
          </p>
          <p xml:id="i-KpBqZ4TwH8JFPsG7rNDn8A" type="date">
            Stockholm den 11 april 1951.
          </p>
          <p xml:id="i-3jZLk6Hvw82Gzhpu9zMYxT">
            Anders Pettersson Nils G. Hansson Stig F. Hansson i Dahl. i Skegrie.
            i Önnarp. J. Onsjö. Sam. B. Norup. Gunnar Ericsson i Näs. C. O.
            Carlsson J. H. Johansson Karl Andersson i Bakeröd. i Norrfors.
            i Björkäng. Per Persson KE. E. Hansson, Arvid Jonsson, i Norrby.
            Skediga. Skedsbygd.
          </p>
          <p xml:id="i-FoyZXJX8t9cs38UK8nAy8T">
            Iduns tryckeri, Esselte AB. Stockholm 1951 116360
          </p>
        </div>
      </div>
    </body>
  </text>
</TEI>
