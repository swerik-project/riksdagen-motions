<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__8/mot_1921__fk__8-001.pdf"/>
      <fw xml:id="i-WpRhWcgBccaD7LBzMdpiTF">
        Motioner i Första kammaren, Nr 8. 7
      </fw>
      <div type="motHeader" xml:id="i-AdcT5nrrDc8AY7ZV66c6Z5">
        <div type="motTitle" xml:id="i-3bdSzxZroD1oRoySwhc7nZ"/>
        <div type="motSubmissionInfo" xml:id="i-BRkq7QjYLbfVdYpF2UPuhd"/>
      </div>
      <div type="motBody" xml:id="i-Rgz7WPT2BBcZ3Mw81F4wsp">
        <div xml:id="i-V7YMUKUVRekfQ81moDWH4W">
          <p xml:id="i-MB7EyPpJSqFU8fdi8GCJD9">
            Nr 8. Av herr Wohlin, om ändring av 16 $ riksdagsordningen.
          </p>
          <p xml:id="i-2DL8F8Q9w2hs2Gy7eu3cTM">
            Som sekreterare i emigrationsutredningen fick jag för tretton
            år sedan ögonen öppna för de svåra skador, som vårt folk och land
            under det se- naste halvseklet lidit genom den stora utvandringen,
            den egendomslösa industri- arbetarklassens hastiga tillväxt och
            den inre söndringen mellan samhälls- klasserna. Från första stund
            hade jag en stark känsla av att bland orsa- kerna till utvandringen
            och bristen på samhörighet mellan samhällsklasserna icke endast
            ekonomiska förhållanden finge tagas i betraktande. Aven den svenska
            samhällsförfattningen har under den senaste mansåldern i icke
            ringa mån bidragit till att hos de breda lagren av nationen alstra
            en utbredd känsla av vantrevnad. Mångfaldiga uttalanden och känsloyttringar
            från medlemmar av den till Nord-Amerika överflyttade folkgrenen
            bestyrka detta förhållande. Sedan urminnes tid har det legat i
            den nordiska folknaturen att erkänna dugligheten och viljekraften,
            varhelst de än framträtt, men en djupt rotad ovilja har förefunnits
            mot politiska företrädesrättigheter, grundade på penningens makt.
            Av verklig övertygelse har jag därför tillhört dem, som betraktat
            rösträttsskalor, grundade på inkomstens storlek, som stridande
            mot svensk folkuppfattning och hinderliga för utvecklandet av
            en i god mening konser- vativ folkanda. Den fyratiogradiga kommunala
            rösträttsskalan borde enligt min uppfattning hava borttagits långt
            tidigare än som blev fallet. På detta område hade jag sålunda
            sympati för den dåtida liberala politiken, för vil- ken jag i
            många andra hänseenden kände mig främmande. Medan röst- rätts-
            ochåförfattningsfrågorna under världskriget ytterligare aktualiserades,
            var det med en stigande känsla av beklämning, som jag var ett
            bland de tusentals inflytelselösa vittnena till de svenska högerpartiernas
            motstånd mot den lika kommunala rösträttens införande. Inom de
            yngre konserva-
          </p>
          <pb facs="riksdagen-motions-pdf/data/1921/mot_1921__fk__8/mot_1921__fk__8-002.pdf"/>
          <fw xml:id="i-6CaBMu27hKwfB2omAxc56k">
            8 Motioner 1 Första kammaren, Nr 8.
          </fw>
          <p xml:id="i-B4KsUieep5842aFFpc682t">
            tiva generationerna funnos mig veterligen ett stort antal personer,
            vilka med spänd förväntan och förhoppning avvaktade det svar,
            som dessa par- tiers ledare hösten 1917 hade att avgiva å Hans
            Maj:t Konungens vid- synta uppmaning till bildandet av en koalitionsministär
            och som med djup besvikelse i tidningarna läste innehållet av
            detta svar. På våren 1917 sökte jag förbindelse med chefredaktören
            för en av de stora liberala tid- ningarna i Stockholm och på senhösten
            samma år samlades till regelbundna sammankomster och diskussioner
            i särskilt rösträtts- och författningsfrågorna ett icke ringa
            antal representanter för skilda politiska åskådningar, vari- bland
            flere i framskjuten ställning. Överallt hördes från liberalt håll
            den uppfattningen uttalas, att den fyratiogradiga kommunala rösträttsskalans
            upphävande vore en oeftergivlig fordran. Men den åsikten var på
            detta håll ingalunda förhärskande, att de kommunala och politiska
            utskyldsstrec- kens borttagande vore nödvändigt eller önskligt,
            och intresse förefanns även på denna sida för upprätthållandet
            av en verklig tvåkammarrepresen- tation i Sverige. Vid den s.
            k. medborgarfesten på Skansen den 1 maj 1918 gavs mig tillfälle
            att i ett anförande om »den svenska folkkraften&gt; inför ett kyligt
            auditorium öppet säga ifrån, att den lika kommunala röst- rätten
            borde godkännas av den svenska konservatismen. Samma åsikt fin-
            nes uttalad i ett av trycket utkommet föredrag vid ett bondeting
            i Härnö- sand den 7 juli 1918 om »den politiska bonderörelsen
            i Sverige och dess framtidsuppgifter». I september 1918 öppnade
            jordbrukarnas riksförbunds huvudorgan &gt;»Vårt land och folk&gt; sina
            spalter för en artikelserie om »Bon- derörelsens ställning till
            frågan om kommunal rösträttsreform och till första- kammarfrågan»,
            vari jag bl. a. skrev: &gt;»Skall emellertid denna nya kon- servatism
            bli en livskraftig och folklig strömning, så måste den ovillkor-
            ligen kasta över bord förlegade ståndpunkter, som såra de kommande
            folk- generationernas rättskänsla och högsta ideal och som icke
            utgöra omistliga delar av den konservativa samhällsåskådningen.
            Härtill räknar jag, denna gång i överensstämmelse med nutida liberal
            politik, alla bestämmelser som göra rösträtt i allmänna angelägenheter
            beroende av den röstandes inkomst samt vidare alla slag av politiska
            klassprivilegier.» Samma månad fann jag till min glädje att delegerade
            för Jordbrukarnas riksförbunds central- styrelses arbetsutskott
            och riksdagsgruppen enats om att föreslå riksförbun- det att stödja
            kravet på införande av lika kommunal rösträtt. I ett upprop »
            Till Sveriges jordbrukande befolkning&gt;, utfärdat senare på hösten
            av samma arbetsutskott tillsammans med förbundets riksdagsmän,
            heter det bl. a.: » Arbetsutskottet och riksdagsgruppen anse sig
            sålunda böra förorda ome-
          </p>
          <pb facs="riksdagen-motions-pdf/data/1921/mot_1921__fk__8/mot_1921__fk__8-003.pdf"/>
          <fw xml:id="i-F7zmxZg6uDCBSYz3fwimyn">
            Motioner 1 Första kammaren, Nr 8. 9
          </fw>
          <p xml:id="i-FzLZFtThB9vb5yCWbyuUPD">
            delbart bifall till regeringspropositionen i den kommunala rösträttsfrågan,
            dock med den avvikelse, att det kommunala utskyldsstrecket icke
            bör bort- tagas utan endast modifieras i sådan riktning, att röstberättigade,
            vilka utan eget förvållande blivit urståndsatta att fullgöra sin
            skatteplikt, ej där- igenom gå förlustiga sin rösträtt.» Med vad
            nu anförts och i övrigt med hänvisning till ovannämnda föredrag
            och tidningsartiklar har jag klarlagt min uppfattning om den vid
            1918 års urtima riksdag antagna rösträttsreformen, i vad densamma
            avsåg den kommunala rösträttsskalans upphävande. Vad angår införandet
            av politisk rösträtt för kvinnor har jag alltid tillhört och tillhör
            fortfarande dem, som anse lyckan för familj och sam- hälle av
            denna reform mycket tvivelaktig. Anledning föreligger emellertid
            icke att i föreliggande motion ingå på detta under så lång tid
            och så grundligt omdebatterade ämne. Sedan den övervägande majoriteten
            av den svenska folkrepresentationen uttalat sig för en grundlagsändring,
            som icke stöter någon välgrundad rättsuppfattning inom folket
            och icke verkar nedbrytande å den svenska författningen, kan en
            ledamot av den nu sam- lade riksdagen icke taga på sitt ansvar
            att på grund av sin subjektiva upp- fattning i frågan om kvinnornas
            ställning i statslivet yrka avslag på de nu vilande grundlagsändringarna.
            Vad beträffar den åsikt, som i detta hänseende hyses av Jordbrukarnas
            riksförbunds medlemmar, har jag för övrigt att fästa avseende
            vid ovannämnda av förbundets centralstyrelses ar- betsutskott
            och riksdagsgrupp utsända manifest, vari läses: »Med hänsyn till
            tidsomständigheterna anse sig arbetsutskottet och riksdagsgruppen,
            ehuru utan livligare övertygelse om kvinnorösträttens gagnelighet,
            böra förorda en anslutning till regeringens linjer beträffande
            införandet av politisk och kommunal rösträtt för kvinnor på samma
            villkor som för män. Dock bör härvid knytas det villkor, att äkta
            makar må vara berättigade att utöva rösträtt för varandra utan
            inskränkning i deras rätt att innehava fullmakt för annan röstberättigad.»
            Såsom en olycka för vårt statsliv måste man emellertid från den
            stånd- punkt, som här företrädes, betrakta första-kammarfrågans
            utveckling och nuvarande läge. Upprätthållandet av ett verkligt
            två-kammarsystem borde hava varit ett gemensamt intresse för alla,
            som insett vikten av kontinuitet i samhällsutvecklingen. Aven
            från demokratisk synpunkt borde invänd- ningar icke kunna resas
            mot en första kammare, med karaktär av verklig senat, förutsatt
            att börds- och förmögenhetsförhållanden äro fullständigt uteslutna
            från all inverkan på dess sammansättning. Detsynes mig kunna läg-
            Bihang till riksdagens protokoll 1921. 3 saml. 3 häft. (Nr 6—9).
          </p>
          <pb facs="riksdagen-motions-pdf/data/1921/mot_1921__fk__8/mot_1921__fk__8-004.pdf"/>
          <fw xml:id="i-T9592ZfmPu6AEXso5KFJGQ">
            10 Motioner i Första kammaren, Nr 8.
          </fw>
          <p xml:id="i-2xqbmqb1TzUGiHAMwXfiuz">
            gas det svenska högerpartiet till last, att detsamma icke i tid
            insett rätt- visan och nödvändigheten i folkkravet på den kommunala
            rösträttens fri- görande från graderade penningskalor och med
            eftergift för detta folkkrav inriktat de framstående krafter,
            varöver det städse förfogat, på en lycklig lösning av den genom
            fordran på lika kommunal rösträtt aktualiserade första-kammarfrågan.
            Ehuru denna sida av det beslut, som fattades i de- cember 1918,
            icke lika mycket som frågan om utskyldsstreckets bibehål- lande
            intresserat vårt lands jordbrukande befolkning, så har densamma
            dock även inom den nya bonderörelsen varit livligt uppmärksammad,
            vilket ock framgår av det ovannämnda av jordbrukarnas riksförbunds
            ledning utsända manifestet. Det krävdes däri, att förslag till
            förändringar »av grunderna för första kammarens bildande borde
            skyndsammast utarbetas och redan i början av nästkommande års
            lagtima riksdag föreläggas samma riksdag till avgörande». »Den
            kommunala rösträttslagen», står det vidare i uppropet, »som eventuellt
            beslutes vid innevarande urtima riksdag, bör förknippas med sådana
            promulgationsbestämmelser, att lagen icke må träda i kraft, förr
            än beslut om de nya grunderna för första kammarens tillsättande
            blivit vid nästkommande lagtima riksdag fattat. Däremot synes
            icke böra dröjas med den kommunala rösträttsreformens tillämpning,
            till dess första-kammarfrågan blivit i grundlagsenlig ordning
            slutligen avgjord». För egen del hade jag alltid tänkt mig såsom
            självfallet, att det svenska högerpartiet, vilket främst bort
            vårda vår hittillsvarande författning, såsom villkor för ett bifall
            till den lika kommunala rösträttens införande skulle fordra en
            tillfredsställande lösning av första kammarfrågan. Att förutsättningarna
            för en sådan lös- ning på sin sid förefanns i form av medverkan
            från inflytelserika med- lemmar av det liberala partiet kan efter
            allt som offentligen yttrades under åren 1917—1918 av ingen betvivlas.
            Dåvarande statsministern Nils Edéns anförande till statsrådsprotokollet
            den 22 november 1918 vid överlåtande av Kungl. Maj:ts proposition
            nr 34 till 1918 års urtima riksdag visar ock, att beredvillighet
            härutinnan hade varit för handen, men att det hade va- rit saknaden
            av antagbara uppslag från den för frågans lösning mest in- tresserade
            partens sida, som varit den förnämsta orsaken till att frågan
            icke kunnat i god tid upptagas. Med beklagande av att händelserna
            utvecklade sig på sätt som skedde, synes man emellertid i närvarande
            stund, då frågan om de vilande grund- lagsändringarna om några
            dagar skall avgöras, vara berättigad att fästa uppmärksamheten
            på vikten av att första-kammarproblemet upptages till förnyad
            utredning. Den nuvarande, ur landstingsmannavalen i mars 1919
          </p>
          <pb facs="riksdagen-motions-pdf/data/1921/mot_1921__fk__8/mot_1921__fk__8-005.pdf"/>
          <fw xml:id="i-B6Z4kEBWRKZPJwsq1mcGtm">
            Motioner i Första kammaren, Nr 8. 11
          </fw>
          <p xml:id="i-57FRLXYTMn1fMci6hFuvHk">
            framgångna första kammaren kan näppeligen sägas motsvara anspråken
            på ett överhus i verklig mening, d. v. s. hava den karaktärsskillnad
            från andra kammaren, förutan vilken tvåkammarsystemet, som så
            ofta sagts, i grunden är mera sken än verklighet. Många skilda
            meningar angående den rätta lösningen bröto sig under författningsdiskussionerna
            1917—1918, liksom tidigare, mot varandra. För egen del har jag
            alltid varit motståndare till förslagen om att ombilda första
            kammaren till en intresserepresentation, men anhängare av tanken
            att göra den till ett verkligt överhus med sus- pensivt veto.
            Sannolikt delas emellertid min uppfattning i sistnämnda hän- seende
            icke mera allmänt ens bland mina meningsfränder i övrigt i riks-
            dagen, och självfallet bör en kommande utredning av första-kammarproble-
            met vara förutsättninglös. Missnöjet med första-kammarfrågans
            hittillsvarande behandling kan vis- serligen icke motivera en
            avslagsståndpunkt gentemot de nu vilande grundlags- ändringarna,
            men jag har här givit uttryck för detsamma för att sammanfatta
            min allmänna uppfattning om det i december 1918 fattade, på vår
            samhälls- utveckling så djupt inverkande beslutet. I likhet med
            alla de fria bonde- gruppernas medlemmar och sannolikt det vida
            övervägande antalet av sven- ska jordbrukare och andra ordentliga
            skattebetalare över huvud är jag emel- lertid starkt övertygad
            om det för framtiden olyckliga i utskyldsstreckets borttagande
            eller reduktion på sätt, som föreslås i de vilande grundlags-
            ändringarna. Det är i denna motion icke tillfälle att ingå på
            ett närmare bemötande av de synpunkter, som finnas utvecklade
            i det av särskilda kom- mitterade den 14 november 1918 avgivna
            betänkandet med förslag till revision av fattigvårds- och utskyldsstrecken.
            Jag får inskränka mig till an- märkningen, att det politiska utskyldsstrecket,
            varom nu närmast är fråga, oavsett förhållandena i främmande länder
            är uttryck för en gammal svensk rättsuppfattning, som icke kan
            och får kränkas. Den om sina plikter mot staten ansvarsmedvetna
            bofasta lantbefolkningen har så många gånger un- der senare år
            fått se sina synpunkter åsidosatta och sina berättigade in- tressen
            tillbakaträngda av politiska partier, vilkas ledningar varit främmande
            för lantbefolkningens sätt att tänka och känna. Med vår folknaturs
            tåla- mod har den funnit sig i mycket, men jag skulle svika både
            min egen övertygelse och de valmäns, vilka givit mig förtroendet
            att representera dem vid innevarande riksdag, om jag godtoge de
            vilande grundlägsändrin- garna i den del, som rör utskyldsstrecket.
            I alla mina ovannämnda tidi- gare uttalanden har jag, ehuru anhängare
            av lika politisk och kommunal rösträtt, framställt utskyldsstrecket
            såsom ett berättigat »ordentlighetsstreck &gt;
          </p>
          <pb facs="riksdagen-motions-pdf/data/1921/mot_1921__fk__8/mot_1921__fk__8-006.pdf"/>
          <fw xml:id="i-P9xJqz2wwQ7v3SAaDmy6eK">
            12 Motioner i Första kammaren, Nr 8.
          </fw>
          <p xml:id="i-DtxSu9G6qgooQq1N3VwFmC">
            och såsom en konservativ garanti som man icke har någon som helst
            an- ledning att offra. Såväl Jordbrukarnas riksförbunds som Bondeförbundets
            ledningar inskärpte även före det skickelsedigra beslutet i december
            1918 bondekravet på detta strecks bibehållande. Jag har erfarit,
            att ett avslagsyrkande å de vilande grundlagsändring- erna icke
            lämpligen har sin plats i denna motion, enär konstitutionsut-
            skottet uppgives komma att utan realbehandling av motionen överlämna
            grundlagsändringarna ifråga till riksdagen för avgörande. Då möjlighet
            föreligger för ett sådant förfaringssätt, inskränker jag mig här
            till att yrka,
          </p>
          <p xml:id="i-7rCnXDuN7ZhcVqyfuUpSYr">
            att riksdagen måtte för sin del besluta att såsom vilande till
            vidare grundlagsenlig behandling antaga föl- jande ändrade lydelse
            av 16 8 riksdagsordningen: &gt; Valrätt tillkommer envar man och
            kvinna, som är svensk undersåte: och senast; under nästföregående
            kalenderår uppnått tjugutre års ålder. Valrätt må dock ej utövas
            av: a) den som står under förmynderskap eller som är 1 konkurstillstånd
            ; b) den som är av allmänna fattigvården omhän- dertagen för varaktig
            försörjning; c) den som icke erlagt de honom påförda utskyl- der
            till stat och kommun, vilka förfallit till betalning under de
            tre sistförflutna kalenderåren; d) den som är från valrätten utesluten
            på grund av ådömd straffpåföljd; e) värnpliktig, som icke fullgjort
            de honom till och med utgången av sistförflutna kalenderåret åliggande
            värnpliktsövningar. Till efterrättelse vid val skall finnas röstlängd;
            och skall, på sätt i vallagen finnes närmare bestämt, val- rätten
            grundas på förhållandena vid tiden för röstläng- dens tillkomst,
            ändå att förändring före valet inträffar.»
          </p>
          <p xml:id="i-JSk4e8nKeGAgPRd5MAvMYU" type="date">
            Stockholm den 19 januari 1921. Nils Wohlin.
          </p>
          <p xml:id="i-TrQnCwRBA9nVY4yPrmMBAg">
            CENTRALTRYCKERIET, STOCKHOLM 1921.
          </p>
        </div>
      </div>
    </body>
  </text>
</TEI>
