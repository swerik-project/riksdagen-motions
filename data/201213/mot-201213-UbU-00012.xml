<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00012">
  <teiHeader>
    <fileDesc>
      <titleStmt>
        <title>med anledning av skr. 2012/13:121 Riksrevisionens rapport om Skolinspektionens prövningar av ansökningar från enskilda som vill bli skolhuvudmän</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:121 Riksrevisionens rapport om Skolinspektionens prövningar av ansökningar från enskilda som vill bli skolhuvudmän</title>
          <idno type="rdwebb">H002Ub12</idno>
          <rs type="number">Ub12</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub12/text</ref>
          <ref type="dokument_url_html">http://data.riksdagen.se/dokument/H002Ub12</ref>
          <ref type="dokumentstatus_url_xml">http://data.riksdagen.se/dokumentstatus/H002Ub12</ref>
          <ref type="doc">http://data.riksdagen.se/fil/42FB9F6B-F433-4961-A787-CE5271427614</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7VCxaG1s788ePRhUtWYh2s" type="basedOn"/>
        <correspContext corresp="i-7VCxaG1s788ePRhUtWYh2s">
          <ref>Regeringsskrivelse 2012/13:121</ref>
        </correspContext>
        <correspAction xml:id="i-Evo7MhSZdieLiiAsmUpC36" type="signed"/>
        <correspContext corresp="i-Evo7MhSZdieLiiAsmUpC36">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-9usa3nKvDvff7d1MYJDGW8" type="referral">
          <date when="2013-04-16"/>
        </correspAction>
        <correspAction xml:id="i-VqxCwAr5JYEqpa95SrWsDk" type="referral">
          <date when="2013-04-16"/>
        </correspAction>
        <correspAction xml:id="i-RHAaFWFjpZsAbTo2bZtztN" type="dismissal">
          <date when="2013-04-15"/>
        </correspAction>
        <correspAction xml:id="i-TKNkBVSJy932nJBykHWeCV" type="dismissal">
          <date when="2013-04-15"/>
        </correspAction>
        <correspAction xml:id="i-Vu3XED57djsdbkUr2f4jGR" type="submission">
          <date when="2013-04-09"/>
        </correspAction>
        <correspAction xml:id="i-HvebcHVYQ8xBXXzxgdptka" type="transfer">
          <date when="2013-04-09"/>
        </correspAction>
        <correspAction xml:id="i-VVirvNF3WTt9BGiSEnhFij" type="assigned"/>
        <correspContext corresp="i-VVirvNF3WTt9BGiSEnhFij">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Arxr3YgkUH6uRecLsmYYbP" type="motHeader"/>
      <div xml:id="i-Srn4vpWVn6YUQZCXyxD4Qs" type="motBody">
        <div xml:id="i-SGMFoUqmvEBExFVJh9L5Si" type="TOC">
          <head xml:id="i-TgVSw6jLF9QuNGm26pagab">
            1 Innehållsförteckning
          </head>
          <list xml:id="i-JBcRgKK2Q3J4VYayYFtM6r">
            <item xml:id="i-VSKArqPRY5GarfUb4oZRwg">
              1Innehållsförteckning 1
            </item>
            <item xml:id="i-DARS3CwKeT8LsJShqLvsCK">
              2 Förslag till riksdagsbeslut 2
            </item>
            <item xml:id="i-4amvWBoeEtecwuxF9Yzqgt">
              3 Skrivelsens huvudsakliga innehåll 2
            </item>
            <item xml:id="i-QQtyd6QUeDeMzAJvCYepY7">
              4 Ändrat regelverk när det gäller ansökningar om att starta fristående
              skolor 2
            </item>
            <item xml:id="i-Poz31NyVP2GHpEZQtywxvX">
              4.1 Stopplag 3
            </item>
            <item xml:id="i-BMMut1xmzLAvcqzH8YBwxV">
              4.2 Avgift för ansökan 3
            </item>
            <item xml:id="i-Lx2yTzGR6ViiXm6vBMdoBv">
              4.3 Kommunalt inflytande 3
            </item>
            <item xml:id="i-SR2dokDDpvpw2QWsCU3kUU">
              4.4 Åtgärder om konstaterade negativa konsekvenser 4
            </item>
            <item xml:id="i-HiX8rqQ5Nnfgs7bV6vuE4t">
              4.5 Möjlighet att stänga en skola omedelbart 4
            </item>
            <item xml:id="i-HjCYRKRMxbswxMqjiD3tv">
              4.6 Privatisering av kommunala skolor 5
            </item>
            <item xml:id="i-Gbgz3URnqoBeD1CYS8qDhM">
              4.7 Regler för ägandeformerna 5
            </item>
          </list>
        </div>
        <div xml:id="i-MJfHgiLM6Pp1ZcfYMGN23W" type="motProposal" subtype="förslag">
          <head xml:id="i-AAZ7LGzg64P29qnfhA9QXx">
            2 Förslag till riksdagsbeslut
          </head>
          <list xml:id="i-XNF77kZ5TEAPBcvarLtG69" style="ol">
            <item xml:id="i-Vb91cW375CSk9tzytC2c9X">
              Riksdagen tillkännager för regeringen som sin mening vad som
              anförs i motionen om en avgift för Skolinspektionens prövningar.
            </item>
            <item xml:id="i-MNFTervRU2JACBS8Xd8TTf">
              Riksdagen tillkännager för regeringen som sin mening vad som
              anförs i motionen om kommuners skyldighet att yttra sig och bifoga
              en konsekvensbeskrivning till ansökningar om att starta en fristående
              skola.
            </item>
            <item xml:id="i-DPyJEZUGMvKmyBpLmRyk5g">
              Riksdagen tillkännager för regeringen som sin mening vad som
              anförs i motionen om ett förtydligande i skollagen om att Skolinspektionen
              ska göra en allsidig bedömning.
            </item>
          </list>
        </div>
        <div xml:id="i-7owxFLguuUkcyZjjViJ314" type="motContent">
          <head xml:id="i-RtNMtRE6DRCS4CuxytgGzM" type="h1">
            3 Skrivelsens huvudsakliga innehåll
          </head>
          <p xml:id="i-CmteWTids4wqFUqHr1pkeJ">
            Regeringen redovisar i skrivelsen sina bedömningar när det gäller
            åtgärder med anledning av Riksrevisionens granskningsrapport Godkänd?
            Skolinspektionens prövningar av ansökningar från enskilda som
            vill bli skolhuvudmän (RiR 2012:17). Regeringen lyfter bl.a. fram
            det som Riksrevisionen i sin granskning pekat på om att Skolinspektionen
            inte lägger tillräcklig tyngd vid att prövningen av ansökningarna
            ska vara främjande och fungera som gatekeeper, detta i syfte att
            skapa ett varierat urval av skolor som bedrivs av enskilda eller
            allmänna huvudmän. Regeringen säger sig inte dela Riksrevisionens
            uppfattning i denna del utan anser att Skolinspektionen vid sin
            prövning snarare saknar möjlighet att beakta andra kriterier än
            vad som anges i skollagen.
          </p>
          <p xml:id="i-WxUrUD9fLnkNAy3XLe3Rq5">
            Regeringen lyfter vidare fram att Riksrevisionen pekat på att
            Statens skolinspektions prövning av ansökningar om godkännande
            av enskilda som huvudmän för fristående skolor kan utvecklas ytterligare,
            men understryker samtidigt att det redan pågår ett förbättringsarbete
            inom Skolinspektionen som går i rätt riktning och som regeringen
            följer. Regeringen hänvisar vidare till Friskolekommitténs kommande
            betänkande kring frågor med koppling till Skolinspektionens prövning
            av enskilda.
          </p>
          <head xml:id="i-ANbdYJtUDdaJxfWPSPfyFf" type="h1">
            4 Ändrat regelverk när det gäller ansökningar om att starta fristående
            skolor
          </head>
          <p xml:id="i-XCpFAVEBUkMBvjdc8xxewR">
            Vänsterpartiet menar att den hållning som regeringen redovisar
            i skrivelsen är fel väg att gå när det gäller regelverket kring
            ansökningar från enskilda som vill bli skolhuvudmän. De fristående
            skolorna utgör en väsentlig del av detta marknadsanpassade utbildningssystem,
            som infördes av en borgerlig regering. De fristående skolorna
            förstärker på ett mycket påtagligt sätt de negativa effekterna
            av den marknadsmässiga styrningen av skolan. Anledningen till
            att de fristående skolorna kan utöva en sådan stor påverkan på
            hela skolväsendet är att Sverige har bland de mest generösa reglerna
            i världen för etablering av och verksamheten vid fristående skolor.
            Skolhuvudmännens intressen och rättigheter går före elevernas
            bästa.
          </p>
          <p xml:id="i-D6GpK1cz2npVER5UJUghT3">
            I det följande redovisas de förändringar som Vänsterpartiet ser
            som nödvändiga.
          </p>
          <head xml:id="i-TP8cYJEFQhJRMK1H1R88pL" type="h2">
            4.1 Stopplag
          </head>
          <p xml:id="i-S5WiWdEgMeKD1sRWMdjXDb">
            För att hejda den numera okontrollerade utvecklingen inom skolans
            område bör det införas en stopplag för etablering av nya fristående
            skolor tills nya regler har införts, som innebär att de fristående
            skolorna inte gynnas. Under den tid det tar att utarbeta och implementera
            nya regler ska Skolinspektionen inte ta emot nya ansökningar om
            att få starta fristående skolor, inkomna ansökningar ska inte
            behandlas och skolor som godkänts, men inte startat sin verksamhet,
            måste skjuta upp starten.
          </p>
          <head xml:id="i-U8qrFGms1Uz5V3rndwpiWy" type="h2">
            4.2 Avgift för ansökan
          </head>
          <p xml:id="i-QpKcHWAKcRhkEzVojJAYYB">
            Trots att elevunderlaget minskar är antalet ansökningar till
            Skolinspektionen om att starta fristående skolor fortfarande många.
            Många ansökningar är ofullständiga eller bristfälliga. Det innebär
            att handläggningstiderna förlängs eftersom kompletteringar måste
            begäras in. Det gör det också svårt för kommunerna att göra bra
            konsekvensanalyser om de får ett undermåligt underlag. I andra
            fall får ansökningar visserligen godkänt, men huvudmännen startar
            aldrig någon verksamhet.
          </p>
          <p xml:id="i-KEUspzjTLdfQYsy8ksEPin">
            För att begränsa antalet ansökningar som bygger på orealistiska
            antaganden eller bristfällig planering, eller helt enkelt är oseriösa,
            bör en särskild avgift införas för Skolinspektionens prövning.
            Det är också rimligt att de som ansöker om att starta en fristående
            skola bidrar till finansieringen av statens merkostnader för prövningen.
            Detta bör riksdagen som sin mening ge regeringen till känna.
          </p>
          <head xml:id="i-VnEak3pGEqWHYhK8GaL8yW" type="h2">
            4.3 Kommunalt inflytande
          </head>
          <p xml:id="i-7vTAMwqGeUPNaBVDDQCm9E">
            När Skolinspektionen bedömt att en skola uppfyller de uppställda
            kraven blir kommunen där skolan är belägen tvingad att betala
            bidrag till skolan för varje elev som väljer den fristående skolan.
            Utvecklingen innebär betydande svårigheter för kommunerna att
            planera sin skolverksamhet. De negativa konsekvenserna i storstadsregionerna
            är kända sedan länge, men även kommuner i glesbygd drabbas.
          </p>
          <p xml:id="i-NQEGhPd3qc1xDGZhrQeDv8">
            Sedan början av 1990-talet är det kommunerna som har ansvaret
            för skolans organisation och ekonomi. Staten styr genom nationella
            måldokument och tillsyn. I ett sådant system är det orimligt att
            en fristående skola ska kunna bedrivas i en kommun mot kommunens
            egen vilja. För Vänsterpartiet är det därför självklart att kommunen
            borde ha en reell möjlighet att ha direkt inflytande över etableringen
            av en fristående skola. Därför måste skollagen ändas så att Skolinspektionen
            endast kan godkänna en ny fristående skola som bidragsberättigad
            om kommunen i fråga tillstyrkt ett sådant beslut. Dessutom, om
            kommunen säger nej till etableringen av en fristående skola måste
            Skolinspektionen fatta beslut om att skolan inte har rätt till
            bidrag.
          </p>
          <head xml:id="i-P3jEiqhaymo6hi8oDx93i3" type="h2">
            4.4 Åtgärder om konstaterade negativa konsekvenser
          </head>
          <p xml:id="i-MPX4PeUy617RnZviFMk1yA">
            I samband med Skolinspektionens beslut om rätt till bidrag ska
            kommunens yttrande innehålla en konsekvensbeskrivning. Av den
            bör framgå vilka följder etableringen av en fristående skola får
            för kommunens samlade skolväsende. Skolinspektionens prövning
            ska ske utifrån en helhetsbedömning där kommunens yttrande ska
            ha avgörande betydelse.
          </p>
          <p xml:id="i-63MxUWF7AMHAg8J8rBfpNw">
            För att Skolinspektionen ska ha ett fullständigt underlag för
            att fatta beslut om godkännande och rätt till bidrag bör det framgå
            av förordningen om fristående skolor att kommunen inte endast
            har rätt att yttra sig utan är skyldig att yttra sig vid etablering
            av en fristående skola. Kommunen ska också vara skyldig att bifoga
            en konsekvensbeskrivning till sitt yttrande. Detta bör riksdagen
            som sin mening ge regeringen till känna.
          </p>
          <p xml:id="i-HEXSsdeob1WrsgxrV5RY5q">
            Även i de fall kommunerna inkommer med yttranden är de ofta kortfattade.
            Det är av största vikt att kommunens konsekvensbeskrivning ger
            Skolinspektionen möjlighet att göra en seriös bedömning av vilka
            följder etablerandet av en ny fristående skola får. Enligt Vänsterpartiets
            mening behövs ett förtydligande i skollagen om att Skolinspektionen
            ska göra en allsidig bedömning av sådana omständigheter som kan
            inverka på skolväsendet i kommunen och bl.a. undersöka om inrättandet
            av en fristående skola inverkar menligt på kommunens möjlighet
            att erbjuda eleverna utbildning inom det egna skolväsendet eller
            medför ekonomiska svårigheter på lång sikt. Detta bör riksdagen
            som sin mening ge regeringen till känna.
          </p>
          <head xml:id="i-Y1HuepLc2q4eTu69w7aycE" type="h2">
            4.5 Möjlighet att stänga en skola omedelbart
          </head>
          <p xml:id="i-H2PyEi8ru9kY5VtdeDZDPS">
            När det finns allvarliga brister vid en fristående skola kan
            Skolinspektionen återkalla skolans tillstånd. Om skolan överklagar
            Skolinspektionens beslut kan den fortsätta verksamheten med dessa
            allvarliga brister under hela rättsprocessen, som oftast är utdragen.
            Detta är ett tydligt exempel på att lagstiftningen inte tar hänsyn
            till elevernas rätt till kunskap och en bra utbildning utan tar
            skolhuvudmannens parti. Skollagen bör därför ändras så att Skolinspektionen
            får möjlighet att omedelbart stänga en skola med allvarliga brister.
            Skolan ska givetvis kunna överklaga Skolinspektionens beslut som
            nu, men den ska förbli stängd under hela rättsprocessen.
          </p>
          <head xml:id="i-DXAXYwcTxWqb5JaSVdEWzk" type="h2">
            4.6 Privatisering av kommunala skolor
          </head>
          <p xml:id="i-EXEdB5eKmLJ7CeQNaDqFAm">
            En rad svåra problem uppstår när enskilda personer övertar och
            privatiserar verksamheten i kommunala skolor, s.k. avknoppningar.
          </p>
          <p xml:id="i-3M3UGNUGAWHYSkStVYTpdX">
            Ett problem som har uppmärksammats är om det är möjligt att privatisera
            skolan även om en majoritet av elever och personal motsätter sig
            en privatisering. Och även om personal och elever ställer sig
            positiva till en privatisering är det inte säkert att framtida
            elever och anställda är av samma åsikt.
          </p>
          <p xml:id="i-Bu6TRxSTu8gRwjbBA5SjyM">
            Ett särskilt problem uppstår när verksamhet som tidigare bedrivits
            i offentlig regi privatiseras. Den generella grundlagsfästa meddelarfriheten
            ersätts då med en långtgående tystnadsplikt. Detta innebär bl.a.
            att privat verksamhet får konkurrensfördelar på bekostnad av arbetstagarens
            möjlighet att meddela sig när det gäller exempelvis missförhållanden
            på arbetsplatsen. Detta är särskilt allvarligt just på grund av
            att verksamheterna finansieras med skattemedel, och för att det
            handlar om verksamheter där elever och föräldrar måste kunna ställa
            höga krav på kvalitet, trygghet och säkerhet.
          </p>
          <p xml:id="i-MUhtRrNA9jWoEhTnSg9S4B">
            Ett annat allvarligt problem är att vissa områden helt kan komma
            att sakna kommunala skolor. Det väcker frågor om hur barns och
            ungdomars rätt att få utbildning inom det offentliga skolväsendet
            ska kunna tillvaratas och vilken rätt eleverna har att gå i en
            skola nära hemmet. Inte minst kan det komma att drabba elever
            med funktionsnedsättningar, som inte kan vara säkra på att en
            fristående skola vill ta emot dem, utan måste gå i en kommunal
            skola.
          </p>
          <p xml:id="i-QYT9bVCbBJJha7eA5LAmBU">
            Skolinspektionen har konstaterat att för att den ska bevilja
            en avknoppad skola tillstånd så är en förutsättning att överlåtelsen
            har skett enligt EU-rätten. För Vänsterpartiet är det självklart
            att reglerna ska vara lika för alla. Därför bör Skolinspektionen
            även dra tillbaka redan beviljade tillstånd om det konstateras
            att gällande regler inte har följts vid försäljning av kommunala
            skolor till privata intressenter.
          </p>
          <head xml:id="i-5SzkanBUHTWgnWjqt22NeT" type="h2">
            4.7 Regler för ägandeformerna
          </head>
          <p xml:id="i-M1C67dEG5JyabArj1XcnTV">
            Skolans mål ska vara att ge eleverna den bästa kunskapen inte
            att generera vinst till privata bolag. Vi har i dag en situation
            där aggressiva utländska bolag köper upp mindre skolor i Sverige
            och tar hem flera hundra miljoner kronor i vinst varje år. I dag
            har två tredjedelar av de fristående skolorna ett aktiebolag som
            huvudman. Det kan jämföras med de ekonomiska stiftelserna som
            är den näst vanligaste huvudmannaformen de utgör endast en tiondel.
            Trenden är att aktiebolagsformen blir allt vanligare. Andelen
            företag som är huvudman för flera skolor ökar dock och marknaden
            domineras av några större skolkoncerner med s.k. riskkapitalbolag
            som ägare. Företrädare för de fristående skolorna brukar hävda
            att aktiebolag är den bästa driftsformen eftersom det är en väl
            beprövad företagsform med klara regler. Det är dessutom den lämpligaste
            driftsformen för att maximera vinsten, begränsa inflytandet för
            elever och anställda samt försvåra allmänhetens insyn i verksamheten.
            Möjligheten för fristående skolor att vara vinstdrivande tillsammans
            med ett av de mest generösa bidragssystemen i världen har gjort
            det svenska skolväsendet till en lukrativ bransch. Privata utförare
            inom utbildningsområdet hade under 2009 ett sammanlagt rörelseresultat
            efter avskrivningar på 2,4 miljarder kronor.
          </p>
          <p xml:id="i-VH2zSvkb5XJ1xsFnf28qnD">
            I andra länder är lagstiftningen betydligt mindre generös mot
            privata vinstintressen. I Norge är visserligen alla bolagsformer
            tillåtna för de fristående skolorna, men det finns ett krav på
            att alla offentliga medel ska komma eleverna till godo. Bland
            annat ålades skolkoncernen John Bauer att betala tillbaka 2,9
            miljoner kronor till den norska staten för att ha köpt tjänster
            från företag som kontrollerats av skolchefer. I Finland drivs
            skolorna av allmännyttiga samfund och får inte drivas för ekonomisk
            vinning. I Danmark är det förbjudet att driva skolor i form av
            aktiebolag just med tanke på möjligheten till vinstutdelning och
            det är endast icke vinstdrivande stiftelser som får vara huvudman.
            Dessutom får en enskild huvudman inte driva fler än en skola.
          </p>
          <p xml:id="i-HWypq2Mzi4FKqDJWA41Dvb">
            Fristående skolor utan annat märkbart syfte än det ekonomiska
            vinstintresset hör, enligt vår mening, inte hemma inom det svenska
            utbildningsväsendet. För Vänsterpartiet kommer rätten till kunskap
            alltid att vara överordnad rätten till vinst. Vinst är ett olämpligt
            styrmedel i en verksamhet som ska vara behovsstyrd. I de fall
            en skola får ett överskott bör detta återinvesteras i verksamheten
            och på det sättet komma eleverna till godo.
          </p>
          <p xml:id="i-WAYymf1jEPfN12DcuYex3r">
            Därför är det också direkt olämpligt att tillåta driftsformer
            som är anpassade till affärsverksamhet på en kommersiell marknad
            och vars främsta syfte är att generera vinster till ägarna. Sedan
            2006 finns en särskild företagsform aktiebolag med särskild vinstutdelningsbegränsning
            (svb) som var tänkt för verksamheter som tidigare drivits i offentlig
            regi. Enligt Bolagsverket finns det för närvarande 40 aktiva svb-bolag,
            men inga inom skolan. Under perioden januari 2006 t.o.m. augusti
            2012 har som en jämförelse sammanlagt 206 051 aktiebolag nyregistrerats.
            Av de nyregistrerade aktiebolagen utgjorde således svb-bolag mindre
            än 1 promille.
          </p>
          <p xml:id="i-9sJhiRWVdTxoDxt1jTrDGs">
            Skolinspektionen bör kräva att aktiebolag ska vara svb-bolag
            vid tillståndsansökan. Detta bör riksdagen som sin mening ge regeringen
            till känna.
          </p>
          <p xml:id="i-RLuEHP9RaP9keAp8616ZAM">
            De aktiebolag som i dag driver skolor ska under en övergångsperiod
            ges möjlighet att göra om sina bolagsordningar, om inte ska de
            fråntas sina tillstånd.
          </p>
        </div>
        <div xml:id="i-QTPexJ99ybXJheto9ydyz6" type="signatureBlock">
          <list xml:id="i-6Y6JPxJ4bFGWEmBuJXWwNK">
            <item xml:id="i-FzoBwe2UcMiTWhaxSdGEQZ" type="signature">
              Rossana Dinamarca (V)
            </item>
            <item xml:id="i-69EzRxWLka3fduAMbKpYFL" type="signature">
              Ulla Andersson (V)
            </item>
            <item xml:id="i-5U7MLFYwUUbsutKA3mhXyv" type="signature">
              Ali Esbati (V)
            </item>
            <item xml:id="i-39fytuVR1wDtZkw21FcZNj" type="signature">
              Christina Höj Larsen (V)
            </item>
            <item xml:id="i-BDRCw8RcHxx5Ssd1d8FSbU" type="signature">
              Wiwi-Anne Johansson (V)
            </item>
            <item xml:id="i-EA7XfXZ5orge5mBfCT3jtq" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
