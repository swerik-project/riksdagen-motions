<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02083">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:146 angående godkännande&#13;
av överenskommelser mellan Sverige och Danmark om dels fasta &#13;
förbindelser över Öresund, dels flygtrafikledningstjänst m. m. med &#13;
anledning av tillkomsten av en dansk flygplats på S</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:146 angående godkännande&#13;
av överenskommelser mellan Sverige och Danmark om dels fasta &#13;
förbindelser över Öresund, dels flygtrafikledningstjänst m. m. med &#13;
anledning av tillkomsten av en dansk flygplats på S</title>
          <idno type="rdwebb">FW022083</idno>
          <rs type="number">2083</rs>
          <ref type="dokument_url_text">http://data.riksdagen.se/dokument/FW022083/text</ref>
          <ref type="dokument_url_html">http://data.riksdagen.se/dokument/FW022083</ref>
          <ref type="dokumentstatus_url_xml">http://data.riksdagen.se/dokumentstatus/FW022083</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC. P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6uoTjoAzaWwKzYgyEkmLSw" type="signed"/>
        <correspContext corresp="i-6uoTjoAzaWwKzYgyEkmLSw">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-QoeFZWNQgLDU6t6B6RuPtd"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2083/mot_1973__2083-001.pdf"/>
      <fw xml:id="i-MtNruAXPbe3o5iD1bgGX1G">
        Mot. 1973:2083 2
      </fw>
      <div type="motHeader" xml:id="i-3HUck7Gbv5dspySEDXrhfG">
        <div type="motTitle" xml:id="i-KRgeHASEXWnpn6hZdinZsS"/>
        <div type="motSubmissionInfo" xml:id="i-27HDN5gwJNoRtrTKbw2dZE"/>
      </div>
      <div type="motBody" xml:id="i-AWjasg4KQzYHiN58KtKPvm">
        <div xml:id="i-JD6rBiudHu4A48wjf2TAW5">
          <p xml:id="i-WbTzoXYgZJ2BUQZk2WBdWC">
            Motioner nr 2083—2084 år 1973 Mot. 1973 2083-2084
          </p>
          <p xml:id="i-FhnaKT3q7VtzXr2Jgt6s1y">
            Nr 2083
          </p>
          <p xml:id="i-LVDV6EU6DVSNuPPQ4PgxU4">
            av herr Helén m. fl. i anledning av Kungl. Maj:ts proposition
            1973:146 angående godkännan- de av överenskommelser mellan Sverige
            och Danmark om dels fasta förbindelser över Öresund, dels flygtrafikledningstjänst
            m.m. med anledning av tillkomsten av en dansk flygplats på Saltholm,
            m. m.
          </p>
          <p xml:id="i-EKaMM2vTrqmPRZwN3Ed1Ht">
            Frågan om en fast förbindelse över Öresund är av gammalt datum.
            Det är naturligt att önskemålen om en bro vuxit sig allt starkare
            i takt med att trafiken över sundet tilltagit. För en fast förbindelse
            över Öresund talar inte endast kravet på bättre kommunikationer
            med Danmark utan också de snabbare förbindelser med den europeiska
            kontinenten som en bro också över Stora Bält möjliggör. Det är
            vidare angeläget att den planerade storflygplatsen på Saltholm
            blir lätt tillgänglig för passagerare från södra Sverige. Den
            svenska riksdagens intresse för frågan dokumenteras första gången
            1952, då den i skrivelse till regeringen begärde att frågan skulle
            utredas. Sedan dess har antalet betänkanden och utlåtanden från
            svenskt och danskt håll liksom från Nordiska rädet varit stort.
            Men anledningarna till uppskov med beslutet har också varit många.
            Det är därför tillfreds- ställande att en överenskommelse mellan
            de båda ländernas regeringar nu träffats som för frågan närmare
            sin lösning. Överenskommelsen förutsätter att en bro Malmö—Saltholm
            och en tunnel Saltholm—Kastrup för biltrafik skall stå färdig
            först och senast 1985 samt att en järnvägstunnel mellan Helsingborg
            och Helsingör skall byggas i den takt som ländernas åtaganden
            i byggandet av KM-leden tillåter. Det innebär att järnvägsförbindelsen
            i den inbördes prioriteringen mellan projekten fått stå tillbaka.
            Vi biträder överenskommelsen men anser att det borde vara möjligt
            att bedriva arbetet på järnvägstunneln så att den står färdig
            senast vid samma tidpunkt som KM-leden. Enligt vår mening bör
            utskottet söka inhämta försäkran om att artikel 32 i överenskommelsen
            kan ges en sådan tolkning. Folkpartiet röstade vid 1971 års riksdag
            som enda parti för en omprövning av den nuvarande trafikpolitiken.
            Syftet med vårt krav var i första hand att ge järnvägstrafiken
            en rättvisare chans i konkurrensen om transportarbetet. Vi har
            senare i en lång rad förslag krävt en förstärkning av järnvägarnas
            konkurrensförmåga. Det är därför ett självklart önskemål från
            vår sida att de föreslagna förbindelserna över Öresund inte byggs
            i en ordning som ytterligare försämrar järnvägens möjligheter
            att hävda sig i konkurrensen om främst godstrafiken. I propositionen
            sägs visserligen att järnvägstunneln skall byggas med sikte på
            att stå färdig 1985, dvs. samma år som KM-leden, men medan det
            för KM-leden är ett villkor är det för järnvägstunneln endast
            ett önskemål. Det kan komma att innebära att
          </p>
          <p xml:id="i-RRh6ESZLCsisJMdkX45soL">
            1 Riksdagen 1973. 3 saml. Nr 2083-2084
          </p>
          <pb facs="riksdagen-motions-pdf/data/1973/mot_1973__2083/mot_1973__2083-002.pdf"/>
          <p xml:id="i-KD1hSXBbA8v8YajWLvMbhy">
            järnvägstunneln kan tas i bruk först flera år efter det att KM-leden
            öppnats. Det är stor risk att företagen i sin planering av transporter
            över Öresund rättar sig därefter och lägger om transporterna från
            järnväg till landsväg. En sådan utveckling går stick i stäv med
            vad som numera är ett allmänt omfattat önskemål. Det måste anses
            anmärkningsvärt att den svenska regeringen, som under senare år
            sagt sig vilja styra över godstransporterna från landsväg till
            järnväg, inte aktivt verkat för en tidigareläggning av järnvägstunneln.
            Även om vi sålunda förordar att järnvägstunneln byggs tidigare
            än planerat, hyser vi farhågor för de marinbiologiska effekter
            som den planerade konstruktionen av tunneln kan ge. Enligt uppgift
            finns det risk för att en sänktunnel så kraftigt förändrar ström
            förhållandena i sundet att cirkulationen av vattnet mellan Östersjön
            och Kattegatt påverkas. Det bör närmare undersökas om detta är
            sannolikt, och om så är fallet är det nödvändigt att sänka tunneln
            under bottennivå. Förberedelsearbetet för KM-leden beräknas enligt
            propositionen ta cirka tre till fyra år. Det är enligt vår mening
            angeläget att denna tid används för att täcka vissa brister i
            det nuvarande utredningsmaterialet. Som också departementschefen
            påtalar kan tillkomsten av en broför- bindelse Malmö—Köpenhamn
            skärpa konflikten om markanvändningen i sydvästra Skåne. Här finns
            landets kanske främsta åkerjord. Den har redan i viss utsträckning
            tagits i anspråk för bostadsbebyggelse och industriområden. Även
            om expansionen av Malmö-Lundregionen dämpats under de allra senaste
            åren är denna del av landet en region i snabb tillväxt. Tyvärr
            belyser inte propositionen i vilken mån tillkomsten av bron kan
            komma att ytterligare påskynda denna expansion. Snabbare förbindelser
            över sundet borde betyda att industrierna med bibehållna fraktkostnader
            till Danmark och till den övriga delen av kontinenten kan flytta
            längre från kusten. En bro skulle alltså om man förutsätter ett
            rationellt handlande från företagens sida kunna bli ett värdefullt
            bidrag till försöken att stärka utvecklingen i de östra delarna
            av Skåne. En undersökning kan visa om detta är en trolig utveckling
            eller om en kombination av restriktioner och stimulanser bör hållas
            i beredskap för att motverka en ytterligare snedfördelning av
            näringslivets lokalisering i Skåne. Tiden före byggandet av KM-leden
            bör vidare användas för att närmare analysera vilka förändringar
            i trafikströmmar och resebeteende som en broförbindelse kan innebära.
            Tillkomsten av bron kommer sannolikt att medföra en snabbare ökning
            av biltrafiken i Malmöregionen än vad ett bibehållande av enbart
            färjeförbindelser skulle ha medfört. Det finns därför anledning
            att närmare än vad som skett i propositionen ta reda på vad det
            betyder i form av ökade luftföroreningar, buller och annan miljöpåverkan
            i regionen. Det är angeläget att kollektivtrafiken kan ombesörja
            en växande mängd av personresorna mellan Malmö och Köpenhamn.
            Även om det innebär en viss merkostnad att redan från början bygga
            bron för spårbunden kollektivtrafik borde detta alternativ allvarligt
            övervägas. När
          </p>
          <pb facs="riksdagen-motions-pdf/data/1973/mot_1973__2083/mot_1973__2083-003.pdf"/>
          <fw xml:id="i-U9ZtBHTtxEajX7XpShsFhx">
            Mot. 1973:2083 3
          </fw>
          <p xml:id="i-UbQyM4dwEQbRgxjf9dZ2fR">
            bron står klar kommer sannolikt antalet pendelresor mellan Köpenhamn
            och Malmö att öka starkt. Spårbunden trafik har större förutsättningar
            att erbjuda ett snabbt och bekvämt och därför mer konkurrenskraftigt
            alternativ till den egna bilen än vad busstrafik i allmänhet innebär.
            Oavsett vilket alternativ som väljs för den lokala kollektivtrafikförsörj-
            ningen anser vi att avgifterna för sådan trafik vid överfart på
            bron måste hållas mycket låga. Vi saknar i Sverige någon mera
            tillförlitlig sam hälls- ekonomisk jämförelse mellan kollektivtrafik
            och privatbilism. Det kan dock anses klart att samhällets totala
            vinst av en ökad kollektivtrafik på bekostnad av privatbilåkande
            är tillräckligt stor för att motivera en sådan generell rekommendation.
            Tillfartsvägarna till KM-leden måste rustas upp för att inte bli
            flaskhalsar i trafikströmmarna. Belastningen på dessa vägar kommer
            att bli mycket hård och kan leda till starkt försämrad trafiksäkerhet
            och framkomlighet om inte standarden höjs avsevärt. Bl. a. måste
            E 6 norrut ända till norska gränsen snarast byggas ut till motorvägsstandard.
            Även vägarna mot östra Skåne måste av samma orsak rustas upp.
            I det senare fallet är det en förutsättning för en balanserad
            utveckling av näringslivet i hela Skåne. De mycket omfattande
            investeringar i södra Sveriges vägnät som bron föranleder kan
            komma att gå ut över väginvesteringarna i det övriga Sverige.
            Vägbyggandet och vägunderhållet har under flera år legat på en
            oacceptabelt låg nivå. En ytterligare försämring kan inte tillåtas.
            Det är därför angeläget att väganslagen under den närmaste tioårsperioden
            utökas så att eftersläpningen i byggande och underhåll kan hämtas
            in och så att investeringarna i tillfartsvägar till KM-leden inte
            inkräktar på erforderligt vägbyggande i övriga delar av landet.
            De regionalpolitiska skälen för ett väl utbyggt vägnät inom stödområdet
            förstärks snarast av tillkomsten av Öresundsförbindelserna. Överenskommelserna
            mellan svenska och danska regeringarna om- fattar också flygtrafikledningshjälp
            i samband med tillkomsten av flygplats på Saltholm. Det är angeläget
            att svenska myndigheter utnyttjar avtalets möjligheter att påyrka
            sådan anpassning av flygtrafikens om fatt- ning att bullerstörningarna
            inte överskrider acceptabla nivåer. Mellan Helsingborgs kommun
            och SJ ingicks i november 1972 ett avtal om utbyggnad av färjeläget
            i Helsingborg. Kort tid därefter tillkännagav den svenska regeringen
            att man avsåg att föreslå den danska regeringen att Sverige ensamt
            skulle finansiera KM-leden. Det ändrade radikalt förutsättningarna
            för avtal mellan SJ och Helsingborgs kommun. Den nu föreslagna
            järnvägstunneln bör dock inte få omintetgöra en länge motiverad
            ombyggnad av Helsingborgs hamn och bangård. SJ måste vid trafiktoppar
            avvisa viss godstrafik på grund av kapacitetsbrist. Det förhållandet
            att tunneln byggs kommer dessutom inte att göra färjetra- fiken
            överflödig i framtiden. För persontrafiken kommer även därefter
            färjeförbindelser att vara det dominerande alternativet. Riksdagen
            bör därför uttala som sin mening att de planerade investeringarna
            i Helsingborgs hamn i princip skall genomföras samt att investeringarna
            i
          </p>
          <pb facs="riksdagen-motions-pdf/data/1973/mot_1973__2083/mot_1973__2083-004.pdf"/>
          <fw xml:id="i-Q4FX8c16nfg5tijhPz3pym">
            Mot. 1973:2083 4
          </fw>
          <p xml:id="i-6F2ySmjPMRPubRFBX3qNcc">
            HH-förbindelsen inte bör belasta SJ:s kapitalbudget. Med hänvisning
            till ovanstående hemställes
          </p>
          <p xml:id="i-XSB56cNybDA2ZeCc9EssSK">
            1.
          </p>
          <p xml:id="i-C74N48iTSJ9jtGEGn5ginj">
            att riksdagen godkänner överenskommelserna mellan Sverige och
            Danmark om dels fasta förbindelser över Öresund, dels flygtrafikledningstjänst
            m. m. med anledning av tillkomsten av en dansk flygplats på Saltholm,
          </p>
          <p xml:id="i-7yAVpqgrwu6co9jRV5cxqG">
            . att riksdagen uttalar att järnvägsförbindelsen mellan Helsing-
          </p>
          <p xml:id="i-D2erQZjinUhYK4FjpiSZgH">
            borg och Helsingör bör stå färdig senast 1985 och förutsätter
            att Kungl. Maj:t upptar därav föranledda överläggningar med danska
            regeringen,
          </p>
          <p xml:id="i-N4HxJkoVpAmhQHyuLccp8N">
            . att kompletterande utredningar göres under förberedelse-
          </p>
          <p xml:id="i-NMmSUz7GepnjUnuxGsGp3w">
            tiden för KM-leden som klarlägger dels möjligheterna att begränsa
            den ökade biltrafikens miljöpåverkan, dels möjlig- heterna att
            skydda värdefull åkerjord i sydvästra Skåne och ge förutsättningar
            för en balanserad utveckling av näringslivet i Skåne,
          </p>
          <p xml:id="i-SjHKZ4tF2vPs4dFBuQMauh">
            . att riksdagen uttalar att tillkomsten av KM-leden förutsätter
          </p>
          <p xml:id="i-LZ29hSpFagDEtDAAbaw3ML">
            snabbare utbyggnad och upprustning av tillfartsvägarna sär- skilt
            i vad gäller E 6 och vägarna mot östra Skåne,
          </p>
          <p xml:id="i-A2yQAgXges9MXrePHRvkfm">
            . att riksdagen uttalar att tillkomsten av KM-leden och de
          </p>
          <p xml:id="i-GPnhNy5VfwitYcgfrPZiKy">
            därav föranledda investeringarna i vägnätet i södra Sverige inte
            får inkräkta på erforderligt byggande och underhåll av vägar i
            övriga Sverige,
          </p>
          <p xml:id="i-Y4nzxoKFqyuMYu9u8UXiHY">
            . att riksdagen uttalar att investeringarna i HH-förbindelsen
          </p>
          <p xml:id="i-CaQMe6tCYb1aNXpGLKYASY">
            inte bör belasta SJ:s ordinarie kapitalbudget.
          </p>
          <p xml:id="i-4Rz4X58sP2T2t9SpwuVQmp">
            Stockholm den 1 november 1973
          </p>
          <p xml:id="i-91EkmzCyr4iUPCCXRzcVqm">
            GUNNAR HELÉN (fp)
          </p>
          <p xml:id="i-PMavA7cHiWh4tBYgnAu3Kh">
            OLLE DAHLÉN (fp) CECILIA NETTELBRANDT (fp) SVEN ANTBY (fp) ROLF
            WIRTÉN (fp) INGEGÄRD FRAENKEL (fp) MAC. P. HAMRIN (fp) INGEMAR
            MUNDEBO (fp) SIGVARD LARSSON (fp) i Umeå KARL ERIK ERIKSSON (fp)
            DANIEL WIKLUND (fp) i Arvika i Stockholm
          </p>
        </div>
      </div>
    </body>
  </text>
</TEI>
