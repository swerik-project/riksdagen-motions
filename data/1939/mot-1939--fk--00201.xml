<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__201/mot_1939__fk__201-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 201. 13
          </p>
          <p>
            Nr 201.
          </p>
          <p>
            Av herrar Undén och Schlyter, i anledning av Kungl. Maj:ts framställning
            om anslag till flyktingars uppe- hälle, yrkesutbildning m. m.
          </p>
          <p>
            I statsverkspropositionen har Kungl. Maj:t å tilläggstat för
            innevarande budgetår äskat ett anslag av 500,000 kronor till flyktinghjälp.
            Det är med stor tillfredsställelse envar, som hyser intresse för
            en positiv flyktingpolitik från statsmakternas sida, måste hälsa
            detta regeringens förslag om ett avsevärt statsbidrag att användas
            vid sidan av de enskilda bidrag som kunna upp: bringas. När regeringen
            sålunda förutser nödvändigheten av ökad statshjälp åt flyktingar
            som mottagas i Sverige, synes det angeläget att ansträngningarna
            inriktas på att hjälpen blir så effektiv och fruktbringande som
            möjligt. Härvid böra samma synpunkter anläggas som under senare
            år kommit till tillämpning i arbetslöshetspolitiken. Det är icke
            en rationell flyktingpolitik att endast söka genom nödtorftigt
            understöd hålla de hit inkomma flyktingarna över svältgränsen.
            Det bör betraktas som ett önskemål att bereda dem arbete eller
            utbildning under deras vistelse här i landet, oavsett huruvida
            utsikter finnas för dem att senare komma tillbaka till hemlandet,
            att flytta till andra länder eller att kvarstanna i Sverige. I
            all synnerhet gäller om barn och ungdom som ännu inte definitivt
            kopplats in på en viss sysselsättning, att de böra bibringas en
            utbildning som sätter dem i stånd att i sinom tid för- sörja sig.
            Men även en stor del av de flyktingar, som sedan lång tid haft
            sin utkomst inom ett arbetsområde, böra kunna efter viss förberedelse
            kopplas över till arbetsområden där de kunna vinna bärgning utan
            att försvåra läget för andra som där ha sin sysselsättning. Till
            belysande av flyktingproblemets innebörd må här några sakuppgifter
            anföras. Utlänningar i Sverige. Enligt statistisk årsbok för 1938
            funnos i Sverige vid 1930 års utgång ungefär 16,500 utländska
            undersåtar. Denna siffra betyder en minskning i förhållande till
            1920 års siffra som var cirka 22,800. Av det totala antalet utlänningar
            i Sverige är ett relativt ringa antal att anse som flyktingar.
            Socialstyrelsen har i sitt bekanta yttrande från november 1938
            meddelat att sammanlagt ungefär 800 personer intill den 1 november
            1938 hade inkommit till Sverige såsom flyktingar efter januari
            1933 (då nazismen tog makten i Tyskland) och här erhållit arbetstillstånd.
            Härtill komma naturligen de flyktingar som ej hade arbetstillstånd.
            Totala antalet flyktingar i Sverige i
          </p>
          <pb facs="riksdagen-motions-pdf/data/1939/mot_1939__fk__201/mot_1939__fk__201-002.pdf"/>
          <p>
            14 Motioner i Första kammaren, Nr 201.
          </p>
          <p>
            november 1938 beräknades av socialstyrelsen till lägst 1,800
            och högst 2,300 personer (barn inbegripna). I samma yttrande meddelar
            socialstyrelsen att hela antalet utlänningar i Sverige med arbetstillstånd
            den 1 april 1938 uppgick till 7,367 personer. Om det antages att
            det fanns cirka 2,000 flyktingar i Sverige den 1 november 1938,
            så skulle antalet efter de senaste månadernas händelser enligt
            av social- styrelsen meddelade uppgifter kunna anses ha den 10
            januari i år stigit med ungefär 1,100 personer (909 ansökningar
            beviljade av socialstyrelsen, 196 av utrikesdepartementet, avseende
            flyktingar) till omkring 3,100 flyktingar. Dessa siffror visa
            att Sverige hittills icke haft någon starkare känning av flyktingproblemet.
            Till jämförelse må nämnas att efter finska inbördeskriget antalet
            finska flyktingar i Sverige beräknades till något tusental och
            att de ryska flyktingarna i Sverige efter bolschevikrevolutionen
            beräknades till minst 2,000 personer. Det kan icke påstås att
            absorberingen av detta flyk- tingklientel vållade några större
            svårigheter eller ens var särskilt märkbar. Det må i detta sammanhang
            nämnas att vårt grannland Finland nödgas härbergera ett mångdubbelt
            antal flyktingar, ungefär 20,000 personer, de flesta ingermanländare,
            och till stor del underhålla dem på allmän bekostnad.
          </p>
          <p>
            Svenskar i utlandet. Vid bedömandet av den gästfrihet som Sverige
            visar utlänningar, vilka önska slå sig ner i vårt land, är det
            anledning att beakta den gästfrihet som utlandet visar mot svenska
            medborgare. Som bekant är antalet svenskar, bosatta och verksamma
            i främmande land, långt större än antalet utlänningar i Sverige.
            Att erhålla exakta siffror på svenska medborgare i utlandet är
            må- hända ej möjligt. Men en approximativ beräkning avseende år
            1930 torde vara tillfyllest för en jämförelse. Mot totala antalet
            utlänningar i Sverige år 1930, cirka 16,500 personer, svarar ett
            antal av 160,000 svenska medborgare i utlandet. Bortser man från
            utomeuropeiska länder, blir siffran 45,000. Det kan förtjäna nämnas
            att endast i Tyskland år 1930 funnos 3,500 svenska medborgare
            eller mer än hela antalet flyktingar i Sverige för närvarande.
            Det kan sägas och har sagts att en del utlandssvenskar gärna vilja
            åter- vända till Sverige och att de böra framför utländska medborgare
            här mottagas. Till skillnad från utlänningar kunna emellertid
            svenskar i utlandet hit in- komma och här söka arbete utan något
            tillstånd. De ha i detta avseende alltså redan ett företräde.
            För övrigt torde från officiellt håll förberedande åtgärder för
            hjälp åt utlandssvenskar redan vara under övervägande.
          </p>
          <p>
            Utlänningslagen.
          </p>
          <p>
            Det får anses som en brist i den gällande utlänningslagen att
            den givit ett ämbetsverk, socialstyrelsen, ställningen såsom sista
            instans i frågor rörande främlingspolitiken utan att lämna några
            allmänna anvisningar rörande rikt- linjerna för denna politik.
            Naturligast hade varit att regeringen fått att be-
          </p>
          <pb facs="riksdagen-motions-pdf/data/1939/mot_1939__fk__201/mot_1939__fk__201-003.pdf"/>
          <p>
            Motioner i Första kammaren, Nr 201. 15
          </p>
          <p>
            döma, i vilken ungefärlig omfattning utlänningar kunde mottagas,
            och be- rättigats att lämna allmänna anvisningar till socialstyrelsen
            härutinnan. Då det emellertid får antagas att samråd i dessa frågor
            ändock sker mellan rege- ringen och socialstyrelsen, med hänsyn
            icke minst till frågan om hjälpåtgärder för här i landet inkomna
            flyktingar, saknas för närvarande anledning att fram- ställa något
            yrkande på denna punkt. På sina håll inom allmänheten råder den
            uppfattningen att den s. k. ut- länningsnämnden har att befatta
            sig med invandringspolitiken. Denna upp- fattning är emellertid
            felaktig. Utlänningsnämnden har haft att yttra sig i frågor om
            förpassning av utlänningar ur Sverige och om avvisning 1 vissa
            fall av politiska flyktingar. De avvisningsfall som under det
            gångna året underställts nämnden ha varit försvinnande få. Bland
            förpassningsfallen ha flertalet gällt jämförelsevis klara fall,
            till stor del andra utlänningar än flyk- tingar. Med invandringsfrågor
            har nämnden praktiskt taget icke haft någon befattning. En instans
            sådan som utlänningsnämnden torde få anses nöd- vändig för bedömande
            särskilt av de fall då en förpassning kunde komma i strid med
            lagens föreskrifter om politiska flyktingars rätt att slippa sändas
            tillbaka till sitt hemland. Rättssäkerheten kräver att frågor
            av denna art icke i första och sista instans bedömas av en styrelse
            som saknar särskilda förut- sättningar att avgöra dessa juridiskt
            stundom tveksamma fall. Därest me- ningen varit att utlänningsnämnden
            skulle medverka vid fastställandet av riktlinjerna för hela främlingspolitiken,
            har en sådan avsikt i varje fall ej kunnat realiseras. Farhågorna
            för en dualism vid dessa ärendens avgörande äro sålunda helt obefogade.
          </p>
          <p>
            Önskemål. Såsom inledningsvis framhållits är det angeläget att
            vår flyktinghjälp får en så positiv och fruktbar inriktning som
            möjligt. Säkerligen kan vårt land utan alltför stora svårigheter
            mottaga ett avsevärt antal flyktingar utöver de 3,100, som antagits
            för närvarande finnas här. Men det faller av sig självt att ett
            organisatoriskt arbete kräves för att placera och bereda utbildning
            eller arbete åt de flyktingar som vistas i landet. Det kan icke
            begäras att social- styrelsen skall övertaga sådana uppgifter.
            Socialstyrelsen torde redan vara över hövan betungad av prövningen
            av ansökningar om inrese- och uppehålls- tillstånd. Ett särskilt
            organ med förutsättningar att praktiskt organisera flyktinghjälpen
            och samordna de olika privata kommittéernas arbete synes böra
            tillskapas. Liksom arbetslöshetskommissionen har under de gångna
            åren organiserat olika slag av arbeten, upprättat arbetsläger,
            ordnat kurser, inrättat skolor, på samma sätt borde det centrala
            flyktinghjälpsorganet söka organisera flyktinghjälpen. Måhända
            borde detta organ inordnas under arbetslöshets- kommissionen.
            Om vårt land, ehuru i anspråkslös omfattning, kunde organi- sera
            en flyktinghjälp efter sådana linjer, skulle vi åtminstone ha
            medvetandet att ha gjort en insats av värde i det humanitära verk
            som de brutala för- följelserna i några länder tvinga de övriga
            folken att taga på sig.
          </p>
          <pb facs="riksdagen-motions-pdf/data/1939/mot_1939__fk__201/mot_1939__fk__201-004.pdf"/>
          <p>
            16 Motioner i Första kammaren, Nr 201. Under åberopande av vad
            ovan anförts hemställes,
          </p>
          <p>
            att riksdagen måtte vid beviljandet av det anslag till flykting-
            hjälp som av Kungl. Maj:t äskats uttala sig för en positiv flyk-
            tingpolitik i enlighet med här ovan framställda önskemål. Stockholm
            den 23 januari 1939.
          </p>
          <p>
            Östen Undén. K. Schlyter.
          </p>
        </div>
      </div>
    </body>
  </text>
</TEI>
