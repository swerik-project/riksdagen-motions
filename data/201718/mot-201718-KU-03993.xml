<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03993">
  <teiHeader>
    <fileDesc>
      <titleStmt>
        <title>med anledning av framst. 2017/18:RS5 Några ändringar i riksdagsordningen</title>
        <author corresp="i-KpRhBkZDGXygZqD2TRUHXv i-SY5yVeBgygNtac9cxE94T2">av Fredrik Eriksson och Jonas Millard (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3993 av Fredrik Eriksson och Jonas Millard (båda SD)</title>
          <idno type="rdwebb">H5023993</idno>
          <rs type="number">3993</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023993/text</ref>
          <ref type="dokument_url_html">http://data.riksdagen.se/dokument/H5023993</ref>
          <ref type="dokumentstatus_url_xml">http://data.riksdagen.se/dokumentstatus/H5023993</ref>
          <ref type="docx">http://data.riksdagen.se/fil/86EEB17B-F201-4350-8CD9-9797C5958BED</ref>
          <ref type="pdf">http://data.riksdagen.se/fil/CC10758C-BFA7-4FFA-AEBA-F47AE6CF3E4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KpRhBkZDGXygZqD2TRUHXv</idno>
            <name>Fredrik Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SY5yVeBgygNtac9cxE94T2</idno>
            <name>Jonas Millard</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-V6zC5noHbjfoptu5MMGQiJ" type="basedOn"/>
        <correspContext corresp="i-V6zC5noHbjfoptu5MMGQiJ">
          <ref>Framställning 2017/18:RS5</ref>
        </correspContext>
        <correspAction xml:id="i-LRFFe83YraguUREvkpNBiH" type="signed"/>
        <correspContext corresp="i-LRFFe83YraguUREvkpNBiH">
          <note type="signatory" corresp="i-KpRhBkZDGXygZqD2TRUHXv"/>
          <note type="signatory" corresp="i-SY5yVeBgygNtac9cxE94T2"/>
        </correspContext>
        <correspAction xml:id="i-7zj8dgFnuFKzxiQh7AWGKc" type="submitted">
          <date when="2018-03-01"/>
          <time when="15:55:57"/>
        </correspAction>
        <correspAction xml:id="i-6hGkag8CFKfmPkN9k2s4to" type="reviewed">
          <date when="2018-03-05"/>
          <time when="15:32:23"/>
        </correspAction>
        <correspAction xml:id="i-RvDXkP9GcC4pWVx7Us3qG8" type="dismissed">
          <date when="2018-03-06"/>
        </correspAction>
        <correspAction xml:id="i-GaQeokXKgiujNsDtV3hSwS" type="referred">
          <date when="2018-03-07"/>
        </correspAction>
        <correspAction xml:id="i-SJYAAhr4nnWB8B31jzLVPj" type="assigned">
          <date when="2018-05-17"/>
          <time when="11:42:32"/>
        </correspAction>
        <correspContext corresp="i-SJYAAhr4nnWB8B31jzLVPj">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-HjVv7LcNaMaZb99SJdRaN9" type="behandlas_i"/>
        <correspContext corresp="i-HjVv7LcNaMaZb99SJdRaN9">
          <ref type="uppgift">2017/18:KU26</ref>
          <ref type="ref_dok_id">H501KU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU26</ref>
          <ref type="ref_dok_titel">Några ändringar i riksdagsordningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3tKeM75GCs8oekjNMzDTGc" type="motHeader">
        <div xml:id="i-USvdUjNgdH5EmbiujmQpJm" type="motTitle">
          Motion till riksdagen 2017/18:3993 av Fredrik Eriksson och Jonas
          Millard (båda SD) med anledning av framst. 2017/18:RS5 Några ändringar
          i riksdagsordningen
        </div>
      </div>
      <div xml:id="i-HuvahMcgDXLPevBdjstQ5M" type="motBody">
        <div xml:id="i-PeHvqtBNdGTvWa6MT155PE" type="motProposal" subtype="förslag">
          <head xml:id="i-FcD29fXBg5GNwFpowXbBBt">
            Förslag till riksdagsbeslut
          </head>
          <list xml:id="i-1Y1g43sSJvS9HC3rqMdJD" style="ol">
            <item xml:id="i-HYjzCUHEBpLUZBkio7cinq">
              Riksdagen ställer sig bakom det som anförs i motionen om att
              avslå riksdagsstyrelsens förslag i den del som avser att suppleanter
              inte ska utses för ledamöterna i Riksdagens arvodesnämnd.
            </item>
            <item xml:id="i-KWBvyXeXgVqkAMbYwM2UUK">
              Riksdagen ställer sig bakom det som anförs i motionen om att
              låta utreda vilken instans som lämpligast bör utse ordförande,
              ledamöter, ersättare och suppleanter till Riksdagens arvodesnämnd
              och tillkännager detta för riksdagsstyrelsen.
            </item>
          </list>
        </div>
        <div xml:id="i-DUxCgaqMXZpKtaJU4pGh71" type="motContent">
          <head xml:id="i-GXURQQxG7sbG53eVCLh2Qd" type="h1">
            Motivering
          </head>
          <p xml:id="i-WF4aXErxDupLbxvqkkHbrX">
            Riksdagsstyrelsen föreslår bl.a. i rubricerad skrivelse att det,
            förutom vad avser ersättare för ordförande, ska tydliggöras att
            suppleanter inte ska utses för ledamöterna i Riksdagens arvodesnämnd.
            Detta får förmodas bero på den huvudregel i riksdagsordningen
            som stipulerar att vid val som avser två eller flera personer
            så ska också suppleanter väljas till minst samma antal som de
            ordinarie ledamöterna, om inte annat är föreskrivet. Likaså förefaller
            vare sig riksdagsstyrelsen eller konstitutionsutskottet heller
            ha berett förslag till suppleanter enligt huvudregeln i någon
            nämnvärd utsträckning, vid de tillfällen respektive instans har
            haft ansvar för frågan. Det nu aktuella förslaget torde således
            kunna ses som en kodifiering av utarbetad praxis.
          </p>
          <p xml:id="i-5Xd3hHZTZC9pYp5afn5CKm">
            Samtidigt har Riksdagens arvodesnämnd i sitt remissvar anfört
            att man anser att suppleanter ska utses för de övriga ledamöterna,
            utöver ersättare för ordföranden. Nämnden anger att antalet jämkningsärenden
            när det gäller tidigare riksdagsledamöters avgångsförmåner successivt
            har ökat. Vidare rör både besluten om avgångsförmåner och besluten
            om jämkning enskilda. Nämnden framhåller att det betyder att det
            finns en risk för att jävssituationer uppkommer. Enligt nämnden
            är det angeläget att beslut kan fattas i nämndens ärenden även
            i fall då en annan ledamot än ordföranden anser sig jävig och
            därför inte kan delta i handläggningen. Nämnden bedömer att den
            riskerar att lamslås utan en sådan möjlighet.
          </p>
          <p xml:id="i-BzQizeEAUrXyjLUKgrmySs">
            Varken vi eller riksdagsstyrelsen har funnit någon anledning
            att ifrågasätta nämndens påstående att jävssituationer kan uppstå
            i nämnden. Eftersom nämnden enligt 7 § andra stycket lagen (2012:883)
            med instruktion för Riksdagens arvodesnämnd endast är beslutsför
            när alla ledamöter är närvarande är nämnden i en jävssituation
            normalt också förhindrad att besluta i det aktuella ärendet, om
            det inte finns ersättare för den eller de ledamöter som anser
            sig jäviga.
          </p>
          <p xml:id="i-Q8Q5U7L71vu4WdyY8ENUW7">
            Vad avser bedömningen att risken för att formella jävssituationer
            ska uppstå får anses som liten samt den föreslagna hanteringen
            till lösning av dylika situationer när de uppstår har vi emellertid
            en del att anföra. Det mest uppenbara är förstås för det första
            att ingen med säkerhet kan förutse utgången av kommande val och
            därmed vilken inströmning av vilka 349 potentiella ärenden dessa
            kan komma att medföra för nämnden. För det andra så torde en på
            förhand fastställd ordning för att hantera problematiska situationer
            rent allmänt vara att föredra framför en ad hoc-betonad dito,
            inte minst så länge en sådan inte föranleder några nämnvärt högre
            kostnader eller merarbete. För det tredje behöver det inte alltid
            föreligga en formell jävssituation enligt förvaltningslagen för
            att det utifrån försiktighetsprincipen ska bedömas lämpligt att
            en ledamot väljer att avstå från att delta i handläggningen av
            ett enskilt ärende.
          </p>
          <p xml:id="i-77Fi22xr88M8rYBp7drvu2">
            Mot bakgrund av det ovan anförda ser vi sålunda inga tvingande
            skäl för att i detta fall avvika från huvudregeln och förvägra
            Riksdagens arvodesnämnd önskemålet om att förfoga över lätt tillgängliga
            suppleanter för att kunna hantera inkommande ärenden på lämpligaste
            sätt, varför vi yrkar på att riksdagen avslår riksdagsstyrelsens
            förslag i denna del.
          </p>
          <p xml:id="i-2qXVvAJzGomPxfn9qwXLcw">
            Med detta sagt och givet vad som i övrigt framgår av riksdagsstyrelsens
            framställning i det aktuella avseendet yrkar vi även på att låta
            utreda vilken instans som lämpligast bör utse ordförande, ledamöter,
            ersättare och eventuella suppleanter till Riksdagens arvodesnämnd.
            Det synes oss principiellt olämpligt och svårt att försvara att
            riksdagens ledamöter själva väljer vilka personer som ska fastställa
            deras arvoden och bedöma deras avgångsärenden etc. Regelverket
            som sådant må kanske inte kunna överlåtas åt något annat organ,
            men bör förstås vara både rättssäkert och öppet tillåtande för
            de som är satta att tillämpa det. Därutöver bör emellertid avståndet
            mellan de som utför tillämpningen och de som berörs av densamma
            vara betryggande. Såväl utomlands som inom riksdagen ser vi återkommande
            exempel på förslag från parlamentariker som vill höja eller sänka
            sina egna arvoden och ersättningar, utifrån mer eller mindre godtyckliga
            kriterier. Detta anser vi skulle vara en farlig väg att gå. Att
            i stället kunna påvisa att det finns ett tydligt givet regelverk
            satt på förhand som bedöms och tillämpas av en fri- och utomstående
            part skänker både trygghet och trovärdighet. Riksdagens arvodesnämnd
            är ett gott exempel på en sådan instans, men behöver då också
            utses på ett så oantastligt sätt som möjligt.
          </p>
          <p xml:id="i-BWUAQE81h7UgjBDxeMreCp">
            Den förändring som innebar att det numera är riksdagen själv
            som väljer sin egen arvodesnämnd kan i ljuset av detta sken ses
            som olycklig. Argument som att den ordning som rådde tidigare,
            där riksdagsstyrelsen utsåg nämnden, skulle avvika alltför mycket
            mot hur t.ex. Statsrådsarvodesnämnden utses och tillsätts torde
            relativt enkelt kunna motsägas av att den sistnämnda riktar sig
            mot en utomstående målgrupp, av att flertalet andra av riksdagens
            nämnder fortfarande utses av riksdagsstyrelsen men också av hur
            ersättningen till respektive nämnds ledamöter och ordförande regleras.
            För de flesta dylika organ regleras arvode och ersättningar i
            lagen (1989:185) om arvoden m.m. för uppdrag inom riksdagen, dess
            myndigheter och organ. Flertalet ersättningar regleras där med
            ett månadsarvode i procent av arvode som riksdagsledamot. En sådan
            ordning låter sig förstås inte göra gällande för Riksdagens arvodesnämnd,
            av uppenbara skäl. I stället regleras arvoden till denna nämnds
            ledamöter direkt i lagen (2012:883) med instruktion för Riksdagens
            arvodesnämnd och beslutas därigenom av riksdagsstyrelsen. Sålunda
            vore det inte alltför långsökt att den som beslutar om arvoden
            och ersättningar till ledamöterna också ansvarade för att utse
            desamma. Möjligen skulle man snarare kunna föra en diskussion
            kring varför det har bedömts mer angeläget att riksdagsstyrelsen
            utser ledamöterna till exempelvis Riksdagens ansvarsnämnd och
            Partibidragsnämnden än till Riksdagens arvodesnämnd. Men det är
            en något annan frågeställning, och en återgång till att låta riksdagsstyrelsen,
            alternativt något annat än mer lämpligt organ som en utredning
            i så fall får visa vilket det skulle kunna vara, ansvara för att
            utse Riksdagens arvodesnämnd anser vi svårligen kunna sägas göra
            saken sämre i alla fall. Därav ovanstående yrkande om ett tillkännagivande
            om att ånyo låta utreda vilken instans som lämpligast bör utse
            ordförande, ledamöter, ersättare och eventuella suppleanter till
            Riksdagens arvodesnämnd.
          </p>
        </div>
        <div xml:id="i-GANP4wiKwuTSLxLvSfCHLS" type="motSignatures">
          <list xml:id="i-5ks67ySYzVyqSTpuJFfrMp">
            <item xml:id="i-Rcw5mdePqW68tJmxuxqLtL">
              Fredrik Eriksson (SD)
            </item>
            <item xml:id="i-MmjsHazegkkgk7wWBzEmYc">
              Jonas Millard (SD)
            </item>
          </list>
        </div>
      </div>
    </body>
  </text>
</TEI>
