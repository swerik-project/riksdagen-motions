<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_252/mot_200405_MJ_252-0001.pdf"/>
      <pb facs="riksdagen-motions-pdf/data/200405/mot_200405_MJ_252/mot_200405_MJ_252-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ252 pnr: m1338
          </p>
          <p>
            Motion till riksdagen 2004/05:MJ252
          </p>
          <p>
            av Marietta de Pourbaix-Lundin (m)
          </p>
          <p>
            Detaljregler meddelade med stöd av djurskyddslagen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om detaljregler meddelade med stöd av djurskyddslagen.
          </p>
          <p>
            Motivering
          </p>
          <p>
            Djurskyddslagen är en ramlag som lämnar över mycket av detaljregleringen
            till regering och till ansvarig myndighet. Lagens portalparagrafer
            är mycket allmänna och det finns dessutom ingen straffsanktion
            kopplad till om någon bryter mot dem. Det är däremot alltid straffsanktion
            mot att bryta mot en föreskrift som är meddelad med stöd av lagen.
            Djurskyddslagen har skärpts vid flera tillfällen. När det gäller
            vård och förvaring av försöksdjur så skärptes lagen rejält 1998.
            Då fattade riksdagen beslut om att försöksdjur skulle hållas och
            skötas så att de kunde bete sig naturligt och så att deras hälsa
            främjades. Ändringen krävdes för att Sverige skulle leva upp till
            gemenskapsbestämmelserna inom EU. Ansvariga myndigheter har dock
            inte uppdaterat föreskrifterna för vård och förvaring av försöksdjur
            sedan början av 1980-talet. De detaljregler som finns bygger med
            andra ord varken på den nya djurskyddslagen, som kom 1988, eller
            på ändringen, som meddelades 1998. Riksrevisionen har under året
            påtalat behovet av att riksdagen bättre följer den subdelegering
            som sker inom ramen för djurskyddslagen. Enligt min mening är
            det totalt oacceptabelt att föreskrifterna för vård och förvaring
            av försöksdjur inte har uppdaterats. Jag anser att riksdagen bör
            kräva tydlig återrapportering från regeringen vad det gäller arbetet
            med detaljföreskrifter. Det kan rimligen inte vara lagstiftarens
            intention att eftersläpning ska ske, som t ex skett då det gäller
            vård och förvaring av försöksdjur. Riksdagen bör även överväga
            om det är möjligt att införa krav på att detaljregler meddelade
            med stöd av
          </p>
          <pb facs="riksdagen-motions-pdf/data/200405/mot_200405_MJ_252/mot_200405_MJ_252-0002.pdf"/>
          <p>
            2004/05:MJ252
          </p>
          <p>
            djurskyddslagen måste omprövas förslagsvis vartannat år. En sådan
            reglering skulle ställa krav på regering och myndigheter och skulle
            borga för en säkrare subdelegering, allt i enlighet med synpunkterna
            från Riksrevisionen.
          </p>
          <p>
            Stockholm den 27 september 2004
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
