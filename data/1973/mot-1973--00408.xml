<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00408">
  <teiHeader>
    <fileDesc>
      <titleStmt>
        <title>om slopande av bidraget till KRUM, m. m.</title>
        <author>av herr Ringaby m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om slopande av bidraget till KRUM, m. m.</title>
          <idno type="rdwebb">FW02408</idno>
          <rs type="number">408</rs>
          <ref type="dokument_url_text">http://data.riksdagen.se/dokument/FW02408/text</ref>
          <ref type="dokument_url_html">http://data.riksdagen.se/dokument/FW02408</ref>
          <ref type="dokumentstatus_url_xml">http://data.riksdagen.se/dokumentstatus/FW02408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-91SAXsUbmLaUj8YfQKHZ1n</idno>
            <name>PER-ERIC RINGABY</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>ARNE ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BTQHo9TKPt4psovBo1HK4X</idno>
            <name>HANS NORDGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D2rXLqEk1mX4baqrQH2wZM" type="signed"/>
        <correspContext corresp="i-D2rXLqEk1mX4baqrQH2wZM">
          <note type="signatory" corresp="i-91SAXsUbmLaUj8YfQKHZ1n"/>
          <note type="signatory" corresp="r-0"/>
          <note type="signatory" corresp="i-BTQHo9TKPt4psovBo1HK4X"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__408/mot_1973__408-001.pdf"/>
      <fw xml:id="i-9SyxxaSWhqthAg6gLHy9q3">
        Mot. 1973:408 11
      </fw>
      <div xml:id="i-3mmHFrgD9PT88RuEei4abu" type="motHeader">
        <div xml:id="i-7xbricGfrt3kXpojFqAh4q" type="motTitle"/>
        <div xml:id="i-AEEeMSPvc5NyCvLgyef4GJ" type="motSubmissionInfo"/>
      </div>
      <div xml:id="i-CBLyyBB2Eep6pxh1Uk7g7H" type="motBody">
        <div xml:id="i-Fszkj7Fp4HdtLgBFWs3LKu">
          <p xml:id="i-SB8LwcC1meRcTyvAQSNwei">
            Nr 408
          </p>
          <p xml:id="i-QZcLUoiUzFXkh3jkVRLhaw">
            av herr Ringaby m. fl. om slopande av bidraget till KRUM, m.
            m.
          </p>
          <p xml:id="i-PsiXPuPA5ioRxgmN1U3yg6">
            KRUM, kriminalvårdens humanisering, är namnet på en organisation
            som sedan några år uppbär statligt stöd för sin verksamhet. I
            regel brukar myndigheterna vid skatteunderstödd verksamhet kräva
            en seriös planlägg- ning av arbetet och vissa garantier för att
            målsättningen rimmar med samhällets allmänna politiska inriktning.
            Detta borde i synnerhet gälla organisationer som tillåtes arbeta
            inom den offentliga sektorn. Att KRUM inte ens fyller lågt ställda
            krav i detta hänseende torde framgå av tidningen ”Krumbukten”,
            som finns på t. ex. Kumlaanstalten. Följande citat är alltså hämtade
            ur KRUM:s tidning:
          </p>
          <p xml:id="i-Q2MCyXcJ8KCZZ84AyCw9jh">
            ”Han stal. Stal småsummor i stället för att etablera sej socialt
            och göra sej stora summor medelst skattefiffel.” ”Tjuvar på alla
            kåkar — utnyttja $ 47. I Kiruna strejkar arbetarna vilt. De underkastar
            sig inte LO. De ställer förhandlingsresultat som villkor för att
            börja arbeta igen. De underkastar sig inte arbetsgivaren. Elever
            som anser vissa prov otjänliga vägrar att avlägga proven. De underkastar
            sig inte. Vi som är fängslade borde för länge sedan ha genomfört
            liknande aktioner. En fånges första plikt är att i varje läge
            protestera mot fångenskapen. Han måste ständigt påminna dem som
            håller honom fången att de begår ett skändligt brott, jämförda
            med vilket stöld och bedrägeri är försum- bara bagateller. Det
            är i fångens situation ett nesligt underlag att låna sig till
            att utföra ett arbete i fånghållningens kommersiella verksamhet.
            Ändå sker detta i mycket stor utsträckning, därför att fånghållarna
            kan stödja sig på ett lagstadgande om fängelsefångars arbetsplikt.”
            ”Vad man saknar mest på fängelset (siffrorna anger hur många som
            svarat) Sexuellt samlag 40, frihet 32, sprit och öl 17, samt hjortronsylt,
            egen våning, knark m. m.” ”Vi vägrar tvångsarbeta. Undertecknade,
            fångar på Hall, har i dag beslutat att fortsätta kampen mot arbetstvånget
            på de svenska fängelser- na. Detta arbete är inte bara i sig själv
            förnedrande. Det ligger också till grund för administrativa frihetsberövanden.
            Vanan att kritiklöst och undergivet foga sig efter de levnadsvillkor,
            som gäller för fångar, bevisar inte att man utvecklat anlag för
            att kunna fylla en uppgift i ett demokratiskt samhälle. Däremot
            kan en sådan undergivenhet inför den egna livssituationen leda
            till en defaitistisk inställning till allt och alla — en underlägsenhetskänsla
            som rättfärdigar en djup likgiltighet såväl för det egna som för
            andras öden.” ”Fångarnas föreningsrätt och rätt till fackliga
            stridsåtgärder bör uttryckligen garanteras i den nya behandlingslagen.
            Detta har betonats av Krum dels genom skrivelse och dels genom
            uppvaktning hos behandlings- kommittén.”
          </p>
          <pb facs="riksdagen-motions-pdf/data/1973/mot_1973__408/mot_1973__408-002.pdf"/>
          <fw xml:id="i-LhU7rsxbC94Ta657uzKddb">
            Mot. 1973:408 12
          </fw>
          <p xml:id="i-P3A1F3eLeG2RLS56WFvA9P">
            ”Allmänna medel utnyttjas till att bekosta Kriminalvårdsstyrelsens
            ytterst auktoritära system av straffarbete och vanvård. Det nuvarande
            anstaltväsendet är dolt för det öppna samhället, systemet bevakas
            genom censur och rigorösa säkerhetsbestämmelser. Dagspressens
            representanter och andra nyhetsmedia förhindras att sammanträffa
            med fångarnas förtroenderåd och andra i fängelset inkapslade kamporganisationer.
            De informationer om fångarnas behandling som meddelas allmänheten
            är alltid kamouflerade och därigenom icke verkliga. Den skattebetalande
            medborgaren förs medvetet bakom ljuset, hans pengar missbrukas.
            Vårdetiketter — i likhet med ”målinriktad yrkesutbildning” och
            ”en väl etablerad studieverksamhet” — är destruktiva lögner, straffarbetet
            och systemet med inspärrning har inte förändrats på några väsentliga
            punkter sedan t. ex. 1907 — det rör sig i huvudsak om begreppsförändringar,
            så att fångvakt kallas för ”vårdare” , cell för ”bostadsrum”,
            straffarbete för ”arbetsträning” osv. Systemet kallas i sin helhet
            för ett ”vårdande system”. Det är således positivt värdeladdade
            ord och begrepp som döljer den verkställande Kriminalvårdsstyrelsens
            totala imkompetens i vård och terapeutisk behandling av straffade
            människor.” ”Nu är det andra som kommer. Mer fåordiga. Som länge
            tvingats äta sin egen elakhet och svälja den som en besk klump.
            De har ingenting att förlora. De vet hur mycket av högfärd och
            förödmjukelse som ryms i överhetens flotta välgörenhetsattityd.
            Så nu blir det allvar av. De kommer från ungdomsvårdsskolor och
            fängelser, från ungkarls- hotell och natthärbärgen, från rivningskåkar
            och geggarkvartar, från mentalsjukhus, ålderdomshem och nykterhetsanstalter,
            från inrättningar för handikappade och psykiskt utvecklingsstörda,
            från avfolkningsbygder och samebyar, från zigenar- och invandrargetton
            — — — På Kungsgatan i Stockholm bildar de ett väldigt tåg, som
            stadens alla poliser inte kan stå emot. Den vilda horden av psykopater
            och vanekriminella (affektiva, rotlösa, ansvarslösa, förljugna,
            samhällsfient- liga) banar väg i fronten med stiletter, knogjärn
            och avsågade gevär. Bakom dom slamrar de lytta och vanskapta fram
            i rullstolar och på kryckor. Deras vapen är den obscena självuppgivelsen,
            sneda kroppar och blinda ansikten bjuds ogenerat ut åt polisens
            sablar och batonger — en plasmaklump av tyst lidande som efter
            varje batongslag genast återtar sin förryckta form. Och när de
            vanföra hotar att massakreras av ridande polis går en raglande
            hop av utesovare till angrepp med injektionssprutor och trasiga
            ölbuteljer. Gathororna drar fram förskärare och bespetsar sig
            på att komma ut ur oredan med en XxXXXxXxxx+ som souvenir. Zigenarna
            smyger omkring och stjäl hästarna under poliserna. Mentalpatienterna,
            de otillräkneliga, för sina handlingar oansvariga, skuttar omkring
            och förvirrar ordningsmakten, spottar, klöser, river, bits. Och
            samerna? Jo de driver ut sin renhjord till ett våldsamt trafikkaos
            på Stureplan. — — — Så kommer det att se ut när ”minoriteterna”
            tar makten, när myten om Medborgarskapet till sist bryter samman
            och öppnar en dånande förkastningsspricka i landet. I led efter
            led marscherar de upp på Hötorget med sina svarta paroller och
            standar. I första ledet: EXISTENS och IDENTITET I andra ledet:
            JÄMLIKHET och GEMENSKAP I tredje ledet: FRIHET Sen ockuperar de
            kanslihus och riksdag, de centrala ämbetsverken,
          </p>
          <p xml:id="i-2xfBHSQJCepdkZR17vuoFv">
            + Det här av motionären överkryssade ordet är av den arten att
            det skulle vara stötande.
          </p>
          <pb facs="riksdagen-motions-pdf/data/1973/mot_1973__408/mot_1973__408-003.pdf"/>
          <fw xml:id="i-E7HDtZ61Vc9R58Jb8gMsWw">
            Mot. 1973:408 13
          </fw>
          <p xml:id="i-LdNwcVbn8hy5RKmFaKjxhW">
            försvarsstaben, bankerna och storföretagens styrelserum. De lamslår
            näringslivet och den statliga förvaltningen. Efter maktövertagandet,
            när vår trivselregering har skrivit under samtliga paroller, vidtar
            en tids social gymnastik för de medborgerligt förslappade privilegiemänniskorna.
            De får rotera inom det vårdande anstaltsväsendet och genomgå omyndigförklaring
            i skilda former, under överinseende av för ändamålet redan utbildad
            personal. Efter den pärsen är det tid att börja bygga den nya
            samexistensen på grundval av ett lika värde, som nu även majoriteten
            kommer att uppleva som en tvingande nödvändighet. De kvarvarande
            socialfascisterna beredes omvårdnad i frihet.”
          </p>
          <p xml:id="i-TuKkPiWPjmTJNFtRepDVB2">
            På s. 89 i bil. 4 till statsverkspropositionen finner man att
            organisa- tionen bakom offentliggörandet av här citerade obskyra
            åsikter t. o. m. upphöjts till remissinstans för yttrande över
            kriminalvårdsberedningens förslag. Vi citerar: ”KRUM är positivt
            till frivårdens följder. Inte därför att frivården innebär någon
            effektiv behandling utan därför att frivård innebär frihet från
            anstaltsvård.” De citat som här har gjorts torde med önskvärd
            tydlighet avslöja organisationens bristande samhällsansvar. Inte
            heller går det att spåra något allvarligt menat engagemang i kriminalvårdsfrågor.
            KRUM uttalar sig öppet för strejker och obstruktion på fängelserna,
            men visar inget som helst intresse för internerna sedan de lämnat
            anstalten eller för brottslingarnas offer. Med stöd av det anförda
            hemställer vi att riksdagen vid behandlingen av bilaga 4 punkten
            F8 till statsverkspropositionen som sin mening ger Kungl. Maj:t
            till känna att a) anslag till KRUM ej bör utgivas, b) KRUM ej
            bör tillåtas verka inom fångvårdsanstalterna samt c) KRUM ej bör
            anmodas att avge remissyttrande i fång- vårdsfrågor.
          </p>
          <p xml:id="i-VwhthKTq52MXh35ThVJwZJ" type="date">
            Stockholm den 24 januari 1973
          </p>
          <div xml:id="i-B39fkMPiU5rD5fU1g6hRXa" type="signatureBlock">
            <p xml:id="i-JkfotNYPWHzm95Yvhh1x5c" who="i-91SAXsUbmLaUj8YfQKHZ1n" type="signature">
              PER-ERIC RINGABY (m)
            </p>
          </div>
          <p xml:id="i-AkgGbQnDQCTYs9UXmF3B1H">
            ARNE ANDERSSON (m) HANS NORDGREN (m) i Ljung
          </p>
        </div>
      </div>
    </body>
  </text>
</TEI>
