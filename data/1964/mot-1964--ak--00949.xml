<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00949">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__949/mot_1964__ak__949-001.pdf"/>
      <fw xml:id="i-DFeuckzA7snSRAehuMEx1y">
        Motioner i Andra kammaren, nr 949 år 1964 13
      </fw>
      <div xml:id="i-Ks9Ce3RHFFjoRx3XtPuwDP" type="motHeader">
        <div xml:id="i-5ZZp3mXBSnKUGkUz3L7FeB" type="motTitle"/>
        <div xml:id="i-DhmdV3zQC4gKLuk4Wu8BgB" type="motSubmissionInfo"/>
      </div>
      <div xml:id="i-6EbSwMTGEXqry91UQyDptu" type="motBody">
        <div xml:id="i-7mcJpnFTBD8SvRTCrJ1sHe">
          <p xml:id="i-DXMW4qSHwyLie75fqFBNTT">
            Nr 949
          </p>
          <p xml:id="i-A2anfJj2BGEjVpQHHtVzDU">
            Av herr Bohman m. fl., i anledning av Kungl. Maj:ts proposition
            nr 96, angående inrättande av ett institut för nyttig- görande
            av forskningsresultat.
          </p>
          <p xml:id="i-XgYAey6jPH2NcDgvA1e5YF">
            I proposition nr 96 har föreslagits inrättandet av ett institut
            för nyttig- görande av forskningsresultat samt hemställts om ett
            investeringsanslag uppgående till 20 milj. kr. att ställas till
            förfogande för detta institut (INFOR). År 1963 bildades stiftelsen
            för exploatering av forskningsresultat (EFOR) som ett led i främjandet
            av utveckling och utnyttjande av forskningsresultat. I den departementspromemoria
            som ligger till grund för Kungl. Maj:ts pro- position nr 96 framfördes
            förslag till utbyggnad av EFOR samt beräknades stiftelsens medelsbehov
            under budgetåret 1964/65 vid den föreslagna utbygg- naden av verksamheten
            till 20 milj. kr. Departementschefen har emellertid funnit skäl
            att inrätta ett särskilt, helt statligt institut, »Institutet
            för nyttig- görande av forskningsresultat, INFOR&gt; vilket de
            i departementspromemo- rian föreslagna medlen enligt departementschefens
            uppfattning bör tillde- las. Om INFOR bildas kommer åtminstone
            fyra statliga organ att arbeta på delvis samma stadier av innovationsförloppet
            — låt vara att norrlandsfon- dens verksamhet är geografiskt begränsad.
            Gränsen mellan exempelvis till- lämpad forskning och exploateringsarbete
            är emellertid inte alltid klar. Stundom griper dessa båda uppgifter
            in i varandra. Det förefaller därför me- ra ändamålsenligt att
            organisatoriskt förenkla den statliga apparaten på om- rådet än
            att lita till att en önskvärd samordning mellan de olika organen
            av sig själv skall komma till stånd. Flera remissinstanser med
            nära anknytning till näringslivet samt tekniska forskningsrådet
            har uttalat önskemål i denna riktning. Vi känner följaktligen
            stor tveksamhet inför Kungl. Maj:ts förslag att ett nytt institut,
            INFOR, skall bildas. Vi vill därför förorda att detta insti- tut
            icke kommer till stånd samt att de föreslagna medlen i stället
            anvisas EFOR. Därest INFOR trots denna vår uppfattning bildas
            anser vi att riks- dagen bör ge uttryck för att INFOR:s verksamhet
            skall betraktas såsom för- söksverksamhet samt att en mera slutgiltig
            ordning inom det här aktuella verksamhetsområdet bör framdeles
            prövas i belysning av vunna erfaren- heter. Enligt departementschefen
            skall institutets uppgift vara »att söka fylla det
          </p>
          <pb facs="riksdagen-motions-pdf/data/1964/mot_1964__ak__949/mot_1964__ak__949-002.pdf"/>
          <fw xml:id="i-2orKbtPten5JBgy8B7eyvm">
            14 Motioner i Andra kammaren, nr 949 år 1964
          </fw>
          <p xml:id="i-NN6WNemJ2f7GFGN2GXB8fG">
            tomrum, som skapas av bristen på aktiva intressenter inom betydande
            delar av industrien, beroende antingen på att branschen i fråga
            över huvud är svagt utvecklad eller intresset för ny teknik är
            påtagligt ringa». Det är visserligen sant, att det ibland förekommer
            att företag saknar möj- ligheter att genomföra hela innovationskedjan
            därför att de kapitalinsatser som därför erfordras är för betydande
            eller de ekonomiska riskerna bedöms vara för stora. Därav kan
            man dock icke dra den slutsatsen att vissa industri- branscher
            skulle sakna aktivt intresse för utvecklingsarbete. Det är ett
            nöd- vändigt villkor för alla företag som vill leva vidare i dagens
            hårda konkur- rens att bedriva ett intensivt utvecklingsarbete.
            Att tekniskt »efterblivna» branscher (om sådana finns) skulle
            bli effektivare därför att ett — i själva verket ganska begränsat
            — anslag ställs till förfogande är dessutom verk- lighetsfrämmande.
            INFOR:s uppgifter bör förvisso inte i första hand ligga på detta
            plan om man vill ernå verkliga resultat. INFOR bör alltså inte
            verka som ett allmänt rationaliseringsorgan utan möjliggöra större,
            punktvisa insatser på ett relativt fåtal, med stor omsorg utvalda
            projekt. Stöd till &gt;svagt utvecklade» branscher bör alltså
            inte vara en förstahandsuppgift för INFOR. Enligt propositionen
            bör INFOR:s inriktning vara företagsekonomisk så till vida som
            institutet, i de fall det finansierat projekt, som är ägnade att
            leda till industriellt utnyttjande, icke endast skall söka få
            kostnaderna för projektet täckta utan också äga få ta del av vinsten.
            Å andra sidan fastslås att den huvudsakliga målsättningen för
            INFOR skall vara samhällsekono- misk. Konstruktionen med vinstdelning
            innebär, att staten inträder, inte som vanlig kreditgivare utan
            som partner i de projekt som får ekonomiskt stöd. Detta torde
            vara en för såväl enskild som statlig låneverksamhet helt ny princip,
            som starkt påminner om s.k. äventyrsavtal, vilka näppeligen hör
            hemma i ett sunt kreditväsen och än mindre rimmar med en »samhällseko-
            nomisk målsättning». Det är visserligen troligt, att INFOR kommer
            att få vidkännas en del förluster på sina engagemang, men dels
            kan dessa förlus- ter begränsas vid omsorgsfull och sakkunnig
            prövning av projekten och dels bör det från samhällsekonomisk
            synpunkt vara till fyllest att vissa av de projekt, som får stöd,
            infriar förväntningarna. Om ett projekt blir vinst- givande, får
            för övrigt staten sin beskärda andel av vinsten skattevägen. Det
            »partnership&gt; som sålunda föreslås är även ägnat att inge allvarliga
            betänkligheter från andra synpunkter. Riskbetonad kreditgivning
            med stats- medel förekommer sedan länge flerstädes, t. ex. via
            företagareföreningar, hantverkslånefonden, AB Industrikredit och
            på andra håll. Det är svårt att inse, varför staten på detta nya
            område — där det samhällsekonomiska in- tresset bör vara betydligt
            mera framträdande än i de övriga fallen — skall tillförsäkra sig
            en särställning. Det torde inte heller kunna undgås att syste-
            met med &gt;vinstandel&gt; för staten kommer att motverka företagens
            benägen- het att utnyttja de möjligheter som INFOR erbjuder. Dessutom
            riskeras att
          </p>
          <pb facs="riksdagen-motions-pdf/data/1964/mot_1964__ak__949/mot_1964__ak__949-003.pdf"/>
          <fw xml:id="i-BgupdkTC3RXNXs4k8bhjgg">
            Motioner i Andra kammaren, nr 949 år 1964 15
          </fw>
          <p xml:id="i-NzLo4XM7Sz3i5KMFXEdQsN">
            INFOR :s anslagstilldelning får karaktär av statlig affärsverksamhet,
            där det samhällsekonomiska intresset kommer att träda i bakgrunden.
            Det är förklarligt om man känner tveksamhet inför förslaget att
            staten skall lämna ekonomiskt stöd, inte blott till grundforskning
            och tillämpad forskning utan även på ett senare stadium i innovationskedjan,
            nämligen det som gäller nyttiggörandet av erhållna forskningsresultat.
            Medan forsknings- verksamheten har en sådan mera allmän inriktning
            att därvid framkomna resultat merendels kan vidare utnyttjas av
            ett flertal företag, kommer den i propositionen föreslagna stödverksamheten
            åtminstone som regel att gälla till förmån för enstaka företag.
            Då de medel, som står till förfogande för ändamålet, är och måste
            vara begränsade, uppkommer dels svårigheten att göra en prioritering
            mellan de företag, som vill erhålla stöd, dels också ris- ken
            att vissa företag kommer att gynnas i konkurrensen med andra.
            Av nu angivna skäl är det av största vikt, att styrelsen för INFOR
            får en så kvalifi- cerad sammansättning som möjligt. I propositionen
            anges endast att styrel- sen, vilken skall bestå av fem ledamöter,
            skall inrymma expertis på kredit- givning och marknadsföring.
            Detta är i och för sig riktigt men otillräckligt. Minst lika viktigt
            är att styrelsen även kommer att representera framstående sakkunskap
            inom olika områden av t. ex. teknik och industri. Inte heller
            distributionsområdet bör glömmas bort i detta sammanhang. Det
            är naturligen inte möjligt att genom breddad representation förvärva
            all erforderlig sakkunskap, men det är viktigt att det i styrelsen
            finns kom- petenta personer med vid överblick, som kan sakkunnigt
            granska de bedöm- ningar och anslagskrav som görs i utomstående
            instanser. Vi förordar där- för att styrelsen kompletteras med
            ytterligare ett lämpligt antal ledamöter — förslagsvis 5 — vilka
            främst bör ha till uppgift att representera sakkun- skap inom
            teknik, industri och distribution. Med stöd av ovanstående hemställes,
            att riksdagen måtte 1. avslå Kungl. Maj:ts förslag om inrättande
            av ett stat- ligt institut för nyttiggörande av forskningsresultat,
            INFOR; 2. besluta att till stiftelsen för exploatering av forsknings-
            resultat, EFOR, under fonden för låneunderstöd för budget- året
            1964/65 anvisa ett investeringsanslag av 20 milj. kr.; 3. uttala,
            att därest INFOR bildas, a) institutets verksamhet skall betraktas
            som försöks- verksamhet samt att omprövning av verksamhetens upplägg-
            ning skall ske i belysning av vunna erfarenheter; b) institutet
            icke skall verka som något allmänt rationa- liseringsorgan utan
            göra punktvisa insatser på ett fåtal med stor omsorg utvalda projekt;
            c) anslag från institutet beviljas med villkorlig återbetal-
          </p>
          <pb facs="riksdagen-motions-pdf/data/1964/mot_1964__ak__949/mot_1964__ak__949-004.pdf"/>
          <fw xml:id="i-4BV3cwkcnnTE5qqVDtdQ7i">
            16 Motioner i Andra kammaren, nr 949 år 1964
          </fw>
          <p xml:id="i-9u1F7TtjeFfSCUkRkPXkSE">
            ningsskyldighet inklusive ränta enligt de för EFOR gäl- lande
            riktlinjerna; samt att d) institutets styrelse utökas med förslagsvis
            5 ledamöter vilka skall representera framstående sakkunskap inom
            främst teknik, industri och distribution,
          </p>
          <p type="date" id="i-RvpxXWiaEvFzvLPKhsTFU6">
            Stockholm den 17 april 1964
          </p>
          <p xml:id="i-G5m66CFCuWiiF6z7pUqrhH" type="signatureBlock">
            Gösta Bohman
          </p>
          <p xml:id="i-CwXmbrkCp9zZRNb3WSS91k">
            Folke Björkman Bo Turesson Hans Nordgren
          </p>
          <p xml:id="i-13xvdyoZTyNkdE5LjVUe4c">
            ESSELTE AB, STHLM 64 412591
          </p>
        </div>
      </div>
    </body>
  </text>
</TEI>
