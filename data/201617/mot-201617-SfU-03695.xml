<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03695">
  <teiHeader>
    <fileDesc>
      <titleStmt>
        <title>med anledning av prop. 2016/17:154 Begränsningar i föräldrapenningen för föräldrar som kommer till Sverige med barn</title>
        <author corresp="i-YSKeLiTp6e1eVBrTwK4cRX">av Aron Modig m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3695 av Aron Modig m.fl. (KD)</title>
          <idno type="rdwebb">H4023695</idno>
          <rs type="number">3695</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023695/text</ref>
          <ref type="dokument_url_html">http://data.riksdagen.se/dokument/H4023695</ref>
          <ref type="dokumentstatus_url_xml">http://data.riksdagen.se/dokumentstatus/H4023695</ref>
          <ref type="docx">http://data.riksdagen.se/fil/5543F29D-D331-406A-8E77-9AFC7EBDA3BE</ref>
          <ref type="pdf">http://data.riksdagen.se/fil/287A1129-BC18-4DE3-9AFC-86419E5E0E69</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-GgZmZytd7A7HerDTU2Y2QS"/>
        <correspContext corresp="i-GgZmZytd7A7HerDTU2Y2QS">
          <ref>Proposition 2016/17:154</ref>
        </correspContext>
        <correspAction xml:id="i-WepwwFezHBvrg97ZHCYDKX" type="signed"/>
        <correspContext corresp="i-WepwwFezHBvrg97ZHCYDKX">
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-RVBRPDgYSffQso5SLJ9Cxr"/>
        </correspContext>
        <correspAction type="submitted" xml:id="i-XAWn4aAxw8ng1GXwxP5MvZ">
          <date when="2017-04-05"/>
          <time when="16:43:05"/>
        </correspAction>
        <correspAction type="reviewed" xml:id="i-VJwQQQtr1G5rNP9iFXsoXN">
          <date when="2017-04-10"/>
          <time when="15:31:41"/>
        </correspAction>
        <correspAction type="dismissed" xml:id="i-YDN2Zghub1bHGMxMRaSkc4">
          <date when="2017-04-18"/>
        </correspAction>
        <correspAction type="referred" xml:id="i-P3kHjNLxPPsCzDVovWBG3h">
          <date when="2017-04-19"/>
        </correspAction>
        <correspAction type="assigned" xml:id="i-8mjriwk7fHaSfUJ7FMGdPS">
          <date when="2017-05-31"/>
          <time when="16:58:18"/>
        </correspAction>
        <correspContext corresp="i-8mjriwk7fHaSfUJ7FMGdPS">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-JvBLauCScDqG3Qb9yd1drJ"/>
        <correspContext corresp="i-JvBLauCScDqG3Qb9yd1drJ">
          <ref type="uppgift">2016/17:SfU23</ref>
          <ref type="ref_dok_id">H401SfU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU23</ref>
          <ref type="ref_dok_titel">Begränsningar i föräldrapenningen för föräldrar som kommer till Sverige med barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3695 av Aron Modig m.fl. (KD) med anledning av prop. 2016/17:154 Begränsningar i föräldrapenningen för föräldrar som kommer till Sverige med barn</div>
      </div>
      <div type="motBody">
        <div type="motProposal" subtype="förslag">
          <head xml:id="i-QSaJau2NAhiPTT9RNEwPH8">
            Förslag till riksdagsbeslut
          </head>
          <list style="ol">
            <item xml:id="i-ThYXCYYLtUyKCRqKru9Js6">
              Riksdagen avslår förslaget om att begränsa föräldrapenningen
              för föräldrar som bosätter sig i Sverige med barn som är äldre
              än ett år men yngre än två år.
            </item>
            <item xml:id="i-RvQCtK5zdmMnUGDn9VnCFw">
              Riksdagen ställer sig bakom det som anförs i motionen om att
              erbjuda nyanlända föräldrar svenskundervisning med barntillsyn
              och tillkännager detta för regeringen.
            </item>
            <item xml:id="i-WcaamLjhNMRD7AMJucjMtJ">
              Riksdagen ställer sig bakom det som anförs i motionen om att
              regeringen säkerställer tydlig information om övergångsreglerna
              till berörd grupp, och detta tillkännager riksdagen för regeringen.
            </item>
            <item xml:id="i-A3b4NuXXjPCmAm9hc4Q6ch">
              Riksdagen ställer sig bakom det som anförs i motionen om olika
              åtgärder för att förbättra förutsättningarna för nyanlända, inklusive
              nyanlända föräldrar, att etablera sig på arbetsmarknaden och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FfbLr7HWpuojm15mubHm1b">
            Begränsning av föräldrapenningen för föräldrar som kommer till
            Sverige med barn äldre än två år
          </head>
          <p xml:id="i-Hfw3WyYFCVDKprz68mfgKb">
            Kristdemokraterna stöder den aktuella propositionen i fråga om
            att begränsa rätten till föräldrapenning för föräldrar som bosätter
            sig i Sverige med barn som är två år eller äldre. Denna begränsning
            är en del av den migrationspolitiska överenskommelsen från oktober
            2015, som ingicks mellan regeringen och allianspartierna.
          </p>
          <p xml:id="i-6nZjxP4nBoBAQZpxWnvGEr">
            Förslaget innebär att föräldrar till barn som är äldre än två
            år när familjen bosätter sig i Sverige inte får lika många dagar
            med föräldrapenning som föräldrar till barn som är yngre än två
            år. Föräldraförsäkringen är i första hand tänkt att användas under
            barns första levnadsår. Det är också så försäkringen används.
            Under barns två första levnadsår använder föräldrar i genomsnitt
            348 av de totalt 480 föräldrapenningdagarna. Med utgångspunkt
            i dessa faktum är det varken rimligt eller rättvist att föräldrar
            som bosätter sig i Sverige med äldre barn får lika många dagar
            med föräldrapenning som föräldrar med nyfödda barn. Därför regleras
            denna överkompensation i och med den aktuella propositionen.
          </p>
          <p xml:id="i-9McfoCVQAKV6yoYiEQWTJE">
            Kristdemokraterna är positiva till att föräldrar med gemensam
            vårdnad har rätt till hälften av föräldrapenningdagarna vardera.
            På så sätt betonas vikten av båda föräldrarna i barnets liv. Till
            skillnad från regeringen anser vi dock att föräldrapenningdagar
            fritt ska kunna överlåtas mellan föräldrarna på det sätt som de
            själva önskar. Vi vill således avskaffa kvoteringen i föräldraförsäkringen.
            Som en konsekvens av detta motsätter vi oss även att de begränsade
            föräldrapenningdagarna ska vara kvoterade.
          </p>
          <head type="h1" xml:id="i-37NV6QRvqRiHpGwaDZKd73">
            Föräldrapenning för föräldrar till barn som är äldre än ett år
          </head>
          <p xml:id="i-HL7v5ajeV3rfma1yYWedUi">
            Kristdemokraterna motsätter sig däremot förslaget om att, utöver
            vad som ingicks i migrationsöverenskommelsen, begränsa föräldrapenningen
            för föräldrar som kommer till Sverige med barn som är endast ett
            år gamla. Vi anser att barn som är upp till två år är att betrakta
            som mycket små och därmed i stort behov av sina föräldrar för
            omsorg och anknytning. Därför bör det också finnas en hög flexibilitet,
            så att föräldrarna själva kan avgöra hur stor del av tiden de
            själva vill ha omsorgen om sina barn.
          </p>
          <p xml:id="i-6kZY5DAtpNhHhfJ5RFzNAM">
            Barnombudsmannen och Svenska Läkarföreningen anför i sina remissvar
            på propositionen att föräldraförsäkringen har som huvudsakligt
            syfte ”att barnet ska kunna utveckla en nära och god kontakt
            med trygga omsorgspersoner”. Barnombudsmannen saknar ett tydligare
            barnfokus och resonemang utifrån ett barnperspektiv i förslaget.
            Myndigheten för familjerätt och föräldraskapsstöd (MFoF)
            påpekar i sitt remissvar att ”begränsningsregeln innebär mindre
            utrymme för anpassning utifrån varje enskilt barns behov eftersom
            antalet dagar med föräldrapenning minskar”. Kristdemokraterna
            anser att detta är särskilt viktigt när det gäller de allra minsta
            barnen.
          </p>
          <p xml:id="i-B7n3n3txVeeT3heq5xi4Ds">
            Enligt propositionen tycks föräldrar som kommer till Sverige
            med mycket små barn ta ut färre föräldrapenningdagar än förväntat.
            En delförklaring uppges vara ”[…] att det för barn som kommer
            till Sverige är en högre andel som har föräldrar som inte
            ansöker om någon föräldrapenning alls. Detta påverkar genomsnittssiffrorna
            men är även värt att notera som fristående faktum.” Att begränsa
            antalet föräldrapenningdagar för föräldrar som bosätter sig i
            Sverige med så små barn som ettåringar riskerar därför att leda
            till att främst kvinnor ändå är hemma med barnet, fast utan någon
            ersättning och därmed utanför socialförsäkringssystemet. Det vore
            i sådana fall en sämre situation.
          </p>
          <p xml:id="i-XwdKqYDgGiBiCfqF1i4g8V">
            Som ett led i att underlätta för framför allt nyanlända kvinnor
            med små barn att etablera sig på arbetsmarknaden tidigare anser
            Kristdemokraterna att alla, oavsett om de har föräldrapenning
            eller inte, ska erbjudas barntillsyn vid svenskundervisning såsom
            sfi. Vi tror att fler då skulle delta i undervisningen, vilket
            såklart skulle vara positivt ur ett integrations- och etableringsperspektiv.
          </p>
          <head type="h1" xml:id="i-GJx3WVYv53UVGHt7xJmF4K">
            Tydlig information om övergångsreglerna
          </head>
          <p xml:id="i-M2W8KY9mK8nhj5A3TVXGDv">
            Begränsningsreglerna ska gälla föräldrar och barn som kommer
            från utlandet och som inte tidigare har bott i Sverige samt föräldrar
            och barn som flyttar tillbaka till Sverige efter bosättning utomlands.
            Det kan också handla om barn som flyttar till Sverige men där
            en eller båda föräldrarna bor i Sverige sedan tidigare. Begränsningsregeln
            ska träda i kraft den 1 juli 2017 och omfatta alla i ovannämnda
            grupp som per detta datum inte tagit ut någon föräldrapenning
            för sitt barn.
          </p>
          <p xml:id="i-YaP1QbyP6t6b3tQDHJMUBE">
            Kristdemokraterna stöder de aktuella övergångsreglerna förutsatt
            att alla föräldrar som inte har nyttjat någon föräldrapenning
            före ikraftträdandet har blivit tydligt informerade om hur de
            ska göra för att få behålla sina dagar. LO, Barnombudsmannen och
            Inspektionen för socialförsäkringen understryker i sina remissvar
            vikten av att berörda föräldrar informeras om förändringen i tid,
            och Försäkringskassan konstaterar att det är en utmaning att nå
            fram med information om lagändringens konsekvenser. Kristdemokraterna
            vill därför betona att regeringen bör säkerställa att den berörda
            gruppen av föräldrar får information om de nya bestämmelserna
            i tid.
          </p>
          <head type="h1" xml:id="i-BptZRuK2kgf5jNRCMRSVJQ">
            Bättre förutsättningar för nyanlända att etablera sig på arbetsmarknaden
          </head>
          <p xml:id="i-7Bxx9zk5aNHiuz4WGdLP9Z">
            I propositionen framgår: ”Arbetsförmedlingen och Juridiska fakultetsnämnden
            vid Uppsala universitet, anger att det med befintlig statistik
            är svårt att bedöma i vilken utsträckning en begränsning
            av rätten till betald föräldraledighet kommer att påskynda
            deltagande i etableringsuppdraget, etableringen på arbetsmarknaden
            och i samhället i övrigt för nyanlända föräldrar.” Enligt
            propositionen delar också regeringen till viss del dessa remissinstansers
            bedömning. Att begränsa föräldrapenningen för nyanlända föräldrar
            kommer alltså troligen att ha endast begränsad inverkan på nyanländas,
            framför allt kvinnors, etablering på arbetsmarknaden.
          </p>
          <p xml:id="i-XCzTCWQqf5xaRfi9rgHotP">
            För att möjliggöra en snabbare etablering på arbetsmarknaden
            för nyanlända kvinnor behöver, som flera remissinstanser påpekar,
            ett flertal åtgärder vidtas som inte berörs i denna proposition.
            Om inte begränsningarna i denna proposition kombineras med andra
            kraftfulla integrationsåtgärder riskerar de att endast leda till
            att nyanlända kvinnor fortsatt är hemma med sina barn, dock utan
            någon ersättning och därmed helt utanför socialförsäkringssystemet.
          </p>
          <p xml:id="i-8YBCPUAyraQd9C3KjBdjPh">
            Kristdemokraterna har föreslagit att det införs introduktionsanställningar
            i syfte att möjliggöra lägre ingångslöner och därmed lägre trösklar
            in på arbetsmarknaden. Vi vill också utveckla RUT-avdraget för
            att fler jobb med lägre kvalifikationskrav ska växa fram. I vår
            budgetmotion har vi också anslagit stora satsningar på yrkesvuxenutbildningen.
          </p>
          <p xml:id="i-NXwrSYtPu93tqD9ib9Nboj">
            Detta menar vi ska kombineras med att nyanlända som jobbar betalar
            lägre skatt genom att deras jobbskatteavdrag fördubblas. Dessutom
            har vi förslag om ett särskilt jobbskatteavdrag för föräldrar.
            Sammantaget gör dessa skatteförslag att nyanlända, och specifikt
            nyanlända föräldrar, har betydligt större incitament att gå från
            utanförskap till arbete jämfört med den politik som råder i dag.
          </p>
          <p xml:id="i-DcQy2DyXn7q7zLheSGPjj5">
            För att nyanlända föräldrar ska kunna delta på arbetsmarknaden
            eller utbilda sig måste det finnas tillgång till barnomsorg av
            god kvalitet. Därför är det viktigt att det finns alternativ som
            passar det enskilda barnets behov och föräldrarnas olika önskemål.
            De allra flesta barn går i förskola och föräldrarna är nöjda med
            det. Men det ska vara möjligt att välja även andra alternativ,
            exempelvis familjedaghem eller annan pedagogisk omsorg. Familjedaghemmen
            kan tillhandahålla små barngrupper i hemmiljö, något som passar
            framför allt mindre barn. Vi vill att kommunernas information
            gällande vilka barnomsorgsalternativ som finns ska förbättras
            och att skyldigheten att tillhandahålla familjedaghem skärps.
          </p>
          <p xml:id="i-8eGQNaRivHdmqQcXhVb4Up">
            Tyvärr ser vi att regeringens politik på dessa områden går i
            rakt motsatt riktning, och det riskerar att stå Sverige väldigt
            dyrt framöver.
          </p>
        </div>
        <div type="motSignatures">
          <list>
            <item xml:id="i-RS5DBjzKXUgv8h2HLwbMhq">
              Aron Modig (KD)
            </item>
            <item xml:id="i-2nuYnHZ9qpxa7b5aukUgkx">
              Jakob Forssmed (KD)
            </item>
            <item xml:id="i-VExd88YvnCAiftDWoYWYob">
              Penilla Gunther (KD)
            </item>
            <item xml:id="i-P1eXou1UhaaASvJ42GogMR">
              Robert Halef (KD)
            </item>
            <item xml:id="i-6Wz2zrX8KH3k7NubsCh7sR">
              Désirée Pethrus (KD)
            </item>
            <item xml:id="i-Y719q2tAeFUgbnEX4DGoHW">
              Tuve Skånberg (KD)
            </item>
            <item xml:id="i-B7fYvD7BB8fC1rzGCSso8F">
              Larry Söder (KD)
            </item>
          </list>
        </div>
      </div>
    </body>
  </text>
</TEI>
