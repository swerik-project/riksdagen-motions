<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00454">
  <teiHeader>
    <fileDesc>
      <titleStmt>
        <title>Abortlagstiftningen</title>
        <author corresp="i-WCrN5vpCNm6z9SvfXfby4e">Alf Svensson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Abortlagstiftningen</title>
          <idno type="rdwebb">GA02So454</idno>
          <rs type="number">So454</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So454/text</ref>
          <ref type="dokument_url_html">http://data.riksdagen.se/dokument/GA02So454</ref>
          <ref type="dokumentstatus_url_xml">http://data.riksdagen.se/dokumentstatus/GA02So454</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ADrkfDuebSfQQQhtswYRNt" type="signed"/>
        <correspContext corresp="i-ADrkfDuebSfQQQhtswYRNt">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction type="assigned" xml:id="i-LoWa5jfejxXyjgoBgMgSSg">
          <date when="2014-11-21"/>
          <time when="11:57:51"/>
        </correspAction>
        <correspContext corresp="i-LoWa5jfejxXyjgoBgMgSSg">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_454/mot_198687_so_454-001.pdf"/>
      <div type="motHeader" xml:id="i-B5g6Cj1ckGJyZ2iJDJqoiB">
        <div type="motTitle" xml:id="i-PJ9BeRyPWdd1Ynfop8FusQ"/>
        <div type="motSubmissionInfo" xml:id="i-62LhnKuDcahkXEtdT1dTxS"/>
      </div>
      <div type="motBody" xml:id="i-574hxembFQrvRvBPgvjLsK">
        <div xml:id="i-7ZfXtx4NoAuwajZRnN7BFR">
          <p xml:id="i-7aghJ6G6kdACUXkUZiWj9i">
            Motion till riksdagen
          </p>
          <p xml:id="i-LyPFzJiUHXxQCFokpPFe9J">
            1986/87:S0454
          </p>
          <p xml:id="i-W3GAJ2D4yhfRogTPDiTs1U">
            Alf Svensson (c) Abortlagstiftningen
          </p>
          <p xml:id="i-GSo5Q2eJaYYb7JgwdwCE5w">
            Europarådet har rekommenderat att rätten att födas med omanipulerad
            arvsmassa skall räknas till de mänskliga rättigheterna. Detta
            måste anses vara ett etiskt riktigt krav. Troligen hyllar en betydande
            del av medborgarna denna princip. Däremot har riksdagen genom
            lag frånkänt en i ovanstående rätt ingående princip, nämligen
            den grundläggande rätten att över huvud taget få födas. Förarbetena
            till vår nuvarande abortlag utgick från fostret som en del av
            moderns kropp. Fostret anses enligt de tankar som ligger bakom
            abortlagen få allt större rätt ju äldre det blir. Godtyckligt
            har gränsen 18 veckor satts för rätt till abort utan restriktioner.
            I realiteten sker många aborter senare. Samtidigt har den medicinska
            tekniken utvecklats så att det är möjligt att rädda allt tidigare
            födda barn. Därför har också medicinsk expertis påtalat och riksdagen
            den 5 november 1986 beslutat att den övre tidsgränsen för abort
            bör ses över. Det finns således en befogad oro för att aborterade
            foster skulle kunna vara äldre än för tidigt födda som räddats
            till livet. Synen att det befruktade ägget — fostret — skulle
            vara en del av kvinnans kropp var redan då det anfördes i förarbetena
            till nu gällande lag biologiskt felaktig. Men den senare forskningen
            som kunnat pågå därför att just lagen avskaffade skyddet för det
            ofödda mänskliga livet visar mycket tydligt på det orimliga i
            resonemanget om ”en del av kvinnans kropp”. Det går inte att hålla
            fast vid en sådan syn när ägg som befruktats utanför kvinnans
            kropp, s.k. provrörsbefruktning, som embryon införs i s. k. surrogatmödrar.
            Därmed visas klart att det befruktade ägget — fostret — kan klara
            sig lika bra utan sin biologiska moder och inte ”utgör en del
            av hennes kropp”. En alltmer förfinad fosterdiagnostik medför
            risk för att man med diagnos- resultaten som bakgrund frestas
            att välja ut vilka foster som skall få födas. Ett etiskt problem
            som för närvarande diskuteras är om man skall få abortera ett
            sjukt foster eller ej. Men samtidigt medger abortlagen att helt
            friska foster får aborteras! Av resonemang som förs i olika utredningar
            om fosterdiagnostik, gentek- nik, insemination osv. framgår att
            den nu gällande abortlagen styr det etiska tänkandet. Mycket tyder
            på att den människosyn som finns i lagen om fri abort är ett normbildande
            inslag som påverkar allt större områden inom svensk lagstiftning.
            Utvecklingen har skett smygande. Det finns i argumenten kring
            den nu gällande abortlagen en rad märklighe- ter. Dit hör t.ex.
            en del resonemang i gen-etikkommitténs betänkande. ”Aborten gäller
            definitionsmässigt enligt svensk lag en nödsituation”, skriver
          </p>
          <p xml:id="i-9dvEj28EipHsw4nn7rHUcG">
            1
          </p>
          <pb facs="riksdagen-motions-pdf/data/198687/mot_198687_so_454/mot_198687_so_454-002.pdf"/>
          <p xml:id="i-MfuSFkxhMm2Whn93pRbV5Y">
            kommittén. Ordet definitionsmässigt har där stor betydelse för
            förslaget om att begränsa forskningsrätten på foster upp t.o.m.
            14:e dygnet. För att förklara att det dels skall gälla en 2-veckorsgräns
            (för experiment på foster), dels en 18-veckorsgräns (för abort
            av foster) försöker utredningen att skilja mellan forskningens
            intresse och kvinnans intresse. ”Även det aborterade, levande
            fostret har människovärde, även om detta underordnats värdet av
            moderns självbestämmande”, försöker kommittén krystat förklara
            sitt ställ- ningstagande. Men vilket människovärde — värt namnet
            — har egentligen ett aborterat foster i samhällets ögon? Hela
            detta resonemang hos gen-etikkommittén visar på att abortlagens
            människosyn kommer i konflikt med intuitivt kända reaktioner inför
            den forskning som utvecklats runt livets början. För att klara
            sig ur detta etiska dilemma får man ägna sig åt paradoxer och
            inkonsekvenser som närmast gränsar till sofism. Frågan om hur
            samhället ser på rätten till liv är inte en isolerad enskild frågeställning
            utan fundamental för vårt sätt att bygga upp samhället. Den nuvarande
            abortlagen främjar föraktet för det svaga. Och ett utbrett sådant
            synsätt kommer att leda till ett hårt, elitistiskt och ogästvänligt
            samhälle. I det goda samhället rangordnar man inte människor efter
            ålder, handikapp eller utifrån begrepp som ”välkommen” eller ”ovälkommen”.
            Det goda samhället tar ansvar även för den svagaste länken i den
            mänskliga gemenskapen. För kds hänger det ofödda barnets rätt
            till liv samman med demokratins innersta kärna och med grunden
            för människovärde och solidaritet. Därför är det en kristdemokratisk
            uppfattning att samhället skall hjälpa och skydda det svaga, även
            det ofödda barnet. Det viktiga är inte att skapa förbud. Men detta
            synsätt medför ett stort politiskt ansvar. I många andra länder
            finns grupper som aktivt kämpar mot fri abort. Många av dessa
            grupper visar samtidigt förakt för människovärdet i andra avseenden.
            Den som för det ofödda barnets talan, måste också i handling visa
            lika stort intresse för det födda barnet. Vi måste därför se riskerna
            för att människolivet kränks i dåliga arbetsmil- jöer, av miljögifter,
            av ojämlik resursfördelning mellan rika och fattiga folk, att
            människovärdet kränks genom kvinnomisshandel och barnmisshandel
            osv. Det är också viktigt att kunna sätta sig in i den kvinnas
            perspektiv som med den nuvarande abortlagens stadgande begär abort.
            Hon kan ur sin synvinkel se aborten som en väg att komma ur en
            nödsituation. Men vad hon upplever som en nödsituation är till
            stor del format av de värderingar och normer som är allmänna i
            det omgivande samhället. Därför tolkar hon det som en nödsi- tuation
            att hon t. ex. inte anser sig ekonomiskt klara av ett barn. Eller
            hon ser det som en katastrof att behöva avbryta studierna. Kanske
            hon just brutit med den man med vilken hon väntar barn och har
            ångest inför att behöva leva som ensamstående mor i ett barnfientligt
            samhälle. Samtidigt har hon påver- kats av abortlagens uppfattning
            om fostret som en del av hennes kropp. Abortlagen ger henne en
            normerande rätt att begära abort. I ett opinionsläge som hos många
            av de abortsökande framkallat denna upplevelse av den oönskade
            graviditeten som en nödsituation, är det inte möjligt att som
            enda isolerade åtgärd föreslå en förändring av nuvarande
          </p>
          <p xml:id="i-HPP9FLtC6iTTihjbpsVsUB">
            Mot. 1986/87 S0454
          </p>
          <p xml:id="i-Xeoz4Xgc1HvhVxUKfaPGNF">
            12
          </p>
          <pb facs="riksdagen-motions-pdf/data/198687/mot_198687_so_454/mot_198687_so_454-003.pdf"/>
          <p xml:id="i-AfRmrjPT7u6WL5QzA6RTyK">
            abortlag. Det är många områden som behöver förändras och åtgärder
            som behöver vidtas. Attityder och opinioner måste stegvis påverkas.
            Också attity- derna hos många av dem som är motståndare till fri
            abort måste förändras. Vi måste vara villiga att ta på oss ansvaret
            för de människor som kommer i trångmål, därför att de föder ett
            barn. Det måste dock klargöras att begreppet fri abort inte har
            något med begreppet frihet att göra. En abort är ett frihetsberövande
            ingrepp och en nödåtgärd. Den nuvarande abortlagen bygger på en
            rad felaktiga principer. Lagen ger en oinskränkt rätt för en individ
            över en annan individ. Egentligen ger det argument som framfördes
            för den nuvarande lagen, nämligen om individens rätt att bestämma
            över sin kropp, skäl för en restriktiv abortlag. Även det ofödda
            barnet bör ha rätt att bestämma över sin kropp. Eftersom denna
            rätt inte kan artikuleras självständigt bör samhället ställa sig
            som garant för den svagaste av mänskliga varelser, det ofödda
            barnet. Den nuvarande abortlagen har kastat över hela ansvaret
            på den enskilda kvinnan. Samhället tvår sina händer. Den enskilda
            kvinnan fråntogs det stöd som kan behövas mot påtryckningar utifrån.
            Även det ofödda barnets fader har fråntagits inflytande över situationen.
            I all barnomsorgspolitik försöker samhället med såväl opinionsbildning
            som ekonomiska styrmedel stimulera fadern att mer delta i arbetet
            med barnets omvårdnad och utveckling. Fadern måste vara med och
            ta sitt ansvar eller dela ansvaret, brukar det heta. Det ter sig
            därför orimligt att faderns ansvar helt skall negligeras vad gäller
            det ofödda barnet. Under senare tid har en del rättsfall nått
            internationell uppmärksamhet på grund av att föräldrar till ofödda
            barn haft olika syn på abort. För att minska antalet aborter måste
            åtgärder vidtas på såväl kort som lång sikt. Kds hävdar att det
            är viktigt att abortlagen ändras så att det ofödda barnet i princip
            får rätt till liv. I följande åtgärdsprogram visar kds på de förändringar
            som tillsammans kan utgöra vägen mot en ny människosyn och en
            förändrad abortlag. De viktigaste omedelbara åtgärderna gäller
            information och opinionsbildning för att förändra attityder. Barn
            och ungdomar måste i skolan få lära sig att det är naturligt,
            roligt och stimulerande att på heltid eller deltid ägna några
            år av sitt liv åt nästa generation. Status hos yrken som har med
            barnomsorg och människovård att göra måste höjas. Det betyder
            att också den hemarbetan- des verksamhet uppvärderas. Opinionsbildningen
            måste också ta sikte på människovärdet. I ungdoms- skolan, vuxen-
            och högskoleutbildning måste människolivets okränkbarhet betonas.
            Angreppen på människovärdet måste skildras i sammanhang som bygger
            upp en sammanhängande etik. Föräldrautbildningen är en annan viktig
            del av opinionsbildningen. Kds-kraven på utbildningens innehåll
            innebär:
          </p>
          <p xml:id="i-9vnrh7CCejxikYxqyU3t8c">
            e Samlevnadsundervisningen i skolan skall ges med sikte på hem
            och familj samt betona ansvar och hänsyn. e Det livslånga äktenskapet
            skall framhållas som idealet för samlevnad. e Biologiundervisningen
            skall ge en objektiv undervisning om fostrets ut- veckling. Undervisningen
            skall klart framhålla fostret som en egen individ
          </p>
          <p xml:id="i-3279gscXASwcFjpBkZD7o1">
            Mot. 1986/87 So454
          </p>
          <p xml:id="i-xqicXv57GxxN8ARNffWqW">
            13
          </p>
          <pb facs="riksdagen-motions-pdf/data/198687/mot_198687_so_454/mot_198687_so_454-004.pdf"/>
          <p xml:id="i-BP5SNJgeM2pUSwtFvQuFa5">
            med en unik uppsättning anlag. e Undervisningen i samhällskunskap,
            religionskunskap/kristendomskun- skap m. fl. ämnen skall betona
            människovärdet och livets okränkbarhet.
          </p>
          <p xml:id="i-Tcvp27ZY7jzQjuPvvpDE2r">
            För närvarande är antalet aborter i Sverige ungefär en tredjedel
            av antalet födda barn. Relationen till antalet födda visar att
            den abortförebyggande verksamheten i stort misslyckats. Det som
            framför allt måste ändras är mödrahälsovårdens och rådgivningsorganens
            neutralitet inför en graviditet. Självfallet måste samhällets
            företrädare utgå från att en graviditet är något positivt. Samhället
            skall på olika sätt visa att man uppfattar det spirande livet
            som så viktigt att man är villig att sätta in alla upptänkliga
            resurser för att förhindra att en graviditet avbryts genom abort.
            Samhällets etiska neutralitet i förhållande till en graviditet
            skall överges. Kds-kraven på särskilda abortförebyggande åtgärder:
          </p>
          <p xml:id="i-SNHLnaHxqpc1xNhCWLvcV2">
            e Mödrahälsovården skall utgå ifrån att graviditet är något positivt
            för för- äldrarna och att graviditeten skall fullföljas. e Preventivmedelsrådgivningen
            skall vara väl utbyggd och lättillgänglig i hela landet. Rådgivningen
            skall även omfatta metoden naturlig familjepla- nering. Information
            om denna metod bör lämnas också vid mödravårds- centraler och
            i föräldraundervisningen. e Ingen skall behöva anföra brist på
            lämplig bostad som skäl för abort. Samhället skall ställa upp
            med bostad och bostadsbidrag för den som har behov av det. e Ingen
            skall för sina studiers skull behöva begära abort. Studiemedel
            och stödundervisning för att ”ta igen” förlorade studier skall
            erbjudas. Man skall även ha möjlighet att få en anpassad studietakt
            som samtidigt berätti- gar till studiemedel. e Stödfamiljer skall
            vid behov kunna erbjudas som hjälp åt ensamstående mödrar den
            period man önskar före och efter barnets födelse. e Föräldrar
            med missbruksproblem skall ha intensivt stöd både före och efter
            barnets nedkomst. e Mödrar eller föräldrapar skulle kunna få stöd
            genom vistelse på ett ”möd- rahem” i modern variant.
          </p>
          <p xml:id="i-3ZfLxJk1V5e4sU4EXZb9nR">
            Men de olika särskilda abortförebyggande åtgärderna måste kompletteras
            med positiva förändringar i abortlagen till skydd för det ofödda
            livet. Kds-kraven på ny abortlag är följande:
          </p>
          <p xml:id="i-Drr3m857YRVAYQFJART4rv">
            e En ny lag som ger fostret rätten till liv bör införas. Möjlighet
            till abort skall endast föreligga i undantagsfall. Samhället skall
            se till att människor som åberopar ekonomiska eller sociala skäl
            för abort erhåller erforderligt stöd så att dylika skäl undanröjs.
            e Sjukvårdspersonal skall i lag garanteras rätt att slippa delta
            vid abortin- grepp.
          </p>
          <p xml:id="i-3M6PMmG7N6N5V2xJa1kyh3">
            Innan en helt ny abortlag införs bör vissa ändringar inom ramen
            för nuva- rande abortlag göras:
          </p>
          <p xml:id="i-2iszGKLUCd5ZF6QvfABgEv">
            e Den abortsökande skall delta i ett obligatoriskt samtal med
            läkare, kurator eller motsvarande. Särskilt motiverat är detta
            samtal efter åttonde gravidi-
          </p>
          <p xml:id="i-BdidAyghZgvVuqFYVP8Tws">
            Mot. 1986/87 S0454
          </p>
          <p xml:id="i-CCXMnX2muJAZR4QpWnoT7w">
            14
          </p>
          <pb facs="riksdagen-motions-pdf/data/198687/mot_198687_so_454/mot_198687_so_454-005.pdf"/>
          <p xml:id="i-BEUwE7HsAig2jYP2Fi2u2L">
            tetsveckan, då fosterdiagnostik kan användas. Fadern skall närvara
            vid samtalen. e Vid de föreslagna obligatoriska samtalen skall
            det vara möjligt att få svar på fråga om skäl för den sökta aborten
            i syfte att ge den abortsökande all erforderlig hjälp.
          </p>
          <p xml:id="i-APQgwbkJMw5P1Wdt5cn6L3">
            I debatten och även i tidigare riksdagsbehandling anförs det
            som ett skäl för bibehållen abortlagstiftning att ”antalet aborter
            inte har ökat så som många befarade då lagen antogs”. Detta är
            ett konstruerat argument som saknar all relevans. Det är ett oomtvistat
            faktum att tillämpningen av den lag som gällde före 1 januari
            1975 genomgick drastiska förändringar efter den intensiva abortdebatten
            vid 1960-talets mitt. I praktiken hade s.k. fri abort tillämpats
            långt före den nya lagens ikraftträdande. Under åren 1956-1964
            låg de legala aborterna på ca 3 20 av antalet graviditeter. 1965
            steg procentandelen och ökningen fortsatte. År 1974, det sista
            året för den äldre lagen, var andelen aborter av graviditeterna
            uppe i 21,7 Zo. Efter den nya lagen har det stabilt befunnit sig
            på 25-26 70 av antalet graviditeter. Det är märkligt att statsmakterna
            inte ser med oro på att mer än var fjärde graviditet avbryts genom
            abort och i stället hänvisar till att ”aborterna inte ökat” och
            anför att lagens intentioner har uppfyllts och dessutom hävdar
            att den legala aborten skall anses som en nödfallsåtgärd. Detta
            visar knappast på en blick för proportioner. I debatten har hävdats
            att en lagstiftning som, tillsammans med en rad infrastrukturella
            åtgärder som redovisats ovan, ger det ofödda barnet rätt till
            liv skulle kunna leda till ett ökat antal aborter genom att illegala
            aborter skulle tillgripas i större utsträckning. Ett sådant argument
            saknar anknytning till verkligheten. Det finns varken empiriska
            eller teoretiska skäl för detta argument. Det finns inga skäl
            att kriminalisera aborterna, varför talet om illegala aborter
            snarast får ses som ett konstruerat försvar för den partipolitiskt
            betingade rädslan att ändra abortlagen. Däremot bör samhället
            inta en livs- befrämjande grundhållning i enlighet med det ovan
            anförda.
          </p>
          <p xml:id="i-KxYWPHdFcUs6s5RRffKckA">
            Hemställan
          </p>
          <p xml:id="i-TJQ6etBbcbNw6mMyPV7ajs">
            Med hänvisning till det anförda hemställs att riksdagen hos regeringen
            begär förslag till en stegvis förändring av den nuvarande abortlagen
            i syfte att ge det ofödda barnet rätt till liv i enlighet med
            det som anförts i motionen.
          </p>
          <p xml:id="i-BuyJUw4ZxjJU8v4Jn2T6LA" type="date">
            Stockholm den 21 januari 1987
          </p>
          <p xml:id="i-MQePVEhttYS9grob5CeoSx">
            Alf Svensson (c)
          </p>
          <p xml:id="i-RiZVNo19qXB1h8YWD9yzJQ">
            Mot. 1986/87 So454
          </p>
          <p xml:id="i-NLezZBjWL1pWzJTxmcHVtx">
            15
          </p>
        </div>
      </div>
    </body>
  </text>
</TEI>
