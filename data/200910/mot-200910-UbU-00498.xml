<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00498">
  <teiHeader>
    <fileDesc>
      <titleStmt>
        <title>Säkrande av forskningskommunikationen</title>
        <author corresp="i-EFJ93MgPh6dJrzDB1Tt657">av Yvonne Andersson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkrande av forskningskommunikationen</title>
          <idno type="rdwebb">GX02Ub498</idno>
          <rs type="number">Ub498</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub498/text</ref>
          <ref type="dokument_url_html">http://data.riksdagen.se/dokument/GX02Ub498</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub498</ref>
          <ref type="doc">http://data.riksdagen.se/fil/75F5A348-F405-41D2-B38E-D009D9CEAEA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AQu6vU7x8FCXd9tuREFC2F" type="signed"/>
        <correspContext corresp="i-AQu6vU7x8FCXd9tuREFC2F">
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction type="numbering" xml:id="i-F9p6qpZUq7vUF4xCZ4hQ8N">
          <date when="2009-10-07"/>
        </correspAction>
        <correspAction type="submission" xml:id="i-NuZnARKifdQoLCUgzVtmsa">
          <date when="2009-10-06"/>
        </correspAction>
        <correspAction type="transfer" xml:id="i-GKWjHGkg47fQ5HuNEyejZF">
          <date when="2009-10-06"/>
        </correspAction>
        <correspAction type="assigned" xml:id="i-GBHb3FoUogbKxVfoDEGsE4"/>
        <correspContext corresp="i-GBHb3FoUogbKxVfoDEGsE4">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GQdk2faxf2n2pPh7VCfFRq">
            Förslag till riksdagsbeslut
          </head>
          <p xml:id="i-8qsYMftTkFBb1tKwUJu1N2">
            Riksdagen tillkännager för regeringen som sin mening vad som
            anförs i motionen om behovet av att säkra forskningskommunikationen.
          </p>
        </div>
        <div type="motContent">
          <head type="h1" xml:id="i-T6vLd4KmzCyWRWyeX2MuhZ">
            Motivering
          </head>
          <p xml:id="i-9EFsF4tugaw21ivHMC7Fou">
            Klimatförändringarna, svininfluensan, framtidens energiförsörjning,
            ekologiskt eller inte. Listan på aktuella och allvarliga frågor
            för oss medborgare kan göras lång. Det som kännetecknar dessa
            svåra områden är att de också är heta forskningsområden, dvs.
            det kommer fram ny kunskap i jämn ström kunskap som inte alltid
            stämmer överens med den tidigare och som också är svår att förstå
            för den oinvigde. Dessutom har de här frågorna starka kopplingar
            till vår vardag. Vilket bränsle ska jag välja när jag köper bil?
            Ska jag vaccinera mig mot influensan? Kan jag vara säker på att
            de ekologiska tomaterna är ett bättre miljöval? Listan kan göras
            lång.
          </p>
          <p xml:id="i-G2maHXzbD9yZ7Z97v8c9gx">
            Vad ska man tro på, är en fråga som ofta ställs. Divergerande
            uppfattningar från forskare och de med samlad erfarenhet kan kännas
            frustrerande. Men att forskare sällan är helt överens är inget
            att oroa sig över. I forskningsprocessen ingår en inbyggd osäkerhet
            som vi faktiskt ska vara tacksamma för. Utan den skulle vi fortfarande
            tro att solen snurrade kring jorden och atomen var odelbar. Genom
            att hela tiden ifrågasätta och bestrida vedertagen sanning tar
            sig vetenskapen framåt, en framgångsrik process som leder till
            att vi förstår både omvärlden och oss själva allt bättre. Förhållningssättet
            att alltid handla utifrån den kunskap vi har i den aktuella situationen
            är den princip som i grunden alla står upp för. Förmågan att ta
            till sig kunskapen är därför synnerligen viktig för att säkra
            allas möjligheter. Jag ser idag tyvärr ett växande gap mellan
            dem som besitter kunskapen och dem som behöver den. Ska det behöva
            vara så?
          </p>
          <p xml:id="i-5RodgjC4z6cGTdCiamWHZD">
            Några exempel: EU-kommissionen skriver i rapporten Scientific
            evidence for policy-making att det finns kontextuella, kulturella
            och strukturella hinder som måste övervinnas för att projekten
            inom EU:s s.k. ramprogram ska kunna användas av beslutsfattare
            på ett meningsfullt sätt. EU menar att situationen är otillfredsställande.
          </p>
          <p xml:id="i-5M3RJ9RM9Ncb33MbrScGxr">
            I Globaliseringsrådets slutrapport frågar man sig bland annat
            om ledande politiker får bästa möjliga beslutsstöd.
          </p>
          <p xml:id="i-6YTegWLYzKqHTgR4EMbdS2">
            Marcus Wallenberg med flera efterlyser i Dagens Industri den
            10 september 2009 konkreta handlingsplaner för hur man skapar
            innovation för tillväxt. Där skriver man att innovation är att
            omsätta kunskap till nya värden.
          </p>
          <p xml:id="i-YX4nXA7pWG5my8fkAFRXdg">
            Ett hundratal forskningsledare samlades nyligen på konferensen
            ODE Omvärldsdialog och engagemang, för att diskutera vikten av
            att kommunicera med omvärlden.
          </p>
          <p xml:id="i-MUwR9UDZDZPwQY7RjM8vE2">
            Ofta får man höra att forskare är obegripliga att lyssna till
            och ointresserade av att kommunicera med andra än andra forskare
            såvida det inte handlar om intressenter med stora plånböcker.
            Det här stämmer inte med min erfarenhet. De flesta forskare som
            jag kommer i kontakt med är gärna delaktiga i aktiviteter som
            syftar till att nå ut med forskningen. Och många anger som främsta
            skäl att de vill bidra med sin kunskap till samhällsutvecklingen.
          </p>
          <p xml:id="i-3Pofq29xjHodwW9iBvm96M">
            Det är här den viktiga funktion som vi brukar kalla forskningskommunikation
            kommer in. Genom att det finns kommunikatörer som är tränade att
            möta medborgarens frågor och att kunna samla ihop rådande forskning,
            göra den begriplig för vanliga medborgare, blir fler delaktiga.
            Och visst borde det vara en självklarhet att de som forskar för
            skattebetalarnas pengar också ska ge tillbaka kunskap till dem
            som finansierat dem. Genom forskningskommunikation finns de som
            kan se fältet utifrån ett helikopterperspektiv och medverka till
            att kunskapen blir tillgänglig för alla.
          </p>
          <p xml:id="i-8KqTxwNYWw4Rx9HHgYHfTE">
            För Sällskapet riksdagsledamöter och forskare (Rifo) och Vetenskapsrådet
            (VR) är just forskningskommunikation det centrala begreppet och
            det som utgör brobyggandet mellan olika aktörer och forskarna.
          </p>
          <p xml:id="i-T76Wp9VXfpqLvetTAkjWmf">
            Jag ser idag en satsning på innovationskontor runt om i landet.
            Att på detta sätt skapa kontaktytor mellan forskning och näringsliv
            är viktigt, men vi får inte glömma att det finns andra broar som
            också måste stå stadigt i en kunskapsnation. Vi avser alltså kontakten
            mellan forskningen och medborgarna, det som EU brukar benämna
            Science in Society. Här är kommunikationen mellan forskare och
            politiker och andra beslutsfattare en viktig del, liksom kunskapsöverföringen
            från forskare direkt till allmänheten. Vi har en hög utbildningsnivå
            i Sverige, men vi har också en skyldighet att se till att den
            nya kunskap som genereras vid våra skattefinansierade lärosäten
            faktiskt kommer medborgarna tillgodo. Vi måste få ordentlig snurr
            på kunskapens kretslopp.
          </p>
          <p xml:id="i-3CUwZxZC4ae9TodUFsBMJq">
            Men görs inte detta vid lärosätena? Ja, visst ingår det som en
            av universitetens tre uppgifter att samverka med världen utanför
            (de övriga två är forskning och undervisning) och det görs mycket
            för att föra ut forskningen utanför universitetens murar. Forskardagar,
            populärvetenskapliga föreläsningar och studiebesök är några exempel.
            Likaså satsar forskningsfinansiärerna stora resurser på kommunikation,
            och vi har initiativ som dem vi representerar liksom Vetenskapsfestivalen
            i Göteborg och den populärvetenskapliga tidskriften Forskning
            &amp; Framsteg att vara stolta över.
          </p>
          <p xml:id="i-JggQGPcqGt9E1ZpfoRiGSH">
            Mot bakgrund av att Vetenskapsrådet hittills haft ansvar för
            forskningskommunikationen men nu valt att ha enbart en främjande
            roll är det viktigt att regeringen ser över situationen. Sverige
            är ett litet land och behöver ta till sig den kunskap som finns
            på den globala kunskapsmarknaden men också starkt medverka till
            att föra ut den kunskap som vi själva skapar. Det är med den utgångspunkten
            vi kan försvara vår plats i det breda internationella kunskapssamhället.
            Jag ser ett stort behov av en nationell funktion som gör att staten
            kan ställa högre strategiska krav på forskningskommunikationen
            i Sverige och på europeisk nivå. Det gäller såväl utvärdering
            som utveckling och samordning av regionala och lokala initiativ.
            Forskningen i Sverige är i många stycken världsledande den borde
            motsvaras av strategiska kommunikationsinsatser som håller samma
            höga klass.
          </p>
          <p xml:id="i-YZoaf4ouknS1VLzBeXiESu">
            Jag vill därför uppmana regeringen till att initiera en nationell
            funktion med fokus på forskningskommunikation till nytta för samhället
            och medborgarna. I första hand anser jag att VR som myndighet
            också fortsättningsvis ska ha det ansvaret. I andra hand måste
            ett organ tillskapas eller utvecklas från något av dem som finns
            enligt ovan för att samla krafterna och ombesörja att den viktiga
            funktionen forskningskommunikation verkligen får ta den plats
            som krävs för att Sverige ska försvara sig såväl inom landet visavi
            medborgarna som utanför landet visavi den internationella forskningen.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-UfFcuZjoUHxj5hCtdM17L4">
              Yvonne Andersson (kd)
            </item>
          </list>
        </div>
      </div>
    </body>
  </text>
</TEI>
