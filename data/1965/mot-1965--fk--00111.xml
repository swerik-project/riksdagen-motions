<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00111">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__111/mot_1965__fk__111-001.pdf"/>
      <fw xml:id="i-7dZZCYpJMnpXWXSQYAJJUn">
        8 Motioner i Första kammaren, nr 111 år 1965
      </fw>
      <div xml:id="i-FnD8otoi9TQgD8bf56TNuS" type="motHeader">
        <div xml:id="i-FahB4267JKh15CZ1Ws3QTi" type="motTitle"/>
        <div xml:id="i-3sf3mxdxKpQWVysSyHW5jm" type="motSubmissionInfo"/>
      </div>
      <div xml:id="i-GWs2zUCeANHzKLPh9t1tp" type="motBody">
        <div xml:id="i-TxYeAee9yJWS9CZK81T4Bq">
          <p xml:id="i-3QLQb1TKDHzgyMCzE9k2pM">
            Nr 111
          </p>
          <p xml:id="i-9M6SaAbHdYrfiL5F3pxsUh">
            Av herr Skårman och herr Peterson, Eric Gustaf, om översiktlig
            riksplanering av kusttrakterna.
          </p>
          <p xml:id="i-4sQAbV3sPonuohiUuppe1c">
            (Lika lydande med motion nr 137 i Andra kammaren)
          </p>
          <p xml:id="i-8ip54hGNEqn6yaRfKghQZT">
            Att ett samhälle i sjudande utveckling tid efter annan måste
            ändra sina planer och omdisponera sina tillgångar är ofrånkomligt.
            Sådana ändringar medför som regel ingrepp i den enskilde medborgarens
            dispositioner. Detta är många gånger förutsett och regleras då
            genom penningersättningar. Emel- lertid finnes det många områden,
            där individen planerat sin tillvaro och sökt forma sig en trivsam
            framtid, som icke är av den art, att dess raserande kan ersättas
            med pengar. Man kan peka på det vanliga förhållandet, att en människa
            av någon anledning blivit så betagen i en skogsbacke eller en
            vacker utsiktsplats, att hon där, med uppoffrande av fritid och
            alla de slan- tar hon kunnat spara, byggt sig ett egnahem eller
            en sommarstuga. Så dra- ges en väg över idyllen eller en slamrande
            och illaluktande fabrik placeras i närheten. Hur gör man då? Hur
            ska man kunna värdera den förlusten i pengar? Det är som regel
            sådana irrationella och svårvärderbara omständigheter, som gjort
            att motsatsförhållandena blivit så stora i samband med flera un-
            der senare år genomförda eller projekterade industrilokaliseringar.
            Det gäl- ler därför att skapa en sådan ordning för dessa lokaliseringar,
            att de olika intressena inte i onödan kommer i konflikt med varandra.
            Ur samhällelig synpunkt kan det ofta vara svårt att säga vilketdera
            alternativet som på lång sikt är det värdefullaste. Tendensen
            i dagens samhälle är att ekono- miska och standardstegrande bedömanden
            gives företräde. På lång sikt måste man emellertid se till att
            man även i framtiden kan tillgodogöra sig den ökade standarden.
            För den utomstående ser det ut som om gången i en industrilokalisering
            vore följande. De intressen, inhemska eller internationella, som
            ämnar starta en verksamhet av större omfattning, gör själva sonderingar
            rörande lämpliga lägen och söker sedan själva förvärva den erforderliga
            tomtmar- ken. Därvid synes man inte taga någon hänsyn till existerande
            planer, strandlags- eller naturskönhetsförbud. Nyligen offentliggjordes
            ett sådant markförvärv i Halland, där ett statligt verk tydligen
            nonchalerat att båda dessa förbud gällde och att ett fridlysningsärende
            vandrade i verken. Den outtalade förhoppningen näres tydligen,
            att redan nedlagda kostnader, för-
          </p>
          <pb facs="riksdagen-motions-pdf/data/1965/mot_1965__fk__111/mot_1965__fk__111-002.pdf"/>
          <fw xml:id="i-VSh2N5RrA4gnq3fgXkcixv">
            Motioner i Första kammaren, nr 111 år 1965 9
          </fw>
          <p xml:id="i-34KDa3XF3HNhGuu3pwsJEj">
            utspeglade investeringar, arbetsmarknadspolitiska synpunkter
            och det all- tid framförda argumentet, att den avsedda lokaliseringen
            ur ekonomisk och teknisk synpunkt är den ojämförligt bästa och
            nästan enda tänkbara, skall ha så stor tyngd att de bevekar eller
            pressar vederbörande myndigheter att tänka om, ändra sina planer
            eller lämna dispens från dem. Och så händer det, som den lille
            medborgaren aldrig kunnat tänka sig; hans sommardröm, dit han
            flytt undan vardagsslitet, trafiken och jäktet, ligger mitt i
            det han nyss flydde bort ifrån. Alla kan vi drabbas av sådana
            ingripande förändringar och ingen vill påstå att det är tillfredsställande.
            Av bl. a. denna anledning och för att få en rationell markanvändning
            med hänsyn till tekniska, ekonomiska och so- ciala hänsyn söker
            vi på olika sätt planera våra åtgärder. Mot den systema- tik,
            som därvid kommer till användning finnes ej heller något att erinra.
            Man måste självfallet börja med den översiktliga planeringen och
            därifrån tränga allt mer ned i detaljutformningen. Skulle någon
            anmärkning resas vore det väl att den översiktliga planeringen
            många gånger låst sig fast i vär- deringar, som hört detaljplaneringen
            till, och därjämte att man haft för lätt att springa ifrån de
            stora linjerna i planeringen och sprängt förutsättning- arna för
            densamma genom dispenser och tillfälliga avhopp, när mäktiga intressen
            tryckt på. Enligt gällande lagstiftning är planeringen av markanvändningen
            i första hand en kommunal angelägenhet, låt vara under statlig
            medverkan och insyn. De förbättrade kommunikationerna, som ger
            stor rörlighet åt före- tag, bosättning och friluftsliv, ävensom
            tendensen att koncentrera industri- produktionen till stora enheter
            med ty åtföljande koncentrerad bosättning, stora ingrepp i naturen
            och betydande trafik, har emellertid i hög grad för- ändrat situationen.
            Den översiktliga planeringen borde i konsekvens där- med överflyttas
            på högre nivå och ske på riksplanet på sätt som skett i fråga
            om vägar, högre undervisning och viss sjukvård. Med en sådan grovplane-
            ring på riksplanet skulle större stadga givas de kommunala region-
            och generalplaneringarna. De kommunala organen skulle därtill
            genom en dylik planering av högre dignitet få stöd att stå emot
            ekonomiskt starka enskilda och allmänna intressen och tillfälliga
            stämningar. En sådan grovplanering är i första hand av behovet
            för våra kusttrakter, där motsättningarna mellan olika intressen
            i flera fall varit starkt infekte- rade. Då mycket material finnes
            samlat i olika länsutredningar bör det vara möjligt att utan alltför
            tidskrävande utredningsarbete i stora drag avgöra vilka trakter
            eller områden, som lämpar sig för fritidssatsning, som bör na-
            turskyddas, som kan ifrågakomma för lokalisering av större industrier,
            olje- hamnar, raffinaderier, kraftverk etc. Målet bör vara, att
            det allmänna kan
          </p>
          <p xml:id="i-NsChtdgZRYrYRid5Fiuuky">
            giva en spekulant — det må vara på fritidsområde eller på tomtplats
            för en massaindustri eller en petrokemisk fabrik — en hänvisning
            till platser, där
          </p>
          <p xml:id="i-HrxjmYeN66HViWoS1rZa5X">
            han kan söka och där han sedan får stanna i orubbat bo.
          </p>
          <pb facs="riksdagen-motions-pdf/data/1965/mot_1965__fk__111/mot_1965__fk__111-003.pdf"/>
          <fw xml:id="i-uyFY863m6pryCt67STMpW">
            10 Motioner i Första kammaren, nr 111 år 1965
          </fw>
          <p xml:id="i-LyCh9rNZ5Z2ko9k9JhN2ye">
            Med hänvisning till det ovan anförda hemställer vi, att riksdagen
            i skrivelse till Kungl. Maj:t måtte anhålla om utredning och förslag
            rörande en översiktlig riksplane- ring av i första hand våra kusttrakter.
          </p>
          <p xml:id="i-ByXDf7UN1sxRDy83huLvUn" type="date">
            Stockholm den 22 januari 1965
          </p>
          <div xml:id="i-32aU8pxawkXSDDvaR4gfLA" type="signatureBlock">
            <p who="unknown" type="signature">
              Bo Skårman Eric G Peterson
            </p>
          </div>
        </div>
      </div>
    </body>
  </text>
</TEI>
