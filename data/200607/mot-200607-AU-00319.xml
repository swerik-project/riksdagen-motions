<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00319">
  <teiHeader>
    <fileDesc>
      <titleStmt>
        <title>Arbetsmiljö</title>
        <author corresp="i-YP25iT3t9zdY2dpPgshs5z">av Phia Andersson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmiljö</title>
          <idno type="rdwebb">GU02A319</idno>
          <rs type="number">A319</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A319/text</ref>
          <ref type="dokument_url_html">http://data.riksdagen.se/dokument/GU02A319</ref>
          <ref type="dokumentstatus_url_xml">http://data.riksdagen.se/dokumentstatus/GU02A319</ref>
          <ref type="doc">http://data.riksdagen.se/fil/254C32E2-3B67-4AD7-A19A-18342B31BB52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NhqvviMR3JAxbwn9T7i1dL</idno>
            <name>Claes-Göran Brandin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P4sQ4qnN5Zoh39z8Kvgu3w" type="signed"/>
        <correspContext corresp="i-P4sQ4qnN5Zoh39z8Kvgu3w">
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-NhqvviMR3JAxbwn9T7i1dL"/>
          <note type="signatory" corresp="i-HXbqFEyQ3cDBEvGisHaWzR"/>
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-KAgkDWA5iGbn9XFLkj9FoB"/>
        </correspContext>
        <correspAction xml:id="i-NNF8b51Ct8zoDzLrNZELTz" type="referral">
          <date when="2006-11-07"/>
        </correspAction>
        <correspAction xml:id="i-MVYbw8aksZJMDwbFvFDiMa" type="dismissal">
          <date when="2006-11-07"/>
        </correspAction>
        <correspAction xml:id="i-HoKiwwDwAHqpWy6U9UkDic" type="numbering">
          <date when="2006-11-02"/>
        </correspAction>
        <correspAction xml:id="i-V7btX4RbrxiZ9twVbkCMkj" type="submission">
          <date when="2006-10-31"/>
        </correspAction>
        <correspAction xml:id="i-CGawDYPFEuhvJzoMAnJEj6" type="transfer">
          <date when="2006-10-31"/>
        </correspAction>
        <correspAction xml:id="i-JUZH6T18JfhLZJJuiw8c2a" type="assigned"/>
        <correspContext corresp="i-JUZH6T18JfhLZJJuiw8c2a">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Hfu31NNGSHfBAQeXoMesaE" type="motBody">
        <div xml:id="i-PSzWh2HRRorj3WTLo6Cn6r" type="TOC">
          <head xml:id="i-34xGUcqQLfUQHkriiAZAAf">
            Innehållsförteckning
          </head>
          <list xml:id="i-S1bwgYYR1X7qn6yq5VE2zU">
            <item xml:id="i-95G86hpLrncanQaDE6w3Gm">
              Förslag till riksdagsbeslut 2
            </item>
            <item xml:id="i-8BM3M3wiACgDqbJibcMmWf">
              En internationaliserad arbetsmarknad 3
            </item>
            <item xml:id="i-V6WuskALZMPLCKLYDEFD9E">
              Regionala skyddsombud behöver effektivare verktyg 3
            </item>
            <item xml:id="i-DBtM3AqFnviHRRTgLGykGn">
              Ge Arbetsmiljöverket tillräckliga resurser 4
            </item>
            <item xml:id="i-ALrTvytSrFnchmsqV432JD">
              Kartlägg arbetsmiljöproblemen 4
            </item>
            <item xml:id="i-FhsxvM7ua4mnbynirCgEmc">
              EU:s arbetsmiljöarbete 5
            </item>
            <item xml:id="i-6cpdBxpX4UqeKW3fZCPqxi">
              Inför en europeisk strejkrätt 6
            </item>
          </list>
        </div>
        <div xml:id="i-3vzZkyLjtxGKjcT6xydeXf" type="motProposal" subtype="förslag">
          <head xml:id="i-4uxZcciiGkwa8ZgUa2GRVo">
            Förslag till riksdagsbeslut
          </head>
          <list xml:id="i-B4xnwn6GxqFUeCsawKXkx8" style="ol">
            <item xml:id="i-QvVJh1eYASujSzaCJiNM2a">
              Riksdagen tillkännager för regeringen som sin mening vad i motionen
              anförs om en internationaliserad arbetsmarknad.
            </item>
            <item xml:id="i-AHNVoD2CYiFVuhNZnm4Cxf">
              Riksdagen tillkännager för regeringen som sin mening vad i motionen
              anförs om att se över direktivet om utstationering av arbetstagare.
            </item>
            <item xml:id="i-SGxSMPpUwEzP4RDqMmGAy2">
              Riksdagen tillkännager för regeringen som sin mening vad i motionen
              anförs om regionala skyddsombuds utökade möjligheter att agera
              vid fara för liv eller hälsa.
            </item>
            <item xml:id="i-5drjGDBBwmPh7q7V71zr7n">
              Riksdagen tillkännager för regeringen som sin mening vad i motionen
              anförs om tillräckliga resurser för Arbetsmiljöverket.
            </item>
            <item xml:id="i-V4dYXTTwPXFgTrTYg9Y61o">
              Riksdagen tillkännager för regeringen som sin mening vad i motionen
              anförs om att låta Brå kartlägga arbetsmiljöproblemen på arbetsplatser
              där det finns utstationerad arbetskraft. 1
            </item>
            <item xml:id="i-H6E7BcDNhX9E4fD2dAEZpP">
              Riksdagen tillkännager för regeringen som sin mening vad i motionen
              anförs om arbetsmiljöarbetet på europeisk nivå.
            </item>
            <item xml:id="i-QHozJQNw3fYZDj6P4L4TxH">
              Riksdagen tillkännager för regeringen som sin mening vad i motionen
              anförs om att Sverige bör driva kravet på att införa en europeisk
              strejkrätt som ger anställda i ett land möjligheter att genomföra
              sympatiåtgärder för anställda i ett annat land.
            </item>
          </list>
          <p xml:id="i-EXgdR7TK3UYaRWxG3ygtPe">
            1 Yrkande 5 hänvisat till JuU.
          </p>
        </div>
        <div xml:id="i-XARk6cFSpMHEBaAxZqWgxx" type="motContent">
          <head xml:id="i-SXex1NYf5iobrcv55bheiE" type="h1">
            Arbetsmiljö
          </head>
          <head xml:id="i-GQyEXywBfUkXwaViMJyyoh" type="h1">
            En internationaliserad arbetsmarknad
          </head>
          <p xml:id="i-ECasVDZpXpP5S3eyeYrwFM">
            Europa är idag en öppen arbetsmarknad där människor kan arbeta
            och bo var de vill. Det är bra och välkommet att utländska företag
            väljer att etablera sig, eller tillfälligt uppehålla sig, i Sverige
            och att utländsk arbetskraft jobbar på svenska arbetsplatser.
            Men konkurrensen måste ske på rättvisa villkor och inte med hjälp
            av dumpade löner och arbetsvillkor. Svenska kollektivavtal måste
            värnas och respekteras. Det gränsöverskridande myndighetsarbetet
            måste utvecklas.
          </p>
          <p xml:id="i-8bKNEj83BBfQFPtHKDafQ2">
            Idag är det lagen om utstationering, som baseras på ett EU-direktiv,
            som gäller för utländska företag som tillfälligt utför arbete
            i Sverige med utländsk arbetskraft. Ett utstationerat företag
            betalar skatt i landet där det är etablerat och har ingen anmälningsplikt
            i Sverige. För ett utstationerat företag gäller arbetsmiljölagen,
            och de utstationerade arbetstagarna ska ha samma lön och villkor
            som alla andra i det värdland de tillfälligt utför arbete i. Det
            innebär att företaget måste teckna kollektivavtal och betala ut
            löner till sina anställda i nivå med andra löntagare i samma bransch.
            Denna lagstiftning är viktig för att se till att arbetstagare
            inte kan utnyttjas för att dumpa löner och villkor.
          </p>
          <p xml:id="i-Kk24Qbqp6W2n86RxwQX72C">
            Men det finns brister och luckor i lagen som gör att det kan
            vara svårt att se till att utstationerade arbetstagare verkligen
            får samma rättigheter som andra löntagare i samma bransch, vilket
            inte minst det så kallade Vaxholmsfallet visade. I Sverige är
            det till exempel viktigt att ett företag som sänder ut arbetskraft
            har en representant som de fackliga organisationerna kan förhandla
            med. Utan en motpart blir det svårt att ställa krav på kollektivavtal,
            och möjligheterna att följa upp och inspektera företags arbetsmiljöarbete
            minskas. Direktivet om utstationering av arbetstagare behöver
            ses över för att det ska kunna tillämpas fullt ut och säkerställa
            att utstationerade arbetstagare omfattas av samma anställningsvillkor,
            löner och säkerhetsföreskrifter som arbetare har rätt till i värdlandet.
          </p>
          <head xml:id="i-2Va1TBjTj1jW2HQt3PujkA" type="h1">
            Regionala skyddsombud behöver effektivare verktyg
          </head>
          <p xml:id="i-BhGdA3HrXoqHJFT85fLyn9">
            Regionala skyddsombud, RSO, bevakar arbetsmiljön på arbetsplatser
            där det inte finns lokala skyddsombud. Deras arbete ska i första
            hand vara förebyggande, för att förhindra arbetsolyckor och dålig
            hälsa. De regionala skyddsombudens verksamhet är viktig och nödvändig
            för att sprida kunskaper om gällande lagar och säkerhetsföreskrifter.
            Deras förebyggande arbete är väsentligt för att underlätta arbetsplatsers
            arbetsmiljöarbete och för att hindra oseriösa arbetsgivare att
            utnyttja arbetstagare.
          </p>
          <p xml:id="i-KMs5iU6o1cfNu3yiqCpdJL">
            Idag får RSO endast verka på arbetsplatser där det finns fackligt
            anslutna medlemmar. Arbetstagare som inte är medlemmar i facket
            och arbetar på arbetsplatser med farliga arbetsmiljöer får därmed
            inte möjlighet att få hjälp genom det förebyggande arbetsmiljöarbete
            som regionala skyddsombud skulle kunna utföra. Dessa löntagare
            får ett otillräckligt skydd. Arbetsgivare på arbetsplatser utan
            fackligt anslutna får inte heller någon möjlighet att få hjälp
            i sitt arbetsmiljöarbete. Vi anser att regionala skyddsombud behöver
            förbättrade förutsättningar. Detta bör ske genom att regionala
            skyddsombud får möjlighet att bevaka arbetsmiljön på samtliga
            arbetsplatser utan restriktioner.
          </p>
          <head xml:id="i-FwvetJ4qdYh8W87SMNR3CH" type="h1">
            Ge Arbetsmiljöverket tillräckliga resurser
          </head>
          <p xml:id="i-UhsP4Y6ZuR3aSBu931cEHb">
            Arbetsmiljöverket har regeringens och riksdagens uppdrag att
            se till att arbetsmiljön uppfyller de krav som finns i arbetsmiljölagen.
            Verket inspekterar arbetsplatser och utfärdar juridiskt bindande
            föreskrifter och sprider information om arbetsmiljö.
          </p>
          <p xml:id="i-XqpEsbadVr19hH2SVwGewd">
            Redan idag är Arbetsmiljöverkets resurser begränsade. Detta innebär
            att verket i första hand måste koncentrera sig på att inspektera
            de arbetsplatser som har de största riskerna för ohälsa och olycksfall.
            Stora besparingar är aviserade på Arbetsmiljöverket, som under
            de närmaste åren får minskade anslag med 50 miljoner kronor 2007,
            med ytterligare 50 miljoner kronor 2008 och med 55 miljoner kronor
            2009. Besparingarna sker med motiveringen att den statliga byråkratin
            bör minskas. Det är dock svårt att se att Arbetsmiljöverkets arbete
            skulle kunna ses som tungrodd byråkrati. Vi anser att det är verksamhet
            som behövs för att ta itu med ett allvarligt samhällsproblem.
          </p>
          <p xml:id="i-2tA1ES4J5dCVmVyVQxweF3">
            Både Arbetsmiljöverkets statistik och statistik från SCB visar
            att alltfler män och kvinnor fått problem i arbetet på grund av
            stress och psykiska påfrestningar. Antalet anmälda arbetssjukdomar
            och antalet sjukdagar har ökat mycket kraftigt sedan mitten av
            nittiotalet. Alltfler får problem på jobbet på grund av stress
            eller andra psykiska påfrestningar. Mot denna bakgrund är det
            svårt att förstå hur minskade resurser till Arbetsmiljöverket
            kan försvaras.
          </p>
          <p xml:id="i-EkuPpvREx3YZggoCSkB2dD">
            Arbetsmiljöverket behöver tillräckliga resurser för att förbättra
            sin tillsyn och sitt förebyggande arbete. Verket måste kunna fortsätta
            med sin strategi för att sprida kunskap om arbetsmiljölagstiftningen.
            Dess arbete, särskilt riktat mot sex branscher med särskilt stora
            arbetsmiljöproblem, är viktigt och nödvändigt. Vi vänder oss mot
            de stora aviserade besparingarna på Arbetsmiljöverket.
          </p>
          <head xml:id="i-LofKdVo78U66V9ZU6aP78N" type="h1">
            Kartlägg arbetsmiljöproblemen
          </head>
          <p xml:id="i-LBU9UzPRbAtjxR2YNooyBv">
            Det blir allt vanligare att utländska företag väljer att tillfälligt
            uppehålla sig och utföra arbeten i Sverige. Detta är bra och välkommet
            och gynnar den svenska ekonomin. För ett utstationerat företag
            gäller arbetsmiljölagen, och företaget måste teckna kollektivavtal.
            Men det är tyvärr inte alltid detta sker, vilket försvårar det
            fackliga arbetsmiljöarbetet och riskerar att skapa en lägre betald
            arbetskraft som utnyttjas.
          </p>
          <p xml:id="i-PMCQVZAccGmvukedaizYCn">
            Idag vet vi inte helt säkert omfattningen av detta problem, eftersom
            de fackliga organisationerna och de regionala skyddsombuden inte
            har möjlighet att överblicka situationen fullt ut. Brottsförebyggande
            rådet, BRÅ, bör ges i uppdrag att kartlägga arbetsmiljöproblemen
            på arbetsplatser där det finns utstationerad arbetskraft. BRÅ
            har en viktig roll att spela i arbetet med att förebygga brott,
            vilket också bör utnyttjas när det gäller att förhindra arbetsmiljöbrott.
          </p>
          <head xml:id="i-8n31P6mEkZHnyyKAGHHoa7" type="h1">
            EU:s arbetsmiljöarbete
          </head>
          <p xml:id="i-AhDHqms67DdofRkFC638uf">
            Den fria rörligheten i Europa är bra och viktig för att företag
            ska kunna växa och att människor ges chanser att flytta och utveckla
            sig. Men rätten att bo och arbeta i hela Europa får inte innebära
            att människor utnyttjas på ett sätt som dumpar löner, arbetsmiljöskydd
            och anställningsvillkor. Vi vill använda det europeiska samarbetet
            till att enas om gemensamma minimiregler så att företag inte spelar
            ut länder och löntagare mot varandra med dåliga löner och dålig
            arbetsmiljö.
          </p>
          <p xml:id="i-4RVnLNfXZRcf5G8VWqQihk">
            Den ökade rörligheten i Europa ska inte missgynna företag som
            följer svenska lagar och svenska kollektivavtal. Det svenska systemet
            med kollektivavtal måste försvaras. För att möta utmaningarna
            som en öppen europeisk arbetsmarknad måste det finnas en arbetsrätt
            som ger rättvisa spelregler och förhindrar godtycklighet. Vi måste
            försvara rätten att teckna kollektivavtal när utländska företag
            etablerar sig, eller tillfälligt uppehåller sig, i Sverige. Att
            fortsätta att utveckla och stärka löntagarnas trygghet och arbetsmiljö
            måste stå högt på vår dagordning. Detta är en fråga som bör drivas
            som en svensk linje i det europeiska samarbetet.
          </p>
          <p xml:id="i-9RoxqYNuJ1RSP3iCrn2t9s">
            Arbetsmiljöfrågor är idag kanske den viktigaste delen i EU:s
            politik på det sociala området. De grundläggande europeiska arbetsmiljöreglerna
            finns i ett övergripande ramdirektiv från 1989. Dessa ramar har
            kompletterats med ett omfattande europeiskt regelverk, och idag
            finns det cirka tjugo direktiv på arbetsmiljöområdet, som innehåller
            regler som oftast riktar sig till arbetsgivaren. Reglerna är utformade
            som miniminormer, vilket är en lägsta standard för hela EU. Idag
            finns det gränsvärden för bland annat bly och asbest, säkerhetsföreskrifter
            för arbets- och skyddsutrustning, arbete vid bildskärm, skydd
            av minderåriga i arbetslivet och arbetstidens förläggning.
          </p>
          <p xml:id="i-NLLnirk8A63Zfp1Hn4yw2k">
            Inom vissa branscher finns det dock bara frivilliga europeiska
            överenskommelser om säkerhetskrav. Detta är fallet när det gäller
            byggbranschen. Idag finns det inga minimiregler för hur arbetsställningar,
            stegar, säkerhetsnät och annan utrustning som används vid byggarbeten
            ska se ut. Detta gör att säkerhetsnivån vid byggarbetsplatser
            i Europa är mycket varierande och att europeiska löntagare har
            ett högst varierande arbetsmiljöskydd. Fallolyckor är dessvärre
            alltför vanligt förekommande. I Sverige beror en femtedel av skadorna
            inom byggbranschen på fallolyckor, varav de flesta från mycket
            hög höjd. Det behövs bindande miniminormer inom EU för byggnadsställningar,
            stegar och säkerhetsnät. Sverige har tidigare drivit på för att
            få till stånd sådana bindande regler inom EU, och detta arbete
            måste fortsätta.
          </p>
          <head xml:id="i-Y4CrRsiRJx9iyuMwvdF2Yo" type="h1">
            Inför en europeisk strejkrätt
          </head>
          <p xml:id="i-GrJvnk3Ud5oiJT6SBjr9kL">
            Företag verkar idag alltmer internationellt. Det är därför viktigt
            att de fackliga verktygen följer efter, för att ge löntagare möjligheter
            att sätta press på företag att följa regler och tvinga fram kollektivavtal.
            Idag finns det bara begränsade möjligheter för fackföreningsrörelsen
            att göra påtryckningar över nationsgränserna. Med en europeisk
            strejkrätt kan löntagare få verktyg för att sätta press på företag
            att uppfylla lagar och ILO:s konventioner om rättigheter i arbetslivet.
            Europeiska fackföreningar skulle då kunna vidta sympatiåtgärder
            till stöd för dem som utsätts för kränkningar eller som har undermålig
            arbetsmiljö. Sverige bör driva kravet på att införa en europeisk
            strejkrätt som ger anställda i ett land möjligheter att genomföra
            sympatiåtgärder för anställda i ett annat land.
          </p>
        </div>
        <div xml:id="i-TEF81JeRjrFSXzTC6SzV78" type="motSignatures">
          <list xml:id="i-SWXWGZP1ngnp7uwhxGUjrX">
            <item xml:id="i-SJ9FPkhihCe4jNptzA9Spq" who="i-YP25iT3t9zdY2dpPgshs5z">
              Phia Andersson (s)
            </item>
            <item xml:id="i-A8STsVqD3VQKdo39PPCRTC" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-RqSaxTNc6kReAYgwEx3yoF" who="i-NhqvviMR3JAxbwn9T7i1dL">
              Claes-Göran Brandin (s)
            </item>
            <item xml:id="i-399aybzyV48f8MC2X6aWtz" who="i-HXbqFEyQ3cDBEvGisHaWzR">
              Birgitta Eriksson (s)
            </item>
            <item xml:id="i-4mJx7EEx6kTiLbBNnrt7Go" who="i-XbuULEUsCsZ36bYqq75hFV">
              Jörgen Hellman (s)
            </item>
            <item xml:id="i-Ej4EZD4WpeAK2CMyKjf7Bw" who="i-KAgkDWA5iGbn9XFLkj9FoB">
              Alf Eriksson (s)
            </item>
          </list>
        </div>
      </div>
    </body>
  </text>
</TEI>
