<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__386/mot_1960__fk__386-001.pdf"/>
      <fw xml:id="i-AQwjkQWdkhPQ9opvf5z2xa">
        Nr 386—391 = Motioner i Första kammaren, nr 386 år 1960
      </fw>
      <div type="motHeader" xml:id="i-W2QS6L8yYsh2rFibccVyKS">
        <div type="motTitle" xml:id="i-L9YFtrP6nn9djekqcgdbTD"/>
        <div type="motSubmissionInfo" xml:id="i-5sLFi7EvrPLHgvQbSfq3v9"/>
      </div>
      <div type="motBody" xml:id="i-h7sU5KcusPjL78m9hJnux">
        <div xml:id="i-RCbrAo5w29gwC9KEFfFept">
          <p xml:id="i-D1mKQgTWWfDMAWZGkpWWXw">
            Nr 386
          </p>
          <p xml:id="i-FhLzfKycvwzGbEjCbL2WUd">
            Av herr Hanson, Per-Olof, och herr Andersson, Axel Johannes,
            om utredning rörande Aktiebolaget Atomenergis upp- gifter m. m.
          </p>
          <p xml:id="i-Ha1M7aEmuk1QA8AYyCzUKy">
            Den hastiga stegring av konsumtionen av elektrisk energi som
            sedan lång tid pågår i vårt land innebär en fördubbling av förbrukningen
            på en- dast 10 till 12 år. De rika vattenkraftstillgångar vårt
            land förfogar över har för att det angivna snabbt stigande behovet
            skall kunna tillgodoses utbyggts i mycket rask takt. Efter hand
            närmar vi oss emellertid ett läge där allt färre vattenfall står
            till förfogande för utbyggnad. Deras läge och andra omständigheter
            gör att deras utnyttjande blir kostsammare. Allt tyngre skäl talar
            även från naturvårdssynpunkter mot att ända till slutet utnyttja
            för kraftproduktion alla vattenfall som är utbyggbara. Mot denna
            allmänna bakgrund råder det i stort sett enighet om att under
            70-talet och därefter atomenergi i allt större utsträckning måste
            infogas i den svenska kraftproduktionens utbyggnad. I samband
            med den utredning som 1955 års atomenergiutredning fram- lade
            1956 och i anslutning till de därefter följande riksdagsbesluten
            skis- serades planerna för den svenska atomenergiproduktionens
            utbyggnad inom överskådlig tid. Den därefter följande faktiska
            utvecklingen har blivit en helt annan och vida blygsammare. Enligt
            planerna skulle två reaktoranläggningar för värmekraft med en
            kapacitet på ca 100 MW värmeeffekt byggas för att tas i drift
            i början av 60-talet, varefter skulle följa 4 eller 5 värmereaktorer
            under första hälften av 1960-talet. Som fortsättning härpå planerades
            en atomkraftstation i samarbete mellan vattenfallsstyrelsen och
            AB Atomenergi att tas i bruk 1963. Läget för närvarande är emellertid
            att den första reaktorn — den s.k. R3/Adam i Ågesta utanför Stockholm
            — beräknas bli tagen i drift först hösten 1962 och komma upp i
            full effekt under 1963. Intet ytterligare värmeverk är planerat,
            och det enda projekt som ännu utöver det nyss nämnda kan härledas
            ur det ursprungliga programmet är planerna på det atomkraftverk
            som brukar benämnas R4/Eva. Detta skulle som nämnts enligt planerna
            tas i bruk 1963, men det är numera klart att det inte kan bli
            driftklart förrän i gynnsammaste fall 1967. Vattenfallsstyrelsen
            har för sin del förordat en ännu senare tidpunkt, nämligen 1968
            eller 1969.
          </p>
          <p xml:id="i-MxJzjWD2vev94JjUdE1W7u">
            1 Bihang till riksdagens protokoll 1960. 3 saml. Nr 386—391
          </p>
          <pb facs="riksdagen-motions-pdf/data/1960/mot_1960__fk__386/mot_1960__fk__386-002.pdf"/>
          <fw xml:id="i-EUx8MVesfg5BFVh9dLFkc9">
            2 Motioner i Första kammaren, nr 386 år 1960
          </fw>
          <p xml:id="i-Q8PtbJjq4SuCqDzvdRpe1G">
            Även om såväl förseningarna som krympningarna till dels låter
            sig för- klaras av tekniska och ekonomiska orsaker förändrar detta
            icke det faktum att dessa förhållanden inger oro med tanke på
            kraftsituationen och det läge som under 1970-talet kan komma att
            uppstå om icke atomenergien kan utnyttjas i tillnärmelsevis den
            omfattning man tidigare hoppats.
          </p>
          <p xml:id="i-JzMq6Qa7UUPwVXE7nQFRHT">
            Från regeringens och den s.k. atomenergidelegationens sida har
            man emellertid ansett sig ha anledning att trots förseningarna
            och krympning- arna se ljust på situationen. Den för närvarande
            billiga oljan och den rikliga tillförseln av detta bränsle, som
            regeringen och delegationen anser sig kunna räkna med, har lett
            till att man ansett sig ha några års andrum i fråga om atomenergiens
            utbyggnad. Statsrådet och chefen för handelsdeparte- mentet säger
            sig med anledning härav kunna acceptera att R4/Eva icke tas i
            drift förrän 1967. Ehuru departementschefens formulering närmast
            ger vid handen att denna tidpunkt är frivilligt vald bör man icke
            förbise att sakläget är ett annat. Den försening av utvecklingsprogrammet
            som inträffat gör det icke möjligt att på en tidigare tidpunkt
            ta R4/Eva i drift, hur önskvärt detta än hade varit.
          </p>
          <p xml:id="i-F1KgwFMQ4HKGDhDaXYkUd8">
            Det är betecknande att kraftindustrien på såväl den enskilda
            som den statliga sektorn dragit helt andra slutsatser av krympningarna
            och förse- ningarna. Sedan tre år tillbaka har sålunda det s.
            k. Atomkraftskonsortiet (AKK) undersökt möjligheterna att genom
            en importerad reaktor på- skynda och bredda den svenska utvecklingen
            på detta område. Även vatten- fallsstyrelsen har dragit denna
            slutsats och begärt medel för att kunna importera en reaktor.
          </p>
          <p xml:id="i-RWWizcHcE98v98pmbwbe5T">
            Atomkraftskonsortiet sökte våren 1959 koncession för en reaktoranlägg-
            ning i Simpevarp i Småland, och sedan delegationen framhållit
            att förut- sättningarna, om koncession skulle beviljas, skulle
            förbättras såvida AKK och KVS gick samman om ett och samma importprojekt
            upptogs förhand- lingar på denna linje mellan parterna. Delegationen
            har emellertid trots detta stannat för att tills vidare ställa
            sig avvaktande till frågan om att tillstyrka import. Även statsrådet
            och chefen för handelsdepartementet framhöll i ett interpellationssvar
            i första kammaren under hösten 1959 att han icke nu önskade ta
            ställning till frågan om importprojektet. Bl. a. framhöll han,
            därvid stödd på delegationen, att den s. k. svenska linjen även
            i fortsättningen borde ha prioritet. Dock framhöll statsrådet
            att under vissa förutsättningar reaktorimport hade en uppgift
            att fylla i vårt utveck- lingsprogram på atomenergiområdet. Han
            medgav även att importprojektet kunde innebära en väsentlig komplettering
            av det svenska programmet. Såväl dessa uttalanden som det faktum
            att KVS inte föreslås få några medelsanslag för att kunna arbeta
            vidare på importlinjen har uppfattats som en strävan från delegationens
            och departementschefens sida att ute- stänga i varje fall KVS
            från annan möjlighet än den som tekniskt brukar
          </p>
          <pb facs="riksdagen-motions-pdf/data/1960/mot_1960__fk__386/mot_1960__fk__386-003.pdf"/>
          <fw xml:id="i-9MJicDLv9r5f2mSDkGc8cy">
            Motioner i Första kammaren, nr 386 år 1960 3
          </fw>
          <p xml:id="i-R8AemfBSjSUKuqPPRLTn9b">
            betecknas som den svenska linjen (med naturligt uran som bränsle
            och tungt vatten som moderator och kylmedel). Åtskilliga tekniker
            på detta område har emellertid framhållit det riskabla i att alltför
            ensidigt satsa på en enda utvecklingslinje. Ingen kan ju ännu
            med bestämdhet säga hur denna linje kommer att lyckas i praktiken,
            även om många tekniker i teorien hyser stora förhoppningar om
            dess framtid. Men även bortsett från att det rent tekniskt sett
            verkar djärvt att så hårt som nu sker koncentrera sig på en enda
            linje i utvecklingsarbetet är det anledning att ställa sig tveksam,
            bl.a. därför att våra visserligen rikliga urantillgångar är lågprocentiga
            och att uranframställningen i fråga om ekonomi här i landet svårligen
            kan komma att konkurrera med världs- marknadspriserna, vilka som
            bekant sjunkit kraftigt. Det finns ingenting som gör det möjligt
            att i dag bestämt säga huruvida naturligt anrikat eller plutoniumanrikat
            uran eller en lämplig kombination på längre sikt blir det dominerande
            bränslet i svenska atomkraftverk. En reaktor med anrikat uran
            som bränsle ger även erfarenheter som har betydelse för de reaktorer
            med plutoniumanrikning, vilka utgör en naturlig och nödvändig
            fort- sättning av utvecklingsarbetet på reaktorer med enbart naturligt
            uran som bränsle. Med hänsyn härtill ter det sig i hög grad motiverat
            att man icke från myndigheternas sida alltför hårt binder sig
            vid endast en begränsad utveck- lingslinje utan genom en välvillig
            hållning till den breddning och komplet- tering av det svenska
            utvecklingsarbetet som importprojekten innebär un- derlättar en
            snabbare utveckling. Detta är så mycket mer motiverat som de för
            tillfället låga oljepriserna icke ger några garantier för att
            vare sig priser eller oljetillförseln är desamma under 1970-talet,
            då atomkraften på allvar skulle sättas in i energiproduktionen.
            Ingenting tyder heller på att importprojekten skulle försinka
            den svenska utvecklingen. Varken inom AB Atomenergi eller inom
            den tillverkande industrien kommer den för tekniskt utvecklingsarbete
            tillgängliga personalen att »bindas» vid tillverk- ning av en
            redan utvecklad reaktor lika litet som importprojektet innebär
            någon försvagning av behovet av fortsatta ansträngningar för att
            främja en egen utvecklingslinje, vilken bl.a. av beredskapsskäl
            framstår som mycket starkt motiverad eftersom en så stor del av
            den svenska bränsle- och energiförsörjningen bygger på import.
            Många omständigheter tyder på att den nuvarande organisationen
            av det svenska utvecklingsarbetet inte uppnår de resultat man
            borde nå i förhållande till de insatta resurserna. Den ledande
            rollen under utvecklingsskedet inom den svenska atom- energiutvecklingen
            skulle enligt 1956 års riksdagsbeslut tillkomma AB Atomenergi.
            Detta företag, som till 4/7 ägs av staten, har därefter kraftigt
            expanderat och har för närvarande betydligt över 1000 anställda.
            Utan att förringa de goda insatser som enskilda forskare och tekniker
            inom
          </p>
          <p xml:id="i-QY9FQQuRHhHhrqj5agDjTz">
            2 Bihang till riksdagens protokoll 1960. 3 saml. Nr 386—391
          </p>
          <pb facs="riksdagen-motions-pdf/data/1960/mot_1960__fk__386/mot_1960__fk__386-004.pdf"/>
          <fw xml:id="i-Q2yTeZw1r53zuyihCE6xGT">
            4 Motioner i Första kammaren, nr 386 år 1960
          </fw>
          <p xml:id="i-8x5tFL9g8TLNUP13XYcMgU">
            företaget gjort kan man dock icke blunda för att tvivel yppats
            huruvida dess effektivitet och planering är tillfredsställande.
            En viss oklarhet har även framträtt rörande bolagets uppgifter
            och inne- börden i dess »ledande» ställning inom atomteknikutvecklingen.
            En viktig fråga i detta sammanhang är företagets relationer till
            den enskilda indu- strien. Av uttalanden från detta håll — måhända
            tillspetsade — framgår att den enskilda industrien uppfattar Atombolagets
            roll som förmyndarens och att detta förhållande allvarligt försvårar
            den enskilda industriens eget utvecklingsarbete. Ordföranden i
            atomenergidelegationen å sin sida förklara- de vid Sveriges industriförbunds
            atomkonferens i Stockholms konserthus den 11 december 1959 att
            det inte »lägges några som helst hinder för de industrier, som
            på egen hand vill bedriva ett utvecklings- och konstruk- tionsarbete
            på atomområdet». Här står sålunda uppfattning mot uppfattning,
            och det undandrar sig givetvis utomståendes bedömning hur det
            i verkligheten förhåller sig. Redan den omständigheten att skilda
            parter uppfattar läget så olika antyder emel- lertid att det föreligger
            en icke önskvärd oklarhet i fråga om AB Atom- energis verksamhetsområde,
            bl. a. tydligen i fråga om bolagets kontrol- lerande och granskande
            funktioner. I vart fall antyder de härovan nämnda förhållandena
            att det riksdags- beslut från 1956 som reglerar bolagets roll
            icke var av den entydiga inne- börd som varit önskvärd.
          </p>
          <p xml:id="i-17BEHTBoqn2Y693TJNkNom">
            Riksdagsbeslutet av år 1956 avsåg förhållandena under vad som
            något opreciserat kallades »utvecklingsskedet». Vad som härmed
            närmare menas finns ingenstädes klarlagt. Att därmed måste avses
            en relativt kort över- gångsperiod förefaller emellertid troligt,
            eftersom man knappast kan ge uttrycket »utvecklingsskede» den
            innebörden att det skulle avse den stän- digt fortgående utvecklingen
            på atomenergiteknikens område.
          </p>
          <p xml:id="i-SKQ5Ldu89pMTgW87eEqEME">
            En anvisning om vad som kan menas med uttrycket »utvecklingsskede»
            ligger måhända i utformningen av den protokollsanteckning som
            vid Atom- bolagets bolagsstämma den 27 juni 1956 gjordes och vari
            huvudlinjerna för Atombolagets fortsatta verksamhet preciserades
            delägarna emellan. Det heter däri i sista punkten: »Med hänsyn
            bl. a. till vad som sålunda antytts om det faktiska finansie-
            ringsläget skall för en period av tre år från denna dag gälla,
            att huvud- ansvaret för konstruktion och, i den mån så fordras
            till erfarenhets vin- nande, för uppförande av prototypreaktor
            skall åvila bolaget. Detta för- utsättes härvid i största möjliga
            utsträckning uppdraga konstruktion och tillverkning av reaktordelar
            till svenska industriföretag.» Härav framgår att delägarna i Atombolaget
            förband sig till en speciell fördelning av rollerna i utvecklingsarbetet
            under en tidsperiod av tre år. Denna period utlöpte sålunda under
            sommaren 1959. I sitt ovannämnda
          </p>
          <pb facs="riksdagen-motions-pdf/data/1960/mot_1960__fk__386/mot_1960__fk__386-005.pdf"/>
          <fw xml:id="i-B367nWTbPe2fuUwFkoJfJv">
            Motioner i Första kammaren, nr 386 år 1960 3
          </fw>
          <p xml:id="i-RHzoLrDWaVox9EUfhfaWqu">
            anförande noterade ordföranden i atomenergidelegationen att nämnda
            av- talspunkt icke förnyats och underströk att »industrien får
            konstruera som den vill». Det kan i detta sammanhang nämnas att
            i England och Amerika måls- manskapet för praktiska reaktorer
            praktiskt taget helt övergått till industri- företagen. Ovannämnda
            förhållanden tyder alltså på att en klarare bestämning av Atombolagets
            arbetsuppgifter bör göras. Den bestämning som gjordes genom 1956
            års riksdagsbeslut var alltför vag, och följderna har också visat
            sig i ovan antydda motsättningar delägarna emellan. Det är av
            yttersta bety- delse för den framtida utvecklingen på atomenergiens
            område att sam- arbetsformerna mellan bolaget och industrien blir
            sådana att motsättningar undviks och en effektivitetsfrämjande
            arbetsfördelning uppnås. En mångfald frågor reser sig därvid.
            Vem skall bära ansvaret för pro- duktion av råvaror såsom uran
            och tungt vatten? Anläggningar för behand- ling av använt bränsle
            med återvinning av plutonium? Hur skall man lösa samarbetsproblemen
            när det gäller utveckling och konstruktion av proto- typer? En
            viktig fråga i sammanhanget är hur man skall tillgodogöra sig
            forskningsresultat och nya konstruktioner som framkommer inom
            bolaget eller inom industrien och hur man skall lösa de äganderättsproblem
            som därvid uppstår. Man kan vidare ifrågasätta huruvida inte Atombolagets
            granskande och kontrollerande funktion på ett ofördelaktigt sätt
            undandrar bolaget det effektiviserande inflytande som en konkurrenssituation
            skulle innebära. Under det skede som nu passerat har AB Atomenergi
            till stor del utbildat sin egen kvalificerade personal. Härvid
            har även den mera grundläggande forskningen givits stort utrymme
            i bolagets arbetsprogram och budget. Den nu föreslagna upprustningen
            av universiteten och de tekniska hög- skolorna kan måhända ge
            möjlighet att på normalt sätt tillgodose sam- hällets behov av
            kvalificerade forskare även inom atomområdet. Det kan ifrågasättas
            om ej utbildningen och den grundläggande forskningen inom atomområdet
            med för samhället lägre kostnader skulle kunna till en viss del
            överföras till universiteten och de tekniska högskolorna. En prövning
            av dessa frågor bör därför ske mot bakgrund av de hittills- varande
            erfarenheterna genom en utredning vari såväl Atombolaget som den
            tillverkande industrien, kraftproducenterna och möjligen även
            forsk- ningen vid universitet och högskolor bör vara representerade.
            Därvid bör som en allmän utgångspunkt gälla det läge som enligt
            atomenergidelegatio- nens ordförande redan nu råder att icke några
            som helst hinder lägges för den enskilda industrien att på egen
            hand bedriva utvecklings- och kon- struktionsarbete.
          </p>
          <pb facs="riksdagen-motions-pdf/data/1960/mot_1960__fk__386/mot_1960__fk__386-006.pdf"/>
          <fw xml:id="i-TujBbKeq39X9GWVLmMqvFJ">
            6 Motioner i Första kammaren, nr 386 år 1960
          </fw>
          <p xml:id="i-DNQgAe61o379tfUZHcZBqT">
            Säkerhetsfrågorna Med hänsyn till de risker som är förbundna
            med drift av atomreaktorer är särskilda och relativt långtgående
            säkerhetsföreskrifter nödvändiga. Dessa föreskrifter återfinnes
            i atomenergilagen, enligt vilken det fordras tillstånd att uppföra,
            inneha eller driva atomreaktorer eller anläggning för bearbetning
            av nytt eller använt atombränsle. Vid meddelande av tillstånd
            kan uppställas de villkor som befinnes påkallade bl. a. av säkerhetsskäl.
            Tillsynsmyndighet i säkerhetsfrågor är delegationen för atomenergifrågor,
            men det reella avgörandet torde ligga i den beredande instansen,
            som är den s.k. reaktorförläggningskommittén, vilken handlägger
            frågor beträf- fande säkerhet och lokalisering. Detta är ett mindre
            lämpligt förhållande, eftersom f.n. inom reaktorförläggningskommittén
            återfinnes flera befatt- ningshavare inom Atombolaget. Såvitt
            Atombolaget som nu är fallet sysslar med konstruktion och i vissa
            fall även med anläggningsarbete bör ingen personalunion få förekomma
            mellan bolaget och reaktorförläggningskom- mittén. Det är även
            diskutabelt huruvida medlem av reaktorförläggnings- kommittén
            bör få vara medlem av atomenergidelegationen, vilket nu är fallet.
            När dessa förhållanden framhölls i ovannämnda interpellations-
            debatt hänvisade statsrådet till att den beslutande myndigheten
            vore atom- delegationen. Denna formella omständighet undanröjer
            emellertid icke sak- läget, vilket är sådant att det borde föreligga
            ett jävshinder för Atom- bolagets tjänstemän att vara medlemmar
            i reaktorförläggningskommittén. På ett markant sätt har nyligen
            Sveriges meteorologiska och hydrologiska institut i ett remissyttrande
            fäst uppmärksamheten på detta jävsförhål- lande i samband med
            anläggningen av R3/Adam i Ågesta. Här har en re- presentant för
            Atombolaget utfört de meteorologiska beräkningar och be- dömningar
            som ansetts nödvändiga. Atombolaget är emellertid här delanläggare,
            vilket i och för sig borde föranlett att annan person utfört detta
            uppdrag. Ifrågavarande tjänsteman är desslikes även medlem av
            reaktorförläggningskommittén, vilket ytterligare understryker
            det olämp- liga i förfarandet. Detta konstaterande innebär självfallet
            ingen anmärk- ning mot vederbörande tjänsteman personligen. Men
            läget är i fallet Ågesta det, att SMHI icke anser sig kunna från
            meteorologiska synpunkter godta den för denna anläggning föreslagna
            säkerhetszonen av 2 km, vilken enligt SMHI:s uppfattning torde
            ha baserats på Atombolagets spridningsparamet- rar. Om resultaten
            från de svenska spridningsundersökningarna tillämpats skulle säkerhetszonen
            enligt SMHI behöva ökas till ungefär 10 km, om förutsättningarna
            i övrigt är oförändrade. Allt detta belyser nödvändigheten av
            att allsidig sakkunskap och sak- kunskap, som icke vare sig medvetet
            eller omedvetet genom tjänsteställning eller dylikt kan antas
            vara påverkad på förhand, utövar det bestämmande inflytandet i
            fråga om säkerhetskontrollen. Med hänsyn härtill framstår de nuvarande
            förhållandena som klart
          </p>
          <pb facs="riksdagen-motions-pdf/data/1960/mot_1960__fk__386/mot_1960__fk__386-007.pdf"/>
          <fw xml:id="i-Myevno7LyjJSjw1oDaz9LJ">
            Motioner i Första kammaren, nr 386 år 1960 7
          </fw>
          <p xml:id="i-6QVQEB3J1wYqKLkinEcnWQ">
            otillfredsställande. Det kan ifrågasättas om icke den strålningskontrolle-
            rande verksamheten jämte granskning och tillståndsgivning i vad
            avser säkerhetsfrågor bör överflyttas till ett för ändamålet lämpligt
            oberoende organ, utrustat med allsidig sakkunskap och underkastat
            den kontroll som offentlighetsprincipen innebär. Vi förordar alltså
            att även säkerhetskontrollen skyndsamt utredes och att förslag
            till ny organisation av säkerhetskontrollen utarbetas med beak-
            tande av ovannämnda synpunkter. Detta är så mycket mer angeläget
            som säkerhetsfrågorna tydligen inom länder som hunnit längre än
            Sverige inom atomenergitekniken ägnas ett avsevärt större intresse
            än tidigare. Erfaren- heter från sådana länder borde kunna tillföra
            oss viktiga lärdomar i nämnda avseenden. Med hänvisning till ovanstående
            hemställer vi, att riksdagen hos Kungl. Maj:t måtte begära, dels
            att en utredning tillsättes med uppdrag att utarbeta och framlägga
            förslag till en klarare målsättning och gräns- dragning i fråga
            om AB Atomenergis uppgifter och andra därmed sammanhängande spörsmål
            i fråga om bolagets organisation samt, enligt vad ovan anförts,
            berörande bl. a. samarbetet mellan enskild industri och staten
            inom atom- energiområdet; dels ock att åt denna utredning uppdras
            att skyndsamt utarbeta och framlägga förslag rörande en ändrad
            organi- sation av säkerhetskontrollen på atomområdet så att den
            strålningskontrollerande verksamheten jämte granskning och tillståndsgivning
            i vad gäller säkerhetsfrågor överflyt- tas till en med allsidig
            sakkunskap utrustad ojävig och oberoende institution, för vilken
            offentlighetsprincipen bör gälla.
          </p>
          <p xml:id="i-RmaVeb7Rurhn1ppmNv1Hye" type="date">
            Stockholm den 27 januari 1960
          </p>
          <p xml:id="i-7t36zt8n8hV8f7hCmFCLQk">
            Per-Olof Hanson Axel Andersson
          </p>
        </div>
      </div>
    </body>
  </text>
</TEI>
