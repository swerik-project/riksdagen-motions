<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1931--fk--00052">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__52/mot_1931__fk__52-001.pdf"/>
      <fw xml:id="i-Gtqki3Vji3UvWfn2dPd5dY">
        Motioner i Första kammaren, Nr 52. 1
      </fw>
      <div xml:id="i-CsZcwBXSUjHwPEqrFfBbXD" type="motHeader">
        <div xml:id="i-Wtaidhou7FnWzi6xdJjCnx" type="motTitle"/>
        <div xml:id="i-Hh3y9ZGDDqMREeUQAJHoKm" type="motSubmissionInfo"/>
      </div>
      <div xml:id="i-37SDTaT3XpU6h2UXipvQPf" type="motBody">
        <div xml:id="i-Cj8gY7ciHfkWgm5zACouxN">
          <p xml:id="i-CcdiFNJqUej4TcsEdjzhgT">
            Nr 52.
          </p>
          <p xml:id="i-F1WFnKkC3hBpsuu9wZNWze">
            Av herr Tamm m. fl., om beredande av möjlighet till avstyckning
            av jordbrukslägenhet utan samtidig tilldelning av skog från stamfastigheten.
          </p>
          <p xml:id="i-A65YuZP9D52TrwcBS38QYs">
            I sin hittills förda jordpolitik hava statsmakterna hyllat den
            uppfattnin- gen, att nya självständiga jordbruk, som bildas genom
            styckning av större fastigheter, om möjligt skola förses med skog
            till husbehov. De första yrkandena härom framfördes redan av 1901
            års norrlandskommitté, vilken bland annat framlade förslag om
            sådan ändring i den då fria rätten till ägostyckning, att dylik
            ej skulle få beviljas, om icke ägolotten försetts med busbehovsskog,
            odlings- och mulbetesmark i sådan omfattning, att den bleve tjänlig
            till jordbruk. Här har sålunda för första gången framförts den
            me- ningen, att — åtminstone för Norrlands vidkommande — husbehovsskog
            och mulbetesmark skulle medfölja ett mindre jordbruk för att detta
            skulle anses tjänligt för jordbruk. Norrlandskommitténs förslag
            föranledde redan vid 1905 års riksdag en provisorisk lagstiftning,
            vilken sedermera avlöstes av lagen den 25 juni 1909 om inskränkning
            i rätten att erhålla ägostyck- ning. Ar 1917 utsträcktes berörda
            lag att gälla även Värmland och 1924 jämväl Stockholms, Uppsala,
            Örebro och Västmanlands län, varefter den- samma sålunda ägde
            giltighet för hela landet norr om Mälaren och Vänern. Några ytterligare
            ändringar vidtogos sedermera ej, förrän lagen om del- ning av
            jord på landet antogs av 1926 års riksdag och erhöll gällande
            kraft den 1 januari 1928. De bestämmelser, som i nämnda lag inrymmas
            rörande skogstilldelning som villkor för avstycknings beviljande,
            ansluta sig i prin- cip till de tidigare gällande, här ovan berörda
            stadgandena om inskränkning i rätten att erhålla ägostyckning.
            Sålunda säges dels att avstyckning från jordbruksfastighet ej
            får ske med mindre den kan förmodas bereda ökade utkomstmöjligheter
            för den jordbrukande befolkningen eller eljest vara till gagn
            för jordbruksnäringen i orten samt dels att, därest till fastighet,
            var- ifrån avstyckning skall ske, hör skogsmark, det skall tillses
            att såväl stam- fastigheten som det avstyckade området i mån av
            tillgång tilldelas erfor- derlig skog. I orter med ringa skogstillgång
            får dock avstyckas skoglös jordbruksfastighet. Dessa lagbestämmelser
            hava av lantmäteristyrelsen tolkats så (styrelsens Bihang till
            riksdagens protokoll 1931. 3 saml. 17 häft. (Nr 52--54.) 1
          </p>
          <pb facs="riksdagen-motions-pdf/data/1931/mot_1931__fk__52/mot_1931__fk__52-002.pdf"/>
          <fw xml:id="i-MbxjdUf6RhjGqkXYveM2M6">
            2 Motioner i Första kammaren, Nr 52.
          </fw>
          <p xml:id="i-AyZkL38Wo4QVHuyCLwrZ6R">
            cirkulär nr 18), att vid avstyckning av jordbruksfastighet det
            avstyckade området skall i mån av tillgång tilldelas skog till
            husbehov efter ortens för- hållanden och skogens produktionsförmåga.
            Vid lagens hittillsvarande till- lämpning i praktiken har såsom
            villkor för avstyckning i allmänhet krävts en skogstilldelning
            av minst 20 å 30 har i övre och inre Norrland, 12 a 20 har i södra
            och mellersta Norrland, Dalarna och Bergslagen samt 8—15 har i
            landets övriga delar, dock städse i viss relation till åkerarealen.
            De motiv, som föranlett dessa lagstadganden om nybildade jordbruks
            för- seende med husbehovsskog, framlades redan av norrlandskommittén,
            och hava sålunda från början i viss mån varit avpassade för norrländska
            för- hållanden. Motiven hava varit av social och jordbruksteknisk
            art. Stats- makterna hava velat skapa trygghet för att de nybildade
            jordbruken skulle bliva bärkraftiga och kunna skänka full bärgning
            åt brukarens familj. För att detta skulle bliva förhållandet i
            Norrland, ansåg man nödvändigt, att full tillgång till husbehovsvirke
            av alla slag fanns å fastigheten. Även med hänsyn till betet och
            den eventuella förefintligheten av odlingsmark ansågs skogstilldelning
            nödvändig. Slutligen framhölls även, att vid försäljningar av
            mindre jordbruk från bolags- och bruksegendomar dessa nya jordbruk
            ej sällan komme att ligga helt omgivna av det säljande bolagets
            skogsmar- ker. Om lägenhetens ägare då ej finge egen husbehovsskog,
            bleve han för sin virkesförsörjning helt beroende av bolagets
            godtycke, vilket komme att giva honom en socialt ofri ställning.
            Genom skogsmarkstilldelningen vid ägostyckningar ville man möta
            en sådan situation. Vid denna från början alltså speciellt norrländska
            lagstiftnings småningom genomförda utsträckande att avse hela
            riket åberopades i huvudsak ena- handa motiv, som ansetts tillämpliga
            i Norrland. Jordbrukens driftsvärdig- het och ekonomiska bärighet
            ansågs bliva högre, om virkesförsörjningen kunde ske från egen
            skog. Ägarens oberoende av skogsbesittande grannar ansågs jämväl
            socialt värdefullt. De till antalet betydande försäljningar av
            mindre jordbruk till egna hem, som under de sista årtiondena verkställts
            i Sverige, hava till allra största delen — åtminstone vad beträffar
            Norrland och Dalarna — genomförts en- ligt de ovan refererade
            lagbestämmelserna. Antalet försäljningar i Norrland före tillkomsten
            av 1905 års författning voro ej särdeles talrika. Enligt Widéns
            utredning 1913 utgjorde antalet ägostyckningar under åren 1897—
            1905 i hela Norrland sammanlagt 4,049 stycken. Under åren närmast
            efter lagändringen minskades antalet jordförsäljningar för att
            under de sista 10 å 15 åren avsevärt tilltaga i antal. Av Widéns
            berörda utredning kan in- hämtas, att under åren 1906—1912 antalet
            ägostyckningar från bolagsmark i Norrland utgjorde 1,062 med en
            sammanlagd areal av 13,000 har inrös- ningsjord och 29,000 har
            avrösningsjord. För tiden efter 1912 saknas sta- tistik utom för
            perioden 1 april 1923—31 december 1925. Under denna tid såldes
            av ett antal bolag över hela landet 865 bebyggda och 509 obebyggda
          </p>
          <pb facs="riksdagen-motions-pdf/data/1931/mot_1931__fk__52/mot_1931__fk__52-003.pdf"/>
          <fw xml:id="i-QxVocoWh3ph2Uxrtvo4jVx">
            Motioner i Första kammaren, Nr 52. 3
          </fw>
          <p xml:id="i-2fgpgdwBLP1C4o8pXCyp3R">
            brukningsdelar med en sammanlagd areal av 14,000 har inrösningsjord
            och 27,100 har avrösningsjord. Beträffande de försäljningar, som
            skett från bo- lagsjord under tiden 1912—1923 samt i all synnerhet
            efter 1925 äger man ej några statistiska uppgifter. Känt är emellertid,
            att de äro mycket bety- dande. Härtill kommer emellertid hela
            den jordparcellering, som genom egnahems- bolag eller andra jordstyckningsföretag
            skett beträffande gods och herrgår- dar i landets mellersta och
            södra delar. Vid denna jordparcellering har man visserligen ej
            varit av lagstiftningen tvingad att lägga skog till styck- ningslotterna
            förrän 1924 i mellersta Sverige och 1928 i landet i dess hel-
            het. Vid berörda styckningsföretag har man emellertid det oaktat
            i all- mänhet plägat dela upp även stamfastighetens skog på styckningslotterna
            och sålunda frivilligt genomfört samma parcellering av skogen,
            som stats- makterna sedan framtvingade genom lagstiftningen. En
            mycket rik erfarenhet har sålunda numera vunnits om huru de hit-
            tills följda principerna om skogstilldelning vid jordstyckningsverksamheten
            i landet kommit att te sig i sin praktiska tillämpning. I allt
            vidare kretsar synes numera den meningen hava fått fäste, att
            verk- ningarna av berörda lagstiftning ej blivit så goda, som
            man hoppats, eller att de i vissa hänseenden rent av blivit skadliga.
            Från olika håll hava därför yrkanden framförts om revision av
            lagbestämmelserna om ovillkorlig skogstilldelning vid avstyckningar.
            De anmärkningar, som därvid gjorts mot berörda bestämmelser, hava
            i första hand varit av nationalekonomisk eller skoglig art. Samtidigt
            därmed har man emellertid även framhållit, att de befarade vådorna
            ur social och jordbruksteknisk synpunkt av nybild- | ning av jordbruk
            utan skog betydligt överdrivits, åtminstone beträffande landets
            mellersta och södra delar. Den nya åskådningen har klarast formulerats
            av en av våra skogspoli- tiskt och skogsekonomiskt mest kunniga
            fackmän, nämligen rektorn vid skogshögskolan, professor Tor Jonson.
            I ett å Svenska skogsvårdsförenin- gens årsmöte sistlidne vår
            hållet föredrag om »Några synpunkter på bonde- skogsbrukets ekonomi»
            påpekar denne, att ej mindre än 700,000 har av landets skogsareal
            kunna hänföras till rena husbehovsskogar för småbruk. Han uttalar
            därefter: »Ser man saken från nationalekonomisk synpunkt be- tyder
            detta, att våra förädlingsindustrier ej någonsin torde kunna kalkylera
            med något virke från dessa skogar. Under annan brukningsform å
            denna areal borde däremot grovt räknat omkring ”/s av virkesskörden,
            motsvarande 1,1 miljoner kubikmeter (eller 1,5 kubikmeter per
            har) kunna produceras för industriellt ändamål, varför parcelleringen
            av marken skulle medföra, att detta belopp för all framtid måste
            avskrivas som årlig nationalförlust. Sam- tidigt hava de kringliggande
            större gårdarna förlorat möjligheten att till småbrukarnas husbehov
            avsätta för industriellt ändamål odugligt småvirke och avfall,
            varigenom skogsvården på dessa skogar genom parcelleringen
          </p>
          <pb facs="riksdagen-motions-pdf/data/1931/mot_1931__fk__52/mot_1931__fk__52-004.pdf"/>
          <fw xml:id="i-Fown2eU8xX3DUTKUH4KGVn">
            4 Motioner i Första kammaren, Nr 52.
          </fw>
          <p xml:id="i-Y1oWFfXo7yGo849H472n7s">
            försvåras. Inför dessa siffror kan jag ej underlåta att i förbigående
            fram- kasta frågan: Hava vi verkligen råd på sätt, som nu bedrives
            vid styckning av större gods och gårdar till småbruk, att ytterligare
            parcellera våra skogs- marker genom bildande av nya husbehovsskogar
            enligt härom gällande lag- stiftning? Det synes nämligen uppenbart,
            att för varje sådan ägolott årli- gen i genomsnitt cirka 1,5 kubikmeter
            industriprodukter per hektar går till spillo för all framtid.
            Är ej tvärtom tiden nu mogen för införande av en rationellare
            jordpolitik beträffande skogsmarken?» Även de organ, vilka hava
            kontrollen över vården av landets enskilda skogar sig anförtrodd,
            nämligen skogsvårdsstyrelserna, hava gjort uttalande i samma riktning.
            I dessa myndigheters årsberättelser har vid upprepade tillfällen
            påtalats den misshushållning med det svenska skogskapitalet, var-
            till de hittills följda principerna om skogsmarkens utparcellering
            vid jord- delningen leda. Detta spörsmål är så betydelsefullt,
            att det väl förtjänar att ånyo- komma under statsmakternas prövning.
            Såväl vid avstyckning av arrendegårdar från bolagsfastigheter
            som vid försäljningar av större jordbruk, torp eller lägenheter
            från gods och egendomar eller vid rena egendomsstyckningar uppdelas
            nu årligen stora skogsarealer på de nybildade självständiga jord-
            bruken i syfte att utgöra husbehovsskog för dessa. De skogsarealer,
            det rör sig om, äro tillhopa mycket betydande, säkerligen 10-tusentals
            hektar om året. Så gott som undantagslöst avverkas skogen å dessa
            skogslotter ända ned till den gräns, där skogslagens 8 5, andra
            stycket, ställer sig hindrande i vägen. Denna avverkning utföres
            oftast av avstyckningens köpare i syfte att skaffa medel för köpets
            finansierande. TI ej obetydlig omfattning förekommer emellertid
            även, att de säljande jordstyckningsföretagen själva utföra avverk-
            ningen. I varje fall har emellertid ägolotten sedan fått karaktären
            av ren husbehovsskog samt kommer genom förhållandenas makt för
            all framtid att behandlas såsom sådan. Detta innebär, att 80 åa
            90 procent av skogens av- kastnihg kommer att användas som bränsle
            och resten till hägnader och byggnadsvirke. Såsom i professor
            Jonsons här förut citerade föredrag fram- hållits, avkastar emellertid
            en skog vid tekniskt riktig skötsel cirka ?/s hög- värdigt gagnvirke
            för industriella ändamål och blott !/3 vedvirke. Det lag- stadgade
            systemet med husbehovsskogar innebär alltså, att ”/s av produk-
            tionen undanhålles högvärdiga ändamål för att konsumeras som ved.
            Detta är så mycket betänkligare, som i alla landsdelar och snart
            sagt i varje ort finnes ett stort överskott av sekunda virke till
            bränsle, vilket nu ej kan av- sättas utan får lämnas att ruttna
            i skogen. Det nationalekonomiskt enda riktiga vore, att detta
            överskott användes att täcka landsbygdens bränsle- behov i stället
            för att man, såsom nu sker, genom lagstiftning om husbe- hovsskog
            tvångsvis disponerar gagnvirke för bränsleändamål åt vår talrika
            lägenhetsägare- och egnahemsköpareklass. Några trafik- eller distributions-
            tekniska hinder mot att tillgodose egnahemsköparnas bränslebehov
            med av-
          </p>
          <pb facs="riksdagen-motions-pdf/data/1931/mot_1931__fk__52/mot_1931__fk__52-005.pdf"/>
          <fw xml:id="i-4fqzufuBhwmgoLmTH5srG9">
            Motioner i Första kammaren, Nr 52. » DD
          </fw>
          <p xml:id="i-KXjZTzYm8tHbYDMWFRV3T6">
            fallsvirket från ortens skogsbruk finnas knappast annat än rent
            undantags- vis. Överskottet på dylikt virke är i de flesta orter
            så stort, att skogsägarna äro tacksamma att — med hänsyn till
            skogsvården — kunna få avyttra det för huggningskostnaderna. Det
            är ingalunda några små värden, som på detta sätt årligen spolieras.
            Jonson beräknade den skäliga virkesavkastningen från husbehovsskogarna
            till 1,6 miljoner kubikmeter, varav ?/s eller 1,1 miljon kubikmeter
            utgjordes av förädlingsvärdiga sortiment. Rotvärdet av denna virkeskvantitet
            får anses utgöra minst 5 miljoner kronor, som nu årligen brännas
            upp, medan mot- svarande mängder avfallsvirke ruttna i skogen.
            Det måste därför såväl ur nationalekonomisk som skogsteknisk synpunkt
            betecknas såsom fullständigt felaktigt att genom lagbestämmelser
            framtvinga skogsmarks tilldelning till alla mindre jordbruk.
          </p>
          <p xml:id="i-BveCK17LCULs2Nc715jVhG">
            Då återstår att pröva, om ur jordbruksteknisk eller social synpunkt
            så stor betydelse ligger i berörda skogsmarkstilldelning, att
            man för den skull vill bortse från de nationalekonomiska förlusterna.
            Vad då först angår det mindre jordbrukets virkesbehov bör ihågkommas,
            att flera av våra bästa småbrukaretrakter ligga i skoglösa slättbygder,
            där allt virke får skaffas i öppna handeln. Någon verklig olägenhet
            har knappast försports härav. Än vidare bör ihågkommas, att även
            i skogsbygderna talrika hantverkare och mindre löntagare, vilkas
            ekonomiska ställning knappast är starkare än små- brukarnas, få
            reda sig utan bränsletillgång från egen skog. Vad åter beträffar
            jordbrukets behov av byggnadsvirke, tillgodoses detta numera allmänt
            genom inköp av sågat och hyvlat virke i allmänna handeln och detta
            även i de fall, då jordägaren besitter egen skog. De tider äro
            förbi, då man byggde och reparerade med bilat virke. I flertalet
            fall blir det även för dyrt att köra stockarna från egen skog
            till husbehovssåg i orten och där få det legosågat, att sedan
            frakta hem virket igen och torka det före användningen. Man föredrar
            numera att per lastbil köpa de för reparationsändamål erforderliga
            bitarna färdiga från närmaste lokala såg eller virkeshandlare.
          </p>
          <p xml:id="i-UPwYhBjyL4GUo9LfXeDaUJ">
            Vad slutligen de sociala synpunkterna beträffar, ha dessa måhända
            varit mest vägande vid de nuvarande bestämmelsernas tillkomst.
            Man har velat skapa garanti emot att köparen av en jordbrukslägenhet,
            belägen helt inne i ett stort skogskomplex, tillhörigt en ägare,
            skulle för sin virkesförsörjning bli helt beroende av dennes godtycke.
            Farhågor av denna art äro rena skrivbordskonstruktioner. Alla
            större skogsägare äro enbart tacksamma för att kunna få åtminstone
            någon avsättning för sin sekunda brännved. Man har heller aldrig
            hört talas om något fall, då handlande, lärare, banvakter, hantverkare
            och andra, som bo helt inne på stora skogskomplex och äro hänvisade
            till dessas ägare för sina vedinköp, ha haft någon som helst svå-
            righet att för skäligt pris förse sig med bränsle. I övrigt förefinnes
            ju intet hinder för att man vid en eventuell uppmjukning av lagen
            gör undantag
          </p>
          <pb facs="riksdagen-motions-pdf/data/1931/mot_1931__fk__52/mot_1931__fk__52-006.pdf"/>
          <fw xml:id="i-Pk7KqGh1CiJfkNpsqyrWtu">
            6 - Motioner i Första kammaren, Nr 52.
          </fw>
          <p xml:id="i-JwYVRawciQij1uRBHN6usP">
            för sådana avstyckningar, vilka komma att ligga helt omgivna
            av säljarens fastighetskomplex. De sociala olägenheterna vid avstyckning
            av jordbrukslägenheter utan skog torde alltså få anses överskattade.
            Däremot torde man få anse, att bety- dande sociala olägenheter
            orsakas av den nuvarande lagstiftningen. Denna utgör nämligen
            ett mycket betydande hinder mot arrendatorsklassens frigö- rande.
            Det finnes i hela landet betydande arealer bebyggda fastigheter
            och även odlad jord i övrigt, vilka stå till köpares disposition
            från både statens sida och hos enskilda. Priset på enbart denna
            jord torde i regel vara syn- nerligen humant, men jordägarna önska
            med fog icke alltid sälja den i deras händer betydligt värdefullare
            skogen och skogsmarken. Om de skola sälja den, vilja de givetvis
            för en dylik lätt realiserbar vara utfå dagsvärdet. Åkerjorden
            äro de däremot mången gång beredda att avstå för realisations-
            pris. Man frågar sig ovillkorligen: Vilken nytta har egendomsspekulanten
            egentligen av att få köpa skog och skogsmark till dess ungefärliga
            räntabi- litetsvärde, då han i de flesta fall för endast en del
            av den ränta, som detta skogskapital betingar, årligen kan förvärva
            från stamfastigheten eller annan sådan i grannskapet sitt årliga
            husbehov? Ty så är det faktiska förhållan- det. Under nuvarande
            omständigheter tvingas han vid fastighetsköp att uppbringa ett
            mången gång för honom ganska betydande kapital, låt vara genom
            lån, men även lånen kräva ränteutgifter. Sluppe han köpa skogen,
            kunde han för ett obetydligt kapital, betydligt lättare att uppbringa
            än det större, i de flesta fall förvärva sitt egna hem och svårigheten
            för honom att sedan finansiera affären bleve betydligt reducerad.
            Tvånget till obehövligt skogsförvärv är alltså ofta nog betungande
            för egnahemsköparen, omöjliggör i ej ringa omfattning egnahemsbildningen
            och får därför anses vara socialt otillfredsställande. Enligt
            vad ovan anförts få vi föreslå, att riksdagen ville begära utredning
            om sådan ändring av 19 kapitlet i lagen den 18 juni 1926 om delning
            av jord på landet, att — åtminstone i landets mellersta och södra
            delar — avstyckning av jordbrukslägenhet må, där omstän- digheterna
            anses så påkalla, få ske även utan samtidig till- delning av skog
            från stamfastigheten.
          </p>
          <p xml:id="i-5BkZkngQ5KPYBWeZKYcWms" type="date">
            Stockholm den 15 januari 1931.
          </p>
          <div xml:id="i-4dVD842ur1gPv7uMqaBDgg" type="signatureBlock">
            <list xml:id="i-RDRRLU5U57QCTDgjH5gAVw">
              <item xml:id="i-WQcDKL9k23G7A5QiJuUDkd" who="unknown" type="signature">
                Gustaf Tamm
              </item>
              <item xml:id="i-ECSouEePAxoYRUUD5i7TqM" who="i-PRkToj2ss6C9sjWtUtqNNh" type="signature">
                Fritiof Gustafson
              </item>
              <item xml:id="i-GKHPvz3DedqbRsEYuZMNAv" who="i-RzNMopiTz7dhdPuNJBYjdA" type="signature">
                Valfrid Eriksson
              </item>
              <item xml:id="i-TgCYGJzZc1HzM3qtbKMvZZ" who="i-X2djGn6PWfDGF8dxbKXU4x" type="signature">
                Arvid Thelin
              </item>
              <item xml:id="i-JgehUwj8HnAdA44Vxwh1St" who="i-LuZuNJrHK6rwGPctWnWR2r" type="signature">
                Uno Wijkström
              </item>
              <item xml:id="i-Uz4SNaxQnfWCNpYTe21pff" who="i-Ui4MNjsjiePyrsfZ1FnUm7" type="signature">
                Carl Bengtsson
              </item>
            </list>
          </div>
        </div>
      </div>
    </body>
  </text>
</TEI>
