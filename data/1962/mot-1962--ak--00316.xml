<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__316/mot_1962__ak__316-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 316 år 1962 11
          </p>
          <p>
            Nr 316
          </p>
          <p>
            Av herr Jönsson i Ingemarsgården m. fl., om anslag för trafiknyk-
            terhetsupplysning.
          </p>
          <p>
            (Lika lydande med motion nr 258 i Första kammaren)
          </p>
          <p>
            Den propaganda mot alkohol i trafiken som förts främst av frivilliga
            orga- nisationer har givit positiva resultat och måste karakteriseras
            som en gär- ning i samhällsnyttans tjänst. Förutom den direkta
            verkan propagandan haft för höjandet av trafiksäkerheten har folknykterheten
            påverkats i starkt positiv riktning. Varje trafikant är numera
            väl medveten om att trafiksäker- het och alkoholförtäring icke
            är förenliga, och ett mycket stort antal motor- förare har övergått
            till helnykter livsföring. Den trafiknykterhetspropaganda som
            förts av ideella organisationer har kunnat bli stark och effektiv
            tack vare den goda tillgången på frivillig ar- betskraft. De ekonomiska
            resurserna har varit mycket begränsade men givit en utdelning
            som icke tillnärmelsevis skulle kunnat nås om samma belopp använts
            av en propagandaorganisation utan tillgång till ideell arbetskraft.
            De frivilliga och ideella organisationernas insatser i trafiknykterhetsar-
            betet bör även ses som en social och i synnerhet ungdomsfostrande
            verksam- het. Tack vare motorintresset kan ungdomar på ett naturligt
            sätt engageras i ideellt trafiksäkerhetsarbete och en helnykter
            livsföring grundläggas. Det är därför viktigt att bredda den grund,
            varifrån de ideella organisationerna arbetar, och vidta åtgärder
            som aktiviserar allt fler människor i det fri- villiga och på
            ideell grund baserade samhällsarbetet. Även om goda resultat redan
            vunnits i trafiknykterhetsarbetet återstår ännu stora arbetsuppgifter.
            Enligt statistiken från statens rättskemiska an- stalt inrapporteras
            numera per år ca 14 000 motortrafikanter, som mer eller mindre
            medvetet utsätter sig själva och medtrafikanter för risker till
            liv och lem. Eftersom antalet motorfordon ökar starkt och kontinuerligt
            är behovet av upplysning och trafiknykterhetspropaganda stort
            och angeläget. Alko- holforskare tillkännager ständigt nya rön,
            som bekräftar alkoholens funk- tionsnedsättande effekt. Den senast
            presenterade undersökningen om de större riskerna i trafiken för
            en alkoholpåverkad har framlagts 1958 av Milan Våmosi vid Komensky-
            universitet i Bratislava. Hans undersökningar visar att vid 0,3-0,99
            promille olycksfallsrisken för en alkoholpåverkad trafikant är
            7 gånger större än för en nykter. Vid 1-1,49 promille är risken
            31 gånger större, och vid blodalko- holhalter på över 1,5 promille
            löper den alkoholpåverkade 128 gånger större risk att råka ut
            för en olycka än den nyktre.
          </p>
          <pb facs="riksdagen-motions-pdf/data/1962/mot_1962__ak__316/mot_1962__ak__316-002.pdf"/>
          <p>
            12 Motioner i Andra kammaren, nr 316 år 1962
          </p>
          <p>
            Av aktuell statistik från trafikförsäkringsbolag kan man dra
            den slut- satsen att den helnyktre bilägaren har en skadefrekvens
            som f.n. med ca 10- 20 7 understiger genomsnittsbilistens. Professor
            G. C. Drew vid psykologiska institutet vid universitetet i London
            har medelst omfattande experiment fastslagit bl.a. att noggrannheten
            vid styrning av fordon avtar redan vid blodalkoholhalten 0,2 promille
            och sedan försämras ytterligare med stigande blodalkoholhalt.
            Vid en blodalkoholhalt på 0,8 promille var den genomsnittliga
            felprocenten vid körningen ökad med 16 £. Enligt i Sverige utförda
            körprov under ledning av professor Goldberg och doktor Bjerver
            försämras körförmågan med 25—30 92 vid en genomsnittlig blodalkoholhalt
            på 0,5 promille. En grupp forskare vid avdelningen för psykologi
            vid universitetet i Man- chester har genomfört en undersökning
            med vana bussförare, där främst omdömesförmågan sattes på prov.
            Forskarna kunde konstatera att förare som förtärt alkohol överskattade
            sin prestationsförmåga och att körskicklig- heten minskades redan
            efter intagande av en så liten kvantitet alkohol att den inte
            gav 0,5 promille. Det är angeläget att upplysning om undersökningar
            av ovannämnda art kan spridas till alla trafikanter och att en
            effektiv propaganda mot alko- holen i trafiken blir en naturlig
            moralnorm. För att möjliggöra en intensifi- ering av upplysnings-
            och propagandaarbetet med detta mål föreslås att 100 000 kronor
            anslås som ekonomiskt stöd till det trafiknykterhetsarbete som
            bedrives av ideella organisationer. Genom det tillskott av frivillig
            arbets- kraft, som nämnda organisationer kan ge, får anslaget
            största möjliga effekt såväl för höjande av trafiksäkerheten som
            för förbättrande av folknykter- heten. Om det av motionärerna
            begärda anslaget dirigeras via åttonde huvud- titeln som Speciella
            bidrag för upplysningsverksamhet bland speciella be- folkningskategorier
            förutsättes, att de bidragssökande organisationerna själva tillskjuter
            minst lika stora belopp som statsbidragen. Med hänvisning till
            ovanstående föreslår vi, att riksdagen måtte besluta att Speciella
            bidrag för upp- lysningsverksamhet bland speciella befolkningsgrupper
            ökas med 100 000 kronor och att beloppet reserveras för trafik-
            nykterhetsarbete.
          </p>
          <p>
            Stockholm i januari 1962.
          </p>
          <p>
            Elias Jönsson C. W. Carlsson Daniel Wiklund i Ingemarsgården
          </p>
          <p>
            Eric Nelander John G. Löfroth
          </p>
        </div>
      </div>
    </body>
  </text>
</TEI>
