<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FiU-02332">
  <teiHeader>
    <fileDesc>
      <titleStmt>
        <title>med anledning av prop. 2022/23:58 Extra ändringsbudget för 2023 – Tillfällig skatt på vissa elproducenters överintäkter</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2332 av Nooshi Dadgostar m.fl. (V)</title>
          <idno type="rdwebb">HA022332</idno>
          <rs type="number">2332</rs>
          <orgName type="comitteeAbbreviation">FiU</orgName>
          <ref type="dokument_url_text">https://data.riksdagen.se/dokument/HA022332/text</ref>
          <ref type="dokument_url_html">https://data.riksdagen.se/dokument/HA022332</ref>
          <ref type="dokumentstatus_url_xml">https://data.riksdagen.se/dokumentstatus/HA022332</ref>
          <ref type="pdf">https://data.riksdagen.se/fil/389AFC87-29DD-4074-A4B1-0B0BE91AD857</ref>
          <ref type="docx">https://data.riksdagen.se/fil/A9750AE1-8EE7-4CC7-8060-089F55A10DDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KbAtFX7yDSgmvMmaaLo9Pi" type="basedOn"/>
        <correspContext corresp="i-KbAtFX7yDSgmvMmaaLo9Pi">
          <ref>Proposition 2022/23:58</ref>
        </correspContext>
        <correspAction xml:id="i-ygCMD3KLgyH5PKcmrkEvr" type="signed"/>
        <correspContext corresp="i-ygCMD3KLgyH5PKcmrkEvr">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction xml:id="i-CPwcc5kMHdGKty4SrPStB4" type="submitted">
          <date when="2023-02-14"/>
          <time when="11:13:03"/>
        </correspAction>
        <correspAction xml:id="i-5yVc2DCG1eWm2ehiHNSmbY" type="dismissed">
          <date when="2023-02-15"/>
        </correspAction>
        <correspAction xml:id="i-CLnX5ytLePqQXjuWy9TuvN" type="reviewed">
          <date when="2023-02-15"/>
          <time when="10:37:41"/>
        </correspAction>
        <correspAction xml:id="i-PK3c9CpzuwV4NwDb5BWXW4" type="referred">
          <date when="2023-02-16"/>
        </correspAction>
        <correspAction xml:id="i-VY1ZSPey5V4tFuRA8MQVnM" type="assigned">
          <date when="2023-02-22"/>
          <time when="16:26:02"/>
        </correspAction>
        <correspContext corresp="i-VY1ZSPey5V4tFuRA8MQVnM">
          <ref type="assignedTo">Finansutskottet</ref>
        </correspContext>
        <correspAction xml:id="i-L9h6rEFAa4uD61Cb7TFyPF" type="behandlas_i"/>
        <correspContext corresp="i-L9h6rEFAa4uD61Cb7TFyPF">
          <ref type="uppgift">2022/23:FiU33</ref>
          <ref type="ref_dok_id">HA01FiU33</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FiU33</ref>
          <ref type="ref_dok_titel">Extra ändringsbudget för 2023 - Tillfällig skatt på vissa elproducenters överintäkter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8zXHipCtQCdC4qCRq94SV1" type="motHeader">
        <div xml:id="i-Q5ppse6t5crPmFDj3zpsB6" type="motTitle">
          Motion till riksdagen 2022/23:2332 av Nooshi Dadgostar m.fl.
          (V) med anledning av prop. 2022/23:58 Extra ändringsbudget för
          2023 – Tillfällig skatt på vissa elproducenters överintäkter
        </div>
      </div>
      <div xml:id="i-5HsVrpEku2wEy85eEJna7j" type="motBody">
        <div xml:id="i-A5Qs3UXKwU25A3TNqMG24G" type="motProposal" subtype="förslag">
          <head xml:id="i-UBDsngYpxtVDZDrQLjjX66">
            1 Förslag till riksdagsbeslut
          </head>
          <list xml:id="i-4qGMKtQPaCRJohipm1vvgV" style="ol">
            <item xml:id="i-WK9wXud1sMivraYngzM2Bu">
              Riksdagen ställer sig bakom det som anförs i motionen om att
              regeringen bör återkomma med ett förslag om sänkt tak i syfte
              att i högre grad återföra elmarknadens övervinster till elslutkunderna
              och tillkännager detta för regeringen.
            </item>
            <item xml:id="i-15MhsELtmfygF3bkbw3dys">
              Riksdagen ställer sig bakom det som anförs i motionen om att
              regeringen bör återkomma med en kompletterande lagstiftning i
              vilken elmarknadens övriga aktörer är skattesubjekt, och detta
              tillkännager riksdagen för regeringen.
            </item>
            <item xml:id="i-WCeFKbtPCWTSKQJZ2FaRus">
              Riksdagen ställer sig bakom det som anförs i motionen om att
              kommande elstöd bör vara transparent och offentligt och tillkännager
              detta för regeringen.
            </item>
          </list>
        </div>
        <div xml:id="i-WDBCTGaYTk9syV4HtQsdQp" type="motContent">
          <head xml:id="i-RZQe6fhzdDHwULSk1beMfC" type="h1">
            2 En urspårad elmarknad
          </head>
          <p xml:id="i-XYVLhsRbsgT5RoauHNdNYB">
            En kris för energisystemet pågår i Europa. Den ryska invasionen
            av Ukraina med efterföljande energikrigföring från ryskt håll
            bidrar till att normala leveranskedjor av gas har störts, vilket
            påverkar hela energimarknaden i Europa. Där är fossilberoendet
            fortsatt stort. Den strategi många länder inom EU valt är i hög
            utsträckning att växla från kol till rysk fossilbaserad gas, den
            energiform som nu orsakar en kostnadschock för europeiska hushåll
            och företag när Ryssland strypt tillgången. Skenande elpriser
            i Europa är alltså resultatet av EU-ländernas misslyckande att
            ställa om till förnybara alternativ.
          </p>
          <p xml:id="i-ARNXGn4CPukJEAQW123Le2">
            I Sverige ser situationen emellertid helt annorlunda ut. Som
            Europas största exportör av el är det svenska energisystemet att
            betrakta som robust. Produktionsnivåerna från svensk vattenkraft,
            kärnkraft och vindkraft är intakta och produktionskostnaderna
            har inte nämnvärt ökat de senaste åren. Ändå drabbas svenska familjer
            och industrier mycket hårt av den pågående situationen på kontinenten.
            Vänsterpartiet har under lång tid påtalat riskerna med den prissättningsmodell
            som låter kontinentala priser på el smitta den svenska marknaden.
            Nu bevittnar vi konsekvenserna av precis det.
          </p>
          <p xml:id="i-Xm5ToRVR9oy3q87QJZGDCs">
            Anledningen är att den svenska exporten av el är prissättande
            även för den inhemska marknaden, eftersom exportpriset avgör elpriset
            även för svenska hushåll och industrier. Det som ligger bakom
            de höga elpriserna i Sverige är alltså inte en brist på el utan
            marginalprissättningen, där den dyrast producerade elen sätter
            priset för all annan el. Det betyder att de skenande elpriserna
            i Europa gör det lönsamt för elbolagen att tillverka dyrt framtagen
            el och exportera till utlandet. Nämnda ordning har lett till att
            nästan hela den svenska prisuppgången motsvaras av ökade vinster.
          </p>
          <p xml:id="i-AEynWQyVDjXSAEPfvGVwvN">
            Vänsterpartiet har redan tidigare föreslagit att elmarknaden
            inom landet separeras från vår exportmarknad. Det skulle ge oss
            Sverigepris på el, som sätts efter den el som produceras för den
            svenska elmarknaden.
          </p>
          <head xml:id="i-GNjGVoLBcv4ActwnMzC6fq" type="h2">
            2.1 Ett tak för övervinster – för lite
          </head>
          <p xml:id="i-AbQfjGJd98oWkMd1ivnLZs">
            I regeringens proposition Extra ändringsbudget för 2023 – Tillfällig
            skatt på vissa elproducenters överintäkter (prop. 2022/23:58)
            presenterar regeringen sitt förslag om införandet av en tillfällig
            skatt på vissa elproducenters överintäkter. Bakgrunden är EU:s
            krisintervention för att komma till rätta med de höga energipriserna.
            Det är tydligt att regeringen vidtar de nödvändiga åtgärderna
            motvilligt. Inom ramen för bestämmelserna har man lagt sig så
            lågt som möjligt.
          </p>
          <p xml:id="i-TEQ2ExsLDXyBuH847qoqwL">
            Rådet enades den 30 september 2022 om en rad förslag för att
            komma till rätta med de höga energipriserna. Förslagen införs
            genom förordning (EU) 2022/1854. För att motverka stora övervinster
            hos vissa aktörer är en av åtgärderna ett tillfälligt tak för
            marknadsintäkter. Detta innebär i praktiken ett intäktstak för
            elproduktion på högst 180 euro per MWh för s.k. inframarginell
            produktion (elproduktion med låga rörliga kostnader) under en
            begränsad period. Intäktstaket är avsett att i huvudsak träffa
            de kraftslag som normalt sett inte är prissättande på elmarknaden.
            För att bibehålla ett visst incitament att producera ytterligare
            el anges att skatten bör vara 90 procent.
          </p>
          <p xml:id="i-3j9ypPoEwqA6M1uLvwJdac">
            I förordningen konstateras att taket för marknadsintäkter inte
            bör fastställas under marknadsaktörernas rimliga förväntningar
            på den genomsnittliga elprisnivån under de timmar då efterfrågan
            på el var som högst, före Rysslands anfallskrig mot Ukraina. Man
            noterar vidare att de genomsnittliga toppriserna på grossistmarknaden
            för el konsekvent legat avsevärt under 180 euro per MWh i hela
            unionen. Så har även varit fallet de senaste årtiondena. Det fastställda
            taket är alltså satt med en mycket god marginal, eller som rådet
            själva skriver ”långt över de ursprungliga förväntningarna på
            marknaden”. Den svenska regeringen har valt den högsta möjliga
            nivå som förordningen tillåter. I svenska pengar blir taket 1
            957 kronor per MWh.
          </p>
          <p xml:id="i-5ieS7uhGpJs9ZyKLWdMzPs">
            Som en jämförelse kan nämnas att Energimyndigheten beskriver
            2021 som ett händelserikt år med rekordhöga, volatila elpriser
            och stora prisskillnader mellan elområden (Energimyndigheten,
            Årskrönika energimarknaderna 2021). Vid den tiden hade energipriserna
            redan rusat i höjden med anledning av Putins förberedelser inför
            kriget mot Ukraina. Då låg det årliga genomsnittliga priset på
            42,5 euro per MWh i SE1 och på 80,5 euro per MWh i SE4. Ser man
            i stället till en tioårsperiod innan krisen låg ett normalpris
            runt drygt 35 öre per kWh. Den högsta nivån var kortvarigt 59
            öre per kWh, dvs. ca 52,9 euro per MWh. Intentionen i förordningen
            är att sätta ett tak för överintäkter till följd av intäkter från
            överbelastning till elslutkunder. Att anpassa taket för bolagens
            övervinster vid en nivå när energikriget redan var ett faktum
            hade varit generöst. Genom att lägga sig på den högsta möjliga
            nivån, 180 euro per MWh produ­cerad el gör regeringen den tillfälliga
            skatten helt tandlös.
          </p>
          <p xml:id="i-Aqm9jEYjUZZKohh8hRfvgC">
            I propositionen beräknas nettoeffekten av den föreslagna skatten
            bli ca 0,15 miljarder kronor för den period som intäktstaket föreslås
            gälla. Det ska ställas i relation till de beräkningar LO gör i
            sitt remissyttrande. Där uppskattas övervinsterna på den svenska
            elmarknaden i nuläget överstiga hisnande 100 miljarder kronor
            per år. Det finns med andra ord goda skäl att både se över nivån
            på och utformningen av intäktstaket.
          </p>
          <p xml:id="i-WxpUnZkeTw3qEJH4LP1ZXW">
            Regeringen bör återkomma med ett förslag om sänkt tak i syfte
            att i högre grad återföra elmarknadens övervinster till elslutkunderna.
            Detta bör riksdagen ställa sig bakom och ge regeringen till känna.
          </p>
          <p xml:id="i-ANUmiTnAZBXXasVaF4dzhR">
            I förordningen 6.2 anges vilka som ska omfattas av taket för
            marknadsintäkter. Regeringen föreslår i sin proposition endast
            åtgärder som rör elproducenter och följer därmed inte övervinsterna
            längs värdekedjan. Därmed kan man via energiköpsavtal ta sig runt
            bestämmelserna vad gäller intäktstaket. Det gör att t.ex. en investeringsfond
            kan köpa el för ett lågt pris och sälja den mångdubbelt dyrare.
            Vänsterpartiet menar att om syftet är att begränsa övervinster
            på elmarknaden så måste fler aktörer omfattas.
          </p>
          <p xml:id="i-25eUQJPW32BGp1pmxgTEMD">
            Regeringen bör återkomma med en kompletterande lagstiftning i
            vilken elmark­nadens övriga aktörer är skattesubjekt. Detta bör
            riksdagen ställa sig bakom och ge regeringen till känna.
          </p>
          <p xml:id="i-4itwqZX86R46SfiktKt114">
            I förordningen slås fast att nivån på taket för marknadsintäkter
            inte bör ”äventyra förmågan hos de producenter på vilka det tillämpas,
            inbegripet producenter av förnybar energi, att täcka sina investerings-
            och driftskostnader, och den bör bibehålla och stimulera framtida
            investeringar i den kapacitet som behövs för ett koldioxidsnålt
            och tillförlitligt elsystem”.
          </p>
          <p xml:id="i-EYK8NbGfdUAcu6qRwU2YDz">
            Vänsterpartiet delar uppfattningen om att det är viktigt att
            investeringar i förnybar energi inte hindras. Samtidigt är det
            centralt att minska övervinsterna på elmarknaden, oavsett hur
            produktionen ser ut. Det bör understrykas att den satta gränsen
            på 180 euro per MWh är så pass hög att investeringsviljan för
            svenska elproducenter inte bör på­verkas. Vår bedömning är att
            det dessutom finns god marginal för att sänka gränsen, utan att
            denna påverkas.
          </p>
          <p xml:id="i-TQgN5voiKvDSxyYWHKuKA7">
            För klimatomställningens skull och för att vi fortsatt ska vara
            skyddade från rusande energipriser har Vänsterpartiet som mål
            ett samhälle med 100 procent förnybar energiförsörjning senast
            2040. Genom att satsa på energieffektivisering och förnybar energi
            som vind-, sol-, bio- och geoenergi skapar vi ett ekologiskt hållbart
            samhälle. För vidare läsning om Vänsterpartiets politik vad gäller
            förnybar energi, se vår motion Omställning till förnybar energiförsörjning
            (mot. 2022/23:1235) och En rättvis väg genom krisen – Vänsterpartiets
            budgetmotion för 2023 (2022/23:1299).
          </p>
          <head xml:id="i-CBtA25gFGmMtmipyr3czKF" type="h2">
            2.2 Ett tak för övervinster – för långsamt
          </head>
          <p xml:id="i-FP9byqXgogZFxgJEdYP2fV">
            Enligt förordningen skulle intäktstaket vara infört senast den
            1 december 2022. Regeringen har i stället dragit ut på processen
            och den tillfälliga skatten kommer att gälla mellan den 1 mars
            och den 31 juni 2023. Regeringens saktfärdighet gör att man helt
            går miste om övervinsterna under vintern när elen dessutom var
            som dyrast. Det betyder att hundratals miljoner kan plockas hem
            av elmarknadens aktörer, i stället för att gå till de hushåll
            som kämpar för att kunna betala sina elräkningar. Enligt riksdagens
            utredningstjänst handlar det om en nettointäkt på 400 miljoner
            kronor bara i december (RUT, dnr 2022:1362).
          </p>
          <p xml:id="i-cRKWdwCa9dt4DYtWYAaHL">
            Syftet med bestämmelsen om att begränsa övervinsterna i förordningen
            är att återföra pengarna till elslutkunderna för att mildra effekterna
            av exceptionellt höga elpriser. Tidigare elprisstöd har visat
            att regeringen knappast haft särskilt bråttom att stödja hushållen.
            Vänsterpartiet uppmanar därför regeringen att tillse att åtgärderna
            för att överföra elmarknadens övervinster till elslutkunderna
            sker skyndsamt. Vi vill också understryka att förordningen uppmanar
            medlemsstaterna att särskilt inrikta ekonomiska stödåtgärder på
            de mest utsatta hushållen och företagen, som drabbas hårdast av
            de kraftigt stigande energipriserna. Tidigare elstöd har dessvärre
            varit omöjliga att granska då regeringen valt att hemligstämpla
            tidigare utbetalningar av elstöd till hushållen.
          </p>
          <p xml:id="i-EK7eF5CGGQddHSrnMBEoph">
            Kommande elstöd bör vara transparent och offentligt. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-Ni7NWak9vnPuittJHqVu6y" type="motSignatures">
          <list xml:id="i-Y1Ba2UNWiX4CTKd85ysL9M">
            <item xml:id="i-WYNtd2GCfAPgJLwmSyB1Sr" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-FwuE1Hpvtvt3yuuJWNKkgw" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-XasP57wVn3hRtk1Uzou4tM" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-GfpzngazSnXVuNCNsW93N3" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-XupBoK6cnwPc3fwHmHZ2bW" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-GanJ8rHn8sUPwpc9zKo9qh" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
          </list>
        </div>
      </div>
    </body>
  </text>
</TEI>
