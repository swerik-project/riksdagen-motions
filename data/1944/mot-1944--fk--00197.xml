<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--fk--00197">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__197/mot_1944__fk__197-001.pdf"/>
      <fw xml:id="i-Ejf7WRM2Uf8w1qTjJQm1Jz">
        Motioner i Första kammaren, nr 197. 7
      </fw>
      <div xml:id="i-EYSGUrLgZvmUcwpnE5VZFE" type="motHeader">
        <div xml:id="i-SS9UQhK37vLLSExCRa6MVv" type="motTitle"/>
        <div xml:id="i-DY8KVkAyfbMLjTBzMWZZmR" type="motSubmissionInfo"/>
      </div>
      <div xml:id="i-UFK277gb7qW8aikCmoCbLf" type="motBody">
        <div xml:id="i-RCKFR9oQX6REy2PGV2VXDB">
          <p xml:id="i-CRwY9cT37cXYJqs3cJgdMY">
            Nr 197.
          </p>
          <p xml:id="i-WrGv8mDoDSL4AMpgwQxfnU">
            Av herr Herlitz m. fl., om utredning angående statens skyldighet
            alt giva ersättning vid intrång i enskildas äganderätt och ekonomiska
            frihet.
          </p>
          <p xml:id="i-FdESQUC887LLcjhdvLmrkj">
            Kristidens erfarenheter ha ställt frågan om statligt tvång och
            enskild fri- het på det ekonomiska livets område i den allra skarpaste
            belysning. I en omfattning, som förut var otänkbar, tvingas den
            enskilde att avstå sådan egendom det allmänna behöver, och i beskattningsväg
            går han miste om en allt större del av sin inkomst. Äganderätten
            angripes också i så måtto att hans fria förfogande över sin egendom
            -— lös och fast — på mångahanda sätt kringskäres. Han får icke
            fritt bruka den för egna behov; på många- handa sätt hämmas hans
            frihet av förbud och av nödvändigheten att in- hämta myndigheters
            tillstånd till allsköns förfoganden. På enahanda sätt regleras
            också egendomsutbytet: friheten att köpa och sälja är på mångfal-
            diga sätt kringskuren. På detta sätt undergrävd blir äganderätten
            i mångt och mycket ett skal utan kärna. Utvecklingen har också
            medfört, att närings- friheten ersatts av en statlig reglering
            som går vida längre än under något tidigare skede av vår historia.
            Även i övrigt har medborgarnas rätt att fritt förfoga över sin
            arbetskraft inskränkts. Vi hava med andra ord glidit in i en ordning,
            där staten helt tagit det ekonomiska livet i sin hand. Man vän-
            Jer sig att i första hand betrakta den enskildes tillgångar —
            hans egendom och hans arbetskraft — såsom folkhushållets, med
            andra ord som tillgångar över vilka staten förfogar på planmässigt
            sätt eller över vilka den i allt fall kan förfoga över så snart
            så befinnes lämpligt. Verkningarna av detta förhållande erfaras
            måhända närmast av handelns och den industriella produktionens
            män, men också i mycket vidare kretsar; av bilägare, som få avstå
            sina bilringar, jordbrukare, som avstå sin fodersäd och som även
            i Övrigt se sin rörelsefrihet kringskuren genom allsköns regle-
            ringar, idkare av yrkesmässig automobiltrafik, o. s. v. För övrigt
            erfar varje medborgare i sin enskilda hushållning direkt och indirekt
            den otrygghet, som de statliga ingripandena medföra, och verkningarna
            i övrigt av den statliga hushållningen. Dessa sträcka sig i själva
            verket till alla lager av vårt folk. Visste man att de företeelser,
            som här i största korthet skildrats, uteslu- tande vore betingade
            av kristiden och komme att försvinna, när en gång det yttre trycket
            lättar, kunde man betrakta dem som tillfälliga avsteg från en
            ordning, som snart komme att återställas, vore det knappast anledning
            att här skärskåda dem ur principiella synpunkter. Man måste emellertid
            se dem i större sammanhang. Man måste göra klart för sig, att
            den ordning
          </p>
          <pb facs="riksdagen-motions-pdf/data/1944/mot_1944__fk__197/mot_1944__fk__197-002.pdf"/>
          <fw xml:id="i-5yPBUn2wyG7VjfmNZNsv9T">
            8 Motioner i Första kammaren, nr 197.
          </fw>
          <p xml:id="i-BG9WoAj4nByD7KCfBTDrvA">
            under vilken vi nu leva endast delvis betingas av kristidsförhållandena.
            Den utveckling i statssocialistisk riktning, som under denna tid
            så starkt accen- tuerats, hade i själva verket — det får man ej
            glömma — begynt långt dess- förinnan. Och man kan räkna med att
            de krafter, som bestämt utvecklin- gen före världskriget, även
            komma att med styrka göra sig gällande efter dess slut. Här skall
            ej göras något försök att analysera dessa krafter, som varit av
            många olika slag. Det må vara nog att framhålla betydelsen av
            att under de senaste årtiondena socialdemokratien, med sin starka
            tilltro till statlig ledning och statlig hushållning, vunnit ett
            alltmer dominerande in- flytande i svensk politik och i detta
            nu intager en mycket stark maktställ- ning. Man måste i detta
            sammanhang skänka uppmärksamhet åt den på socialdemokratiskt håll
            förefintliga tendensen att begagna kristidens eko- nomiska planhushållning
            som inkörsport till en mera varaktig ordning. Och det kan befaras
            att sådana strävanden komma att gynnas genom vanor, som grundlagts
            eller befästs under kristiden. Vi åsyfta därmed ej att medbor-
            garna i allmänhet skulle lärt sig att uppskatta den statssocialistiska
            ordnin- gen såsom ändamålsenlig och värd att värnas och förkovras.
            Vi syfta endast på det förhållandet, att människorna så lätt vänjas
            att uppfatta den ordning under vilken de leva som naturlig, inrätta
            sina arbetsvanor, levnadsvanor och tankevanor efter den. I ett
            sådant läge är det utomordentligt angeläget att hålla problemen
            le- vande. Tidsläget inbjuder till en allvarlig eftertanke över
            frågan om statens och medborgarnas ställning i det ekonomiska
            livet. Försummas detta, inträf- far det lätt nog, att vi genom
            omständigheternas makt, utan att egentligen se det och vilja det,
            glida in i en mycket äventyrlig utveckling. Gentemot den statssocialistiska
            strömningen kan det ej ifrågakomma att resa kravet på en återgång
            till den helt obegränsade äganderätten, den fulla näringsfriheten.
            Det måste stå klart för alla och envar och behöver ej här utvecklas,
            att ett visst mått av statlig reglering under alla förhållanden
            är ofrånkomligt. Vad som däremot i dagens läge alltför mycket
            förbises och därför måste göras klart är att problemet har två
            sidor. Det är angeläget alt begrunda å ena sidan de brister och
            ofullkomligheter, som vidlåda den statliga led- ningen och den
            statliga reglementeringen, å andra sidan styrkan hos de fria krafterna
            på det ekonomiska livets område. Synnerligen farlig är den föreställningen
            — åt vilken alltflera människor nu för tiden tanklöst hemfalla
            — att staten förmår ställa allt till rätta. Den har för många
            människor intagit den gudomliga försynens plats; den ter sig allvis,
            allvetande och allsmäktig. Eller också framstår den som ett sinnrikt
            maskineri, som det i denna teknikens tidsålder är lätt att ännu
            mera fullända. Det är angeläget att taga sig till vara för slik
            vidskepelse och att med all styrka fasthålla den sanningen, att
            statens verk endast är fattiga, syndiga människors, att allt vad
            den presterar beror av de människor, som verka i
          </p>
          <pb facs="riksdagen-motions-pdf/data/1944/mot_1944__fk__197/mot_1944__fk__197-003.pdf"/>
          <fw xml:id="i-RQVFCG5tbj5nDHodfjrf8Q">
            Motioner i Första kammaren, nr 197. 9
          </fw>
          <p xml:id="i-GntPiRW2Q4K9M7M6woAQLf">
            dess namn: deras klokhet, insikt, kunskap, kraft, energi, skapande
            fantasi, offervilja, rättrådighet. Därpå kommer det så mycket
            mera an, som de fak- torer, vilka mana fram sådana krafter inom
            det enskilda livet, icke på samma sätt äro till finnandes inom
            det offentliga. Det finns alltid rum för tvivels- mål om lagstiftarens
            förmåga att överblicka och på ett rationellt sätt reglera de livsförhållanden
            i vilka han ingriper. Man måste alltid fråga sig om myn- digheter
            och tjänstemän gå i land med de stora uppgifter man lägger på
            dem. Det är angeläget att ständigt anställa jämförelser mellan
            vad som kan åstadkommas av en statlig byråkrati och av fria medborgerliga
            krafter. Kris- tiden har i detta hänseende försett oss med ett
            omfattande och betydelsefullt erfarenhetsmaterial. Det innebär
            ingen generell kritik av myndigheter och krisorgan, om man konstaterar
            det i sakens natur liggande förhållandet, att de i mångahanda
            hänseenden misslyckats, då de haft att träda i stället för de
            fria krafterna på det ekonomiska livets område. Statens ekonomiska
            krafter måste rannsakas med lika realistisk, lika illusionslös
            blick som dess personliga krafter. Alltför ofta utgår man tank-
            löst från att dess ekonomiska resurser äro outtömliga. Mot den
            vidskepliga övertron på staten måste man ställa tron på män- niskorna.
            Samhällets styrka ligger hos människorna, och deras kraft blir
            störst, då de fritt välja sin väg under ansvar för valets följder.
            Deras natur- liga strävan att fylla en uppgift och utföra nyttiga
            ting är en oumbärlig drivkraft i samhällslivet. Klarare än statens
            organ kunna människorna för- nimma behoven och uppgifterna; lättare
            och smidigare än det tunga stats- maskineriet rätta de sin gärning
            efter dem. Det är de fria medborgerliga in- satserna, som göra
            folkets liv mångsidigt och rikt, medan statens tunga hand likriktar
            och förkväver. Och i den fria medborgerliga insatsen bor en ska-
            pande kraft, som av intet kan ersättas. Den mänskliga arbetskraften
            kom- mer bäst till nytta, om den fritt får söka sin väg efter
            håg och fallenhet. Och den ekonomiska friheten — rätten att själv
            råda över sina ägodelar — är den grundval, utan vilken intet skapande
            arbete kan utföras inom näringslivet. Om man snör in de produktiva
            krafterna i en statlig tvångs- tröja och om man berövar den som
            arbetar hans arbetes frukter, förtvinar den företagsamhet, som
            skapar välstånd och därmed det ekonomiska under- laget för statens
            egen verksamhet. Om friheten förtjänar att vårdas och vär- nas,
            är det sålunda icke egentligen därför att människornas egensinniga
            lust att göra vad som faller dem in skulle förtjäna respekt. Egennyttan
            är vis- serligen en mäktig drivfjäder till skapande verksamhet,
            men om den respek- teras, är det just med hänsyn till det gagn
            den, med eller utan avsikt, kan göra. Värd att värnas är friheten
            därför att den kan lända samhället till gagn. Särskilt är det
            anledning att understryka den ekonomiska frihetens värde som trygghetsfaktor.
            Det är ett elementärt behov hos människorna att bliva »fria från
            fruktan» och göra tillvaron beräknelig, att skapa tillförsikt
            och trygghet som jordmån för samhällsbyggande arbete.
          </p>
          <pb facs="riksdagen-motions-pdf/data/1944/mot_1944__fk__197/mot_1944__fk__197-004.pdf"/>
          <fw xml:id="i-LFjLaWh6mwrg3YVyRUUKuz">
            10 Motioner i Första kammaren, nr 197.
          </fw>
          <p xml:id="i-Dh5g15PAvVukw8RMuNCZAJ">
            Kännetecknande för den moderna staten är dess strävan att skapa
            trygg- het åt människorna genom ekonomiskt stöd. Man skall här
            icke endast ha socialvården i tankarna utan även många andra ting:
            jordbruksregleringen, varjehanda former för understöd åt näringslivet
            o. s. v. Allt större grupper av människor få för övrigt sin säkra
            bärgning såsom löntagare i allmän tjänst. I närvarande stund äro
            det allmännas pengar trygghetens grundval för större delen av
            vårt folk: icke blott löntagare, pensionärer och andra un- derstödstagare,
            utan också jordbrukare, andra producenter, vilkas avsätt- ning
            staten garanterat, och deras anställda o. s. v. Nya steg i samma
            rikt- ning tagas oavlåtligen; då friheten beskäres på det ekonomiska
            området, ser sig staten ofta nödsakad att sörja för näringslivets
            trygghet i andra former. Ingreppen medföra att staten på olika
            sätt får taga bördor på sig: ersätta för- luster, ge garanti mot
            sådana, 0. s. v. Det är en källa till glädje, att staten haft
            tillräcklig ekonomisk styrka för att utföra detta betydelsefulla
            verk till människornas trygghet och trivsel. Man måste emellertid
            fatta den finansiella grundvalen i ögonsikte. Om staten varit
            i stånd att hjälpa så som skett, är det med begagnande av skatte-
            intäkterna från ett rikt utvecklat näringsliv. Men näringslivet
            har utvecklats på frihetens grund. Den trygghet som skapas av
            skattebetalarnas pengar blir en illusion, om de krafter, som vidmakthålla
            vårt välstånd, förtvina. Man måste också fasthålla att då staten
            ger ekonomisk hjälp, detta ofta betyder att den enskilde undgår
            följderna av bristande förtänksamhet och handlingskraft. Detta
            är för det första icke i överensstämmelse med rätt- visans fordringar.
            Det är för det andra ur samhällelig synpunkt äventyrligt. Känslan
            av ansvar slappas. Farorna och riskerna komma ej att på samma
            sätt som eljest stimulera medborgarnas krafter. Sådana företeelser
            möter man inom socialvården i form av en passiv understödstagaranda.
            Man iakt- tager dem också inom näringslivet, där det »byråkratiseras»
            under statens ledning och skydd. Det måste stå klart, att om sålunda
            ansvarskänsla och företagsamhet förtvina, samhället mister vad
            som hittills varit dess star- kaste drivkraft. Det är angeläget
            att ständigt hava dessa perspektiv i ögonsikte. Det är far- ligt,
            om människorna vänjas vid beroendet av statens välvilja med allt
            det tvång som därav följer, vid sådan trygghet, som statens pengar
            kunna giva i ett ofrihetens samhälle. Mot den trygghet, som staten
            skapar genom sina pengar, måste man all- tid ställa den trygghet,
            som skapas genom den frie mannens egna krafter i ett arbete, som
            får sin mening och sitt värde däri, att det motsvarar verk- liga
            behov och där faran, som bör till livets ofrånkomliga ordning,
            eggar och stålsätter. Det är sålunda av omätlig betydelse att
            staten skyddar den enskilde vid sin lagfångna egendom och friheten
            att utnyttja sin arbetskraft och att han sålunda vet sig kunna
            fritt förfoga över sin egendom — till eget bruk och
          </p>
          <pb facs="riksdagen-motions-pdf/data/1944/mot_1944__fk__197/mot_1944__fk__197-005.pdf"/>
          <fw xml:id="i-3JGFtDDmEYfEaythrpViqp">
            Motioner i Första kammaren, nr 197. 11
          </fw>
          <p xml:id="i-J1buxrnpcfkj4vTdPk6tYY">
            som led i produktiv verksamhet — och sin arbetskraft. Denna frihet
            ger honom möjlighet att inrikta sitt produktiva arbete på det
            sätt han själv finner lämpligt och stimulerar honom på samma gång
            till sådant arbete. Säker om att få njuta dess frukter, om han
            spänner sina krafter och ger arbetet en samhällsgagnande riktning
            så att det svarar mot människornas behov, blir han också redo
            att bära de risker som ett misslyckande kan föra med sig. Det
            är detta produktiva arbete, i skydd av statens värn om den enskilda
            äganderätten och om arbetskraftens frihet, som mer än någon- ting
            annat är ägnat att skapa välstånd och trivsel — väl till märkandes
            ej blott för den vars egendom och arbetskraft sålunda skyddas
            utan också för de många andra som genom honom få utvägar att försörja
            sig. Det är ej nog, att statsmakterna sörja för att den enskilde
            vid varje tid- punkt får njuta ett så stort mått av frihet, som
            befinnes skäligt. Han måste också ha säkerhet för framtiden: han
            måste kunna räkna med att det som han förvärvat icke kommer att
            tagas ifrån honom. Detta rättssäkerhetskrav är lika betydelsefullt
            för småbrukaren, för hantverkaren, för godsägaren, för industriidkaren,
            för den som samlat en blygsam sparpenning, för stor- kapitalisten,
            för godsägarens och industriidkarens arbetstagare och för dem,
            åt vilka kapitalet ger arbete. Det är emellertid icke enbart ur
            ekonomisk synpunkt som den ekonomiska friheten är av avgörande
            vikt. Den står tillika i oupplösligt samband med den andliga friheten,
            som är ett ekonomiskt samhälles livsluft. Vårt sambhälls- liv
            får sin mångsidighet och rikedom genom människor, som tänka sina
            egna tankar; kulturlivets och tankeutbytets frihet är den oumbärliga
            förutsätt- ningen för allt framåtskridande. Det är en farlig illusion
            att tro att dessa krafter kunna hållas vid makt i ett samhälle
            där den ekonomiska friheten förkvävts. Man får icke underskatta
            faran för att den medborgerliga viljan förtvinar, att väljarskarorna
            hamna i passiv undersåtlighet och självstyrel- sen förvissnar,
            om människorna i allt för hög grad bliva beroende av staten och
            dess välvilja. Man får icke underskatta de hinder, som redan i
            detta nu resa sig för nya och kritiska tankars växt, det tryck
            på åsiktsbildningen, som — öppet eller i det fördolda, avsiktligt
            eller oavsiktligt — utgår från de makthavande. Otaliga äro de
            människor, som trögt hålla fast vid den be- stående ordningen,
            icke minst med tanke på en eller annan förmån som »välfärdspolitiken&gt;
            bereder dem. Mången erfar också på ett kännbart sätt vådorna av
            att förfäkta sådana tankar som äro misshagliga för de styrande.
            Det är på sådana vägar den fria opinionsbildningen — demokratiens
            livs- nerv — förkväves. En väsentlig riktlinje för samhällelig
            strävan måste alltså vara, att så många människor som möjligt
            må kunna bygga sin tillvaro på tryggad be- sittning av sin egendom
            och på rätten att efter egen håg och egen läggning utnyttja sin
            arbetskraft. Det har redan anmärkts, att den ekonomiska friheten
            under alla omstän-
          </p>
          <pb facs="riksdagen-motions-pdf/data/1944/mot_1944__fk__197/mot_1944__fk__197-006.pdf"/>
          <fw xml:id="i-4Zcp4Vc4jmvdui3EdpnV5d">
            12 Motioner i Första kammaren, nr 197.
          </fw>
          <p xml:id="i-WBSjf8G9db4pVhPid5ttTo">
            digheter måste tåla inskränkningar. Tvång och frihet måste vägas
            mot var- andra. Här skall icke göras något försök att angiva allmängiltiga
            grundsat- ser, efter vilka denna avvägning bör ske. Angeläget
            är emellertid — med avseende fäst på den strömning i riktning
            mot statstvång som kännetecknar tiden — att betona, att de värden,
            som ligga i ekonomisk frihet, icke få till- spillogivas. Bestämda
            gensagor måste resas mot tendensen att utan betänk- lighet driva
            den statliga regleringen hur långt som helst. Om t. ex. ägande-
            rätten blir ett skal utan kärna, kan man icke räkna på att den
            i längden skall kunna verka som en trygghetsskapande faktor i
            samhället. Särskilt är det angläget, att äganderätten, hur dess
            innehåll nu än gestaltas, utformas med rättssäkerhetens krav för
            ögonen, så att icke godtyckliga, ojämnt drab- bande, opåräkneliga
            ingrepp hota de produktiva, välståndsskapande kraf- terna. Den
            konkreta uppgift, inför vilken vi nu stå, består närmast däri,
            att den ordning, som skapats under krislägets tryck, så snart
            som det är möjligt måste ersättas av en ordning, som i anknytning
            till fast rotade svenska sam- hällstraditioner ger tillbörligt
            utrymme åt den ekonomiska friheten som trygghets- och välståndsskapande
            faktor. Vi få icke falla offer för vanor och tänkesätt, som insmugit
            sig under kristiden. Den grundsatsen måste upp- ställas, att de
            under kristiden vidtagna föranstaltningarna icke få upprätt- hållas
            längre än som verkligen befinnes oundgängligen nödvändigt för
            över- vinnande av de särskilda svårigheter som kristiden fört
            med sig. Vi vilja icke hemställa om något riksdagens beslut i
            den riktning som här åsyftats. Statsmakternas vilja att skapa
            en hållbarare grundval för svenskt produktivt arbete än den statssocialistiska
            ordningen kan ju i andra former komma till uttryck. Då frågan
            om den ekonomiska friheten här upprullats är det i annat syfte.
            I den mån intrång göras i den enskildes äganderätt, hans näringsfrihet
            eller hans frihet att i övrigt förfoga över sin arbetskraft, uppkommer
            frågan, i vilken utsträckning staten skall giva ersättning för
            den skada som därige- nom vållas honom. Detta spörsmål — vars
            sammanhang med de spörsmål, som i det föregående behandlats, torde
            vara uppenbart — har fått allt större betydelse, ju längre de
            statliga ingreppen sträckt sig. Under kristiden har det för många
            medborgare blivit av avgörande vikt, och det är uppenbart att
            det också framdeles, även om det statliga tvånget lättar, måste
            tilldraga sig den största uppmärksamhet. En överblick över detia
            spörsmåls läge måste just nu te sig i hög grad påkallad. Det bör
            också låta sig göra att med hjälp av en sådan överblick uppdraga
            vissa allmänna riktlinjer för ersättnings- rätten. I den mån detta
            visar sig möjligt, fullföljes, på ett praktiskt bety- delsefullt,
            efter tidsläget avpassat sätt, den trygghets- och rättssäkerhets-
            tanke som ligger bakom äganderätten, näringsfriheten och friheten
            i övrigt på det ekonomiska livets område. Om statsmakterna ådagalägga,
            att de be- hjärta detta spörsmål, ligger sålunda däri i själva
            verket en icke betydelse-
          </p>
          <pb facs="riksdagen-motions-pdf/data/1944/mot_1944__fk__197/mot_1944__fk__197-007.pdf"/>
          <fw xml:id="i-HJtP7BN8t7eGKxfwgfKow">
            Motioner i Första kammaren, nr 197. 13
          </fw>
          <p xml:id="i-Hspsp2jmu16fjACM3bW6qj">
            lös deklaration till förmån för sådana synpunkter som i det föregående
            ut- vecklats. Svensk rätt erkänner obetingat att ersättning bör
            givas, då den enskilde tvingas att avstå sin egendom till det
            allmänna. Annorlunda förhåller det sig då statens ingrepp taga
            sig den formen, att ägaren, med bibehållen ägande- rätt, får se
            sin förfoganderätt kringskuren, eller då intrång göres i närings-
            friheten eller friheten att i övrigt förfoga över arbetskraften,
            eller då han på annat sätt tillskyndas ekonomisk skada från statens
            sida. Det är ju uppenbart att det i otaliga sådana fall icke kan
            bliva fråga om någon ersätt- ning. Men det finnes många lägen
            i vilka rättsmedvetandet måste finna det ytterst obilligt, att
            väsentlig skada eller förlust skall tillskyndas utan vederlag.
            I åtskilliga fall har också ersättning givits. Några lösryckta
            exempel må anföras. Vid monopolisering av vissa näringsgrenar
            har ersättning givits så- väl åt därav drabbade näringsidkare
            som åt deras anställda. Från kristiden må erinras att ägare av
            vara under beslag kan framtvinga varans avstående enligt förfoganderättslagens
            regler, med däri bestämd rätt till ersättning. Ersättning har
            givits åt fastighetsägare, som lidit intrång med hänsyn till försvarets
            intressen, 0. s. v. Vissa författningar stipulera en statens ersätt-
            ningsskyldighet vid skada som rättsstridigt vållats av dess befattningshavare.
            Sådan ersättningsskyldighet har också i åtskilliga fall utdömts
            av domsto- larna utan direkt stöd i positiv lag. Stundom beredes
            vederlag annorledes än genom ersättning i penningar. Skogsägare
            som avverka ved åtnjuta stats- garanti för dess avsättning. Det
            hör med till bilden att statsmakterna stundom söka ställa allt
            till rätta utan att tanken på ersättningsanspråk i egentlig mening
            blir aktuell. Näringsidkare som drabbas av besvärliga ingrepp
            sou- lageras kanske genom prissättningen på varor som de köpa
            och sälja. Ett slags gammaldags landsfaderlig omvårdnad om medborgarnas
            välfärd gör sig gällande oberoende av alla rättsföreställningar.
            Bakom dessa och liknande regler ligga ofta nog ganska noggranna
            ut- redningar. Men oftast hava de principiella synpunkterna lyst
            med sin från- varo. Det har långt ifrån alltid stått klart för
            lagstiftaren att han haft att göra med de viktiga frågorna om
            äganderättens och den ekonomiska frihe- tens innebörd. Ofta nog
            hava sådana synpunkter skjutits undan med för- klaringen att den
            enskilde ej har någon »rätt» att göra gällande, att staten ej
            har någon »skyldighet» att giva ersättning. Aldrig har det förekommit,
            att spörsmålet i hela sin vidd underkastats granskning ur principiella
            syn- punkter. Därför kan man icke heller vid en överblick över
            spörsmålets nuvarande läge undgå ett starkt intryck av planlöshet,
            stundom godtycke. Ersättning gives sålunda efter mycket växlande
            grunder. Om den än stundom fullt täc- ker den skada, som vållas,
            är den i andra fall mera begränsad, och i många fall få mycket
            kännbara förluster bäras utan någon ersättning. Det är bland annat
            av intresse att iakttaga att icke ens den som får avstå sin egen-
          </p>
          <pb facs="riksdagen-motions-pdf/data/1944/mot_1944__fk__197/mot_1944__fk__197-008.pdf"/>
          <fw xml:id="i-GsavzqSoUQZABa9w2rrzv8">
            14 Motioner i Första kammaren, nr 197.
          </fw>
          <p xml:id="i-PFcWbN7Zzx6wbBkHNrjqRz">
            dom numera alltid kan påräkna att få den ersatt till sitt fulla
            värde. Kända äro de klagomål som från bilägares sida rests över
            de grunder efter vilka de erhållit ersättning för de bilringar
            de måst avstå. De ersättningar som lämnats vid monopoliseringar
            o. d. hava ingalunda alltid överensstämt med rättskänslans fordringar.
            Såväl under kristider som dessförinnan har det ofta hänt att näringsidkare
            fått se sin näring tillspillogiven genom statliga förbud och regleringar
            utan att kunna erhålla ersättning. Det är exempelvis påfallande,
            att staten, samtidigt som den inlöser varor under beslag, ej er-
            känner någon skyldighet att gottgöra förluster uppkomna genom
            s. k. han- delsregleringar. Inom alla lager av vårt folk har man
            erfarenhet av dessa spörsmål. Oavlåtligen uppdyker från de mest
            skilda håll frågan om statens ersättningsskyldighet. Man frågar
            sig om enskilda medborgare oförskyllt skola nödgas uppgiva rättigheter
            och friheter, som för rättsmedvetandet framstå såsom fundamentala
            och okränkbara, utan att det allmänna, i vars intresse ingreppen
            göras, genom ersättning påtager sig bördan av dem. Den känslan
            griper omkring sig, att rhan icke längre kan från statens sida
            på- räkna samma omvårdnad om enskild rätt och säkerhet som tillförene.
            Det är angeläget att nå fram till fastare riktlinjer för dessa
            spörsmåls lös- ning. Staten kan naturligtvis icke kapitulera för
            vilka anspråk som helst. Men man kan icke heller stanna vid den
            ganska formella gränsen mellan egendomsavhändelser och andra ingrepp
            i den ekonomiska friheten för att i det senare fallet blankt förvägra
            vad som i det förra ges med rund hand. Det är otvivelaktigt mycket
            svårt att forma fasta, oomtvistliga kriterier för ersättningsfrågornas
            bedömande. Men man behöver därför icke stanna vid den resignerade
            slutsatsen att frågan ändå måste överlämnas till ett sköns- mässigt,
            för varje särskilt fall avpassat bedömande från lagstiftarens
            sida. Om spörsmålet genomtänkes allsidigt, allvarligt och grundligt,
            kan det icke vara omöjligt att nå fram till allmänna riktlinjer
            för dess bedömande. I den mån sådana riktlinjer utkristalliseras
            och eventuellt också komma till ut- tryck i lagstiftningen, tages
            ett betydelsefullt steg till rättssäkerhetens be- fästande. Ty
            det innebär att de godtyckliga avgöranden efter skälighet och
            billighet i möjligaste mån lämna plats för lagar och författningar,
            för en- hetlighet i lagstiftningspraxis och rättstillämpning.
            I sådan lagbundenhet får den ekonomiska friheten en fastare förankring
            än i växlande avgöranden av lagstiftare och myndigheter. I första
            hand är det angeläget att den utredning vi åsyfta skapar överblick
            över frågans nuvarande läge. Det gäller sålunda att analysera
            nu rådande ordning, klargöra, i vad mån den uppbäres av enhetliga
            grundtankar och i vad mån den tvärtom bestämts av tillfälliga
            och godtyckliga avgöranden, till äventyrs bestämda av stridande
            ekonomiska intressen. Därnäst gäller det att se framåt. Vi måste
            här inskränka oss till några huvudsynpunkter, som i detta sammanhang
            måste bliva avgörande. Det gäller att fasthålla, att det är fråga
            om rättssynpunkter. Ofta säges
          </p>
          <pb facs="riksdagen-motions-pdf/data/1944/mot_1944__fk__197/mot_1944__fk__197-009.pdf"/>
          <fw xml:id="i-AYnAEwAva7CZUhNXTBXAxc">
            Motioner i Första kammaren, nr 197. 15
          </fw>
          <p xml:id="i-RRt37qL3chNvroKkZEsqUV">
            det, att ersättning på sin höjd kan påkallas av »billighetsskäl»;
            därifrån ledes man lätt till tanken att ersättningen egentligen
            bör fattas som ett av sociala skäl förunnat understöd. Gentemot
            detta beraktelsesätt måste den uppfatt- ningen med styrka hävdas,
            att frågan gäller värnet om medborgarnas ekono- miska rättigheter
            och i följd härav också en rätt till ersättning. Detta värn behöver
            icke och kan icke innebära att den enskilde erhåller gottgörelse
            för all skada och all förlust som vållas genom statens ingripanden.
            Ersättningens storlek måste bero av mångahanda olika faktorer:
            huruvida ingripandena på ett godtyckligt sätt drabba enskilda
            personer, medan andra gå fria, de syften som uppbära ingripandena
            o. s. v. (jfr härom Förvaltningsrättslig tidskrift 1943 s. 302
            ff.). Men under alla omständigheter böra ersättningarna utmätas
            så att äganderätten och den ekonomiska friheten förbliva vad de
            hittills va- rit: de säkra grundvalarna för vårt samhällsliv.
            Med åberopande av vad nu anförts tillåta vi oss hemställa,
          </p>
          <p xml:id="i-9i8NU39zYsysLWHRPRxw3U">
            att riksdagen måtte hos Kungl. Maj:t anhålla om en all- sidig
            utredning av spörsmålet om statens skyldighet att giva ersättning
            vid intrång i äganderätten och den ekonomiska friheten och för
            riksdagen framlägga de förslag till lagstift- ning, som av utredningen
            kunna föranledas.
          </p>
          <p xml:id="i-4k8R12AmFsEzjfMd71tzhf" type="date">
            Stockholm den 22 januari 1944.
          </p>
          <div xml:id="i-D7iekzoHKaArR52JttNCYJ" type="signatureBlock">
            <p who="i-4VusjuC8NvwGAqJKWikvPG" type="signature">
              Nils Herlitz
            </p>
          </div>
          <p xml:id="i-WgKH89MWUk57ZJ28fLSGdr">
            Eilif Sylwan. Nils Holmström. Gösta Siljeström.
          </p>
        </div>
      </div>
    </body>
  </text>
</TEI>
