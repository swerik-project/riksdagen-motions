<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00338">
  <teiHeader>
    <fileDesc>
      <titleStmt>
        <title>Rån, hot och våld i butiksmiljöer</title>
        <author corresp="i-HNZrYrLbstv8KywRLm2FMv">av Gunilla Carlsson i Hisings Backa m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rån, hot och våld i butiksmiljöer</title>
          <idno type="rdwebb">GY02A338</idno>
          <rs type="number">A338</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A338/text</ref>
          <ref type="dokument_url_html">http://data.riksdagen.se/dokument/GY02A338</ref>
          <ref type="dokumentstatus_url_xml">http://data.riksdagen.se/dokumentstatus/GY02A338</ref>
          <ref type="doc">http://data.riksdagen.se/fil/DC75964E-E42D-485D-BE6E-3F0366F7A6AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4yREWXirdNjcQ78tZQjj9T" type="signed"/>
        <correspContext corresp="i-4yREWXirdNjcQ78tZQjj9T">
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-4LKTA9z8sbBuJRYc3JmusK"/>
        </correspContext>
        <correspAction xml:id="i-HXeoCUEi8NsxPH3ZkEJjU1" type="numbering">
          <date when="2010-10-28"/>
        </correspAction>
        <correspAction xml:id="i-YRGhu62QSgVbPJGFQQAC72" type="submission">
          <date when="2010-10-27"/>
        </correspAction>
        <correspAction xml:id="i-NWzYJq9yii8tne9i3QwMsp" type="transfer">
          <date when="2010-10-22"/>
        </correspAction>
        <correspAction xml:id="i-QhHKAkSVP67184BGMq2igA" type="assigned"/>
        <correspContext corresp="i-QhHKAkSVP67184BGMq2igA">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VQvzJ2ZeKFD2fjnSgSi4oT">
            Förslag till riksdagsbeslut
          </head>
          <p xml:id="i-JBcPZYbCk5hdaEvUAtXBCP">
            Riksdagen tillkännager för regeringen som sin mening vad som
            anförs i motionen om att parterna bör komma överens om slutna
            kontanthanteringssystem.
          </p>
        </div>
        <div type="motContent">
          <head xml:id="i-XRybnRRAPfAB8nmFujstxr" type="h1">
            Motivering
          </head>
          <p xml:id="i-R74bMjSHXueCudpXcjFdtp">
            Fram till år 1988 ägde årligen drygt 300 butiksrån rum i Sverige.
            Därefter sker ett trendbrott på så sätt att butiksrånen ökar relativt
            dramatiskt och passerar 500-strecket. Relativt snabbt tar sig
            dock butiksrånen upp till nya högre nivåer och den utvecklingen
            har hållit i sig från tidigt 1990-tal fram till dags dato. Facit
            för 2008 och 2009 var vidare dystert då antalet polisanmälda butiksrån
            passerade 1 000 stycken till antalet.
          </p>
          <p xml:id="i-EN7bkiAMKFi6PxiHhaFmnr">
            Vad som hittills går att utläsa om läget i år, är att situationen
            kan ha förbättras något. Om det är en tillfällig nedgång eller
            om vi äntligen börjar se resultat av vårt enträgna arbete, är
            för tidigt att säga. Men vi måste fortfarande säga: att vara utsatt
            för våld och hot på sin arbetsplats är oacceptabelt och att det
            går att förhindra med aktiva insatser.
          </p>
          <p xml:id="i-Bbjynx89DS9EtHvQ5XZBYU">
            Sammanfattningsvis vet vi även följande om butiksrånen: Butiksrån
            begås främst i de tre storstadslänen Stockholm, Västra Götaland
            och Skåne och i synnerhet då i storstadskommunerna Stockholm,
            Göteborg och Malmö. Butiksrån är oftast slumpmässiga samtidigt
            som skjutvapen används vid fyra av tio butiksrån. I vilken grad
            andra vapen eller tillhyggen används är okänt då detta inte fångas
            in av den officiella brottsstatistiken. Butiksrån sker vidare
            främst under kvällstid. Nära fyra av tio rån sker mellan klockan
            19.00 och 23.00. Brås studie av butiksrånen år 2000 visade att
            två av tre rån riktades mot ensambemannade butiker.
          </p>
          <p xml:id="i-9jGdPmfRboRK8g2SC94ucW">
            Rånen fördelar sig relativt jämnt över veckans alla dagar, men
            det är en något större risk att utsättas för butiksrån under årets
            första och fjärde kvartal och särskilt gäller att rånrisken ökar
            i december. Bytet är oftast litet och den undersökning som Brå
            gjort (av butiksrånen år 2000) visade att bytet motsvarade i genomsnitt
            5 000 kronor.
          </p>
          <p xml:id="i-Rr2nmNY9wqsxwHeC3cizuU">
            Handelsanställdas förbunds rapport Arbetsmiljö i fara (november
            2008) tar bland annat fasta på utsatthet för rån, hot och våld
            bland Handelsmedlemmar i storstadsområdena. Bland resultaten kan
            nämnas att bland Handelsmedlemmar som är anställda i dagligvaruhandeln
            så svarar drygt 40 procent att de har en arbetskamrat som under
            det senaste året blivit utsatt för en hotfull eller våldsam situation
            en eller flera gånger. Motsvarande siffra för medlemmar anställda
            i fackhandeln är cirka 35 procent.
          </p>
          <p xml:id="i-B5c4zT4iZCJC39y9e5jkQv">
            På frågan om man har en arbetskamrat som en eller flera gånger
            blivit utsatt för rån eller rånförsök (det senaste året) svarar
            nästan 14 procent av medlemmarna i dagligvaruhandeln och 4 procent
            av medlemmarna i fackhandeln att de har det.
          </p>
          <head xml:id="i-APjXXkYzVFugRmEF3pSXmS" type="h3">
            Kort om detaljhandelns utveckling i relation till rån, hot och
            våld
          </head>
          <p xml:id="i-UCxuftRS7tmEAf2GEa3LBF">
            Butiksrånens dramatiska utveckling förklaras enligt Brå till
            viss del av utvecklingen av personrån. Slutsatsen här är att ungdomsgäng
            som under slutet av 1980-talet respektive 1990-talet legat bakom
            ett ökat antal personrån också legat bakom ett antal butiksrån.
            En annan förklaring som Brå för fram är att det bakom minskningen
            av bank- och postrån under tidigt 1990-tal ligger en viss överflyttning
            till butikssidan, åtminstone vad gäller rån som riktas mot butiker
            som hanterar stora värden, guldsmedsbutiker och urmakare.
          </p>
          <p xml:id="i-Y32NqMXF58GSRmVSyn8Qwc">
            Ett rimligt antagande är även att aspekter av detaljhandelns
            utveckling bidragit till ökningen av butiksrån, men även förekomst
            av andra hotfulla och våldsamma situationer. Här kan till exempel
            nämnas de ökade öppettiderna, vilka gjort butiker mer tillgängliga
            som rånoffer både på senare kvällstider och även i viss mån nattetid.
            Detta tycks ha betydelse utifrån att butiksrån ofta är slumpmässiga
            och inte i första hand begås för att komma över ett stort rånbyte.
            Det som snarast verkar ha betydelse är mer enkla riskbedömningar
            för den som mer där och då har ett snabbt uppkommet behov av att
            komma över ett mindre byte för stunden. Att många butiksrån riktas
            mot ensambemannade butiker och på sena kvällar indikerar att det
            är viktigt att resonera runt tesen om att tillfället också gör
            rånaren.
          </p>
          <p xml:id="i-CL2TJo8hYfMXAx9uYdyWZi">
            När det gäller rån, hot och våld i butiker kan man inte bortse
            från att en minskad kontanthandel är central för att minska utsattheten.
            Här agerar branschen tvetydigt. Å ena sidan pågår mycket arbete
            med att införa slutna kontanthanteringssystem och att fler ska
            betala med kort, men å andra sidan pågår en utflyttning av bank-
            och betaltjänster till butiker från banker och från Svensk Kassaservice,
            vilket istället innebär ökad kontanthantering.
          </p>
          <p xml:id="i-X2xvPe5qxwhP1xZSR4WfZo">
            Samtidigt, vid sidan av kontanthanteringsproblematiken, finns
            andra stöldbegärliga varor som till exempel tobak och alkohol.
            Och fler stöldbegärliga varor är på väg ut i detaljhandeln genom
            den avreglering av receptfria läkemedel som träder ikraft den
            1 oktober 2009.
          </p>
          <p xml:id="i-QPBeKiuFs7P8MEo5eVsnTQ">
            I 3 kap. 2 § arbetsmiljölagen lyfts fram att arbetsgivaren har
            skyldighet att vidta alla åtgärder för att förebygga ohälsa och
            olycksfall i arbetet, och att denna skyldighet också omfattar
            beaktandet av den särskilda risk för ohälsa och olycksfall som
            ensamarbete kan innebära. I AFS 1993:2 Våld och hot i arbetsmiljön
            stadgas också att arbetsgivaren har ansvaret för säkerheten på
            arbetsplatsen och att arbetsgivaren ska utreda risker samt vidta
            förebyggande åtgärder. Föreskriften uttrycker tydligt att arbetsuppgifter
            som innebär en påtaglig risk för våld eller hot om våld inte får
            utföras som ensamarbete. AFS 1982:3 Ensamarbete tillåter ensamarbete
            men inskränker det vid påtaglig risk och stark psykisk påfrestning.
            Det är arbetsgivarens ansvar att eliminera negativa konsekvenser
            för den som arbetar ensam, och arbetsgivaren måste därför åläggas
            att precisera arbetets organisering, rutiner för stöd och hjälp,
            kompetens hos arbetsledning och så vidare och att göra en ordentlig
            riskbedömning.
          </p>
          <head xml:id="i-5yisfFgJQoGegexUg85d1g" type="h3">
            Vad bör göras för att förhindra rån, hot och våld i butiker?
          </head>
          <p xml:id="i-5sEWxrqts3UuGxdR5yP4pW">
            Parterna på arbetsmarknaden har ett stort ansvar i det förebyggande
            arbetet, och när det gäller just rån, hot och våld i butiker arbetar
            Handelsanställdas förbund och Svensk Handel tillsammans med polisen
            utifrån ett 13-punktsprogram för att förebygga butiksrån. Handlare
            som uppfyller programmet säkerhetscertifieras. Samtidigt är arbetsmiljölagstiftningen
            och Arbetsmiljöverkets föreskrifter av stor vikt.
          </p>
          <p xml:id="i-FPSVtYUj5MPRYUc9HQn3mR">
            För att skyddsombud ska få genomslag för sina krav behövs skarpare
            skrivningar gällande arbetsgivaransvaret i Arbetsmiljöverkets
            föreskrifter. Mycket har förändrats i arbetslivet sedan dessa
            föreskrifter om ensamarbete, våld och hot i arbetsmiljön samt
            systematiskt arbetsmiljöarbete författades. Inom handeln handlar
            det som sagt om sena öppettider, lägen med låga hyreskostnader
            och slimmad personalstyrka. Arbetsmiljöverket bör av den anledningen
            ges i uppdrag att se över föreskrifterna om hot och våld i arbetsmiljön
            och ensamarbete. I denna översyn bör särskilt övervägas hur föreskrifterna
            kan skärpas i syfte att tydliggöra arbetsgivarnas ansvar och skyldigheter
            när det gäller att i största möjliga mån eliminera risker vid
            ensamarbete.
          </p>
          <p xml:id="i-DKNtSPFEhPGkznQ9NaxdhW">
            En viktig del i att minska risken för att utsättas för rån, hot
            och våld handlar vidare om att minska tillgången till kontanter
            samt att hitta system för säker kontanthantering. Som påtalats
            är utvecklingen i detta avseende motstridig och drar åt olika
            håll. En bidragande orsak till att tillgången till kontanter via
            butiker ökar, har att göra med att samhället lägger ut dessa åtaganden.
            Då är det givetvis också rimligt att samhället tar ett ansvar
            för på vilket sätt detta sker. Parterna bör komma överens om hur
            slutna kontanthanteringssystem skulle kunna se ut.
          </p>
        </div>
        <div type="motSignatures">
          <list>
            <item xml:id="i-9rLP2KB5Ad6d8ebY83ijWM" who="i-HNZrYrLbstv8KywRLm2FMv">
              Gunilla Carlsson i Hisings Backa (S)
            </item>
            <item xml:id="i-PKujBfUEqsmFhDW2jTRucA" who="i-8BHpqh3AbjzqTzM3CKEhqa">
              Mattias Jonsson (S)
            </item>
            <item xml:id="i-R2QXJ5jJrwfSJ5Bp4RULXC" who="i-4LKTA9z8sbBuJRYc3JmusK">
              Shadiye Heydari (S)
            </item>
          </list>
        </div>
      </div>
    </body>
  </text>
</TEI>
