<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00281">
  <teiHeader>
    <fileDesc>
      <titleStmt>
        <title>Sudan</title>
        <author corresp="i-82JYkSfoXnEHz2Cm1hUTA2">av Aleksander Gabelic (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sudan</title>
          <idno type="rdwebb">GV02U281</idno>
          <rs type="number">U281</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U281/text</ref>
          <ref type="dokument_url_html">http://data.riksdagen.se/dokument/GV02U281</ref>
          <ref type="dokumentstatus_url_xml">http://data.riksdagen.se/dokumentstatus/GV02U281</ref>
          <ref type="doc">http://data.riksdagen.se/fil/1F5101EF-54E5-4657-A41A-D8E507C394EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8eHKa7dquu2siJgZcW8Hts" type="signed"/>
        <correspContext corresp="i-8eHKa7dquu2siJgZcW8Hts">
          <note type="signatory" corresp="i-82JYkSfoXnEHz2Cm1hUTA2"/>
        </correspContext>
        <correspAction xml:id="i-2S4tUC4JKkM22K3Y1E8LaS" type="referral">
          <date when="2007-10-16"/>
        </correspAction>
        <correspAction xml:id="i-BL79kxDFa4Rv8zj7tpbMRQ" type="dismissal">
          <date when="2007-10-16"/>
        </correspAction>
        <correspAction xml:id="i-FepdzZ16ihPgPnjawPSY8U" type="numbering">
          <date when="2007-10-05"/>
        </correspAction>
        <correspAction xml:id="i-QrjT1JYWCVhDBGnzocnfDU" type="submission">
          <date when="2007-10-04"/>
        </correspAction>
        <correspAction xml:id="i-2QJmmoUgxtLU9WbR2hNomn" type="transfer">
          <date when="2007-10-02"/>
        </correspAction>
        <correspAction xml:id="i-3mPP6yCmvz4J4WyekEijjg" type="assigned"/>
        <correspContext corresp="i-3mPP6yCmvz4J4WyekEijjg">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NNuNMo582g8SYA5zAdmCzA" type="motBody">
        <div xml:id="i-FWSSHcypJApTUHRTJnKb5C" type="motProposal" subtype="förslag">
          <head xml:id="i-Pg9uXj2Q6aADUMpprowVDT">
            Förslag till riksdagsbeslut
          </head>
          <list xml:id="i-ToCQqF6RRgEc7zkDkajHw2" style="ol">
            <item xml:id="i-5Tab6wysZesrjLZbpN4kB1">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till att ett
              totalt vapenembargo införs mot Sudan.
            </item>
            <item xml:id="i-GegaJZ35HBm1BLaop9DfQB">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till att sanktioner
              införs mot såväl enskilda ledande personer i Sudans ledning som
              mot Sudans oljeindustri.
            </item>
            <item xml:id="i-WgxTkg8Kgi8h2fMJsco4RU">
              Riksdagen tillkännager för regeringen som sin mening vad som
              anförs i motionen om att Sverige bör uttala sitt stöd för och
              uppmuntra inrättandet av en flygförbudszon över Darfur.
            </item>
          </list>
        </div>
        <div xml:id="i-p5MxFgxSwySk4X9y4xiNr" type="motContent">
          <head xml:id="i-QXKneGvgVEN2fsPKJKNptu" type="h1">
            Motivering
          </head>
          <p xml:id="i-Qz4FYmMWtgj5maDE9iJdhN">
            Våren 2008 har det passerat fem år sedan konflikten i Darfur
            eskalerade i ett väpnat uppror som regimen i Khartoum sedan dess
            valt att hantera med grövsta tänkbara övervåld. Genom sin krigföring,
            delvis utförd genom ombud i form av den beryktade janjawidmilisen,
            har president al-Bashir och det övriga ledarskiktet inom National
            Congress Party (NCP) gjort sig skyldiga till krigsförbrytelser
            och ett agerande som inte kan få passera obemärkt.
          </p>
          <p xml:id="i-H8sFoL9Ps49fvdXmMfjwYj">
            Under konfliktens gång har FN som organisation stundtals förefallit
            lamslagen. Samtidigt som såväl den förre generalsekreteraren,
            Kofi Annan, som den nuvarande, Ban Ki-moon, har gjort sitt yppersta
            för att hålla frågan högt på FN-dagordningen är det svårt att
            säga annat än att FN:s agerande givit ett tandlöst intryck.
          </p>
          <p xml:id="i-VtsFVzsAmFgaAdt7NPJQjw">
            Gång på gång har säkerhetsrådet ställt krav på regeringen i Khartoum.
            Lika ofta har samma regering valt att inte lyda. I stället för
            att i dessa lägen mötas av repressalier har det ofta upplevts
            som att det varit FN som backat ett halvt steg och öppnat dörren
            för ännu en runda samtal eller ytterligare en kompromiss.
          </p>
          <p xml:id="i-51xoxPs136a57KpS2M7gKN">
            I skrivande stund är det senaste hoppet nu satt till de fredssamtal
            som väntas inledas i oktober 2007 under ett libyskt värdskap,
            vilket i sig självt är uppseendeväckande.
          </p>
          <p xml:id="i-Tt5RY8Mk63J8Fzd7ZtpyfR">
            Det är vår åsikt att fem års mördande och fem års bevisad ovilja
            att skydda sin befolkning måste leda till ett hårdare agerande
            mot regimen i Khartoum. Med denna motion vill vi lyfta fram tre
            konkreta åtgärder som den svenska riksdagen bör uttala sitt stöd
            för och som Sverige skyndsamt måste verka för i lämpliga internationella
            forum.
          </p>
          <p xml:id="i-DXYNPP7fCAozTfFCJdhdHT">
            Sudans ledning har genom sin krigföring i Darfur och genom att
            gång på gång trotsa FN:s säkerhetsråds bindande uppmaningar enligt
            vår mening försuttit sin chans att behandlas som vilken suverän
            stat som helst. De sanktioner som i viss mån har genomförts har
            ofta visat sig innehålla för många kryphål och för många undantag
            för att bli nog kännbara för president al-Bashir.
          </p>
          <p xml:id="i-7guDQmYdcvE4quhC9VbaZB">
            FN har t.ex. beslutat om ett vapenembargo mot Sudan. Detta är
            dock inte heltäckande utan tillåter vapenleveranser till Sudans
            regeringstrupper givet att dessa vapen inte används i Darfur.
            Utöver att det finns trovärdiga bevis för att inte ens detta ihåliga
            vapenembargo följs är det enligt vår mening för svagt. Anledningen
            till den svaga formuleringen står huvudsakligen att finna i att
            det pågår rysk och kinesisk vapenexport och att inte minst dessa
            länder, med vetorätt i säkerhetsrådet, är nöjda med ett svagt
            internationellt sanktionsinstrument inom detta område.
          </p>
          <p xml:id="i-KsnDEbXo9RgWt7gJzWH3aR">
            Sverige måste kräva att ett totalt vapenembargo införs och upprätthålls
            mot Sudan till dess att landets ledning till punkt och pricka
            följer alla beslut som fattas av FN:s säkerhetsråd och till fullo
            underlättar en internationell insats för fred i Darfur.
          </p>
          <p xml:id="i-QmLFEVCJoSf3ScH3RGGxR9">
            EU och EU:s medlemsländer borde omedelbart införa riktade sanktioner
            mot individer i Sudans och NCP:s ledning. De bör beläggas med
            inreseförbud i EU, och eventuella ekonomiska tillgångar i EU-länder
            bör frysas. Sannolikt besitter de få sådana tillgångar och gör
            få sådana resor, men det moraliskt och symboliskt riktiga och
            viktiga i ett sådant ställningstagande är ändå i sig självt eftersträvansvärt.
          </p>
          <p xml:id="i-SYNqhuBvf95ymqou1VULC7">
            Även i övrigt bör sanktionsinstrumentet utnyttjas hårdare än
            hittills. Redan i FN:s säkerhetsrådsresolution 1564 från september
            2004 slogs det fast att säkerhetsrådet fördömde att den av säkerhetsrådet
            beordrade avväpningen av janjawidmilisen uteblivit. I resolutionen
            uttryckte säkerhetsrådet att det skall överväga tvingande (men
            icke-militära) åtgärder i enlighet med artikel 41 i FN-stadgan
            (t.ex. ekonomiska sanktioner) om Khartoum inte lyder.
          </p>
          <p xml:id="i-6D2jYfCJRVFB8uxzB4i8jr">
            Att sanktioner kan komma att riktas mot Sudans petroleumindustri
            sägs uttryckligen. Nu, tre år senare, är fortfarande janjawidmilisen
            beväpnad och dess attacker mot civila ofta koordinerade med Sudans
            reguljära styrkors understöd. Detta till trots gör Sudan goda
            oljeaffärer med ett flertal utländska bolag och stater. Många
            internationella bedömare anser också att inkomster från oljeaffärerna
            används av NCP för att finansiera krigföringen i Darfur. Sverige
            måste enligt vår mening initiera ekonomiska sanktioner riktade
            mot Sudans oljeindustri. Gång på gång har president al-Bashir
            ställt löften om vapenvila i utsikt. Gång på gång har också omvärlden,
            inklusive säkerhetsrådet, begärt att våldet stoppas. Lika ofta
            har det fortsatt.
          </p>
          <p xml:id="i-GVAeCmmesxEbuugvGRuwF8">
            I mars 2005 (resolution 1591) begärde säkerhetsrådet att alla
            offensiva sudanesiska flygräder i Darfur skulle stoppas. Så sent
            som i september 2007 används fortsatt flygräder som en del i krigföringen
            från al-Bashirs sida. Situationen är varken rimlig eller hållbar.
            En stat som så flagrant trotsar beslut fattade av FN:s säkerhetsråd
            och som fortsätter att begå övergrepp mot sin egen befolkning
            måste stoppas. Ett rimligt steg från omvärldens sida vore att
            inrätta och upprätthålla en flygförbudszon över Darfur.
          </p>
          <p xml:id="i-Pgo6aKpscrXwajEqMB3w5q">
            Sverige bör uttala sitt stöd för att en flygförbudszon inrättas
            och uppmuntra FN:s medlemsstater att bidra till en sådan.
          </p>
        </div>
        <div xml:id="i-BLaRcePy7v2FWkVCqr8PGN" type="signatureBlock">
          <list xml:id="i-7MhnXuEMSet7W8H9UkLDro">
            <item xml:id="i-Y3mWpec6AEyBLaXyRYMatf" who="i-82JYkSfoXnEHz2Cm1hUTA2" type="signature">
              Aleksander Gabelic (s)
            </item>
          </list>
        </div>
      </div>
    </body>
  </text>
</TEI>
