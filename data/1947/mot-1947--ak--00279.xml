<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--ak--00279">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__279/mot_1947__ak__279-001.pdf"/>
      <fw xml:id="i-BjP19Nhagvw35X18WupLKM">
        8 Motioner i Andra kammaren, nr 279.
      </fw>
      <div xml:id="i-Q25VDWqst9zCHRV5nxfKcB" type="motHeader">
        <div xml:id="i-UzrVLsgdUK7kYPkHh1re3A" type="motTitle"/>
        <div xml:id="i-ArWTd1GkKycMKmdn7DooHC" type="motSubmissionInfo"/>
      </div>
      <div xml:id="i-Kwt47v1oTJtoJFiSkZaPCE" type="motBody">
        <div xml:id="i-WydJproMhoMfzkeCvrMuiv">
          <p xml:id="i-HhvAHBraLsYTnQ6d3UAWfX">
            Nr 279.
          </p>
          <p xml:id="i-SLacyJ3jBLNhVWezcZBgMv">
            Av herr Ekdahl, om åtgärder för beredande av ersättning åt av
            brott träffade personer, vilka icke genom i laga ord- ning utdömt
            skadestånd eller ersättning i annan form kunna hållas skadeslösa
            för dem tillfogade förluster.
          </p>
          <p xml:id="i-8V4hc3pqipkTEEhcuabwq2">
            De rättigheter, som en av brottsliga åtgärder träffad medborgare
            är till- försäkrad i det moderna samhället, förete ofta ett föga
            reellt värde. Den, som tillfogats skada till person eller egendom
            genom en brottslig handling, äger visserligen mycket vidsträckta
            möjligheter att sätta rättsmaskineriet i gång. Han kan vid domstol
            yrka ersättning av brottslingen för den skada eller för- lust,
            som han lidit. Men om den som begått brottet saknar möjligheter
            att betala utdömt belopp eller gör sig oåtkomlig, när detsamma
            skall utkrävas, så blir detta domstolsbeslut ingenting annat än
            en tom gest. — Det förelig- ger ofta en för den av skadan drabbade
            bitter motsats mellan lagstiftningens och de rättsvårdande organens
            positiva intresse för hans fall och samhällets möjligheter att
            upprätthålla ett effektivt rättsskydd. I vissa fall — t. ex. då
            det är fråga om skada, som vållats av en ansvarslös eller kanske
            med otur behäftad bilförare och dylikt, fungerar visserligen rättsskyddet
            perfekt — om vederbörlig försäkringsplikt iakttagits, vilket dess
            bättre som regel torde vara fallet. Men hur ofta inträffar det
            inte, att t. ex. fattigt folk i synnerhet på landsbygden råkar
            illa ut genom övergrepp av kringstrykande individer, som tyvärr
            inte torde vara utrustade med någon form av ansvarighetsförsäkring.
            Det kan visst sägas, att den som blivit före- mål för t. ex. inbrott
            har sig själv att skylla, därför att vederbörande inte skyddat
            sig medelst en stöldförsäkring. Men stöldförsäkringen ingår icke
            i det allmänna medvetandet på vår landsbygd ens hos de bättre
            lottade. Att den skall te sig som en orimlig utgift för landsbygdens
            fattigare befolkning är därför så mycket naturligare. — Man litar
            kanske i många fall på rätts- skyddet, på samhällets förmåga att
            fånga in en brottsling och sätta makt bakom ordet när han blir
            fast — och så står man där — i praktiken rätts- lös, när olyckan
            drabbar. En erfaren domare i en landsbygdsdomsaga har i en tidningsartikel
            såsom intryck från sin ämbetsutövning framhållit, att det i de
            flesta fall är fattigt folk eller åtminstone människor med en
            knapp försörjning som ute på lands- bygden bli offer för tjuvar
            och våldsverkare. I vissa fall hyser man nog så stark skepsis,
            att man ingenting gör för att yrka skadestånd eller eljest hävda
          </p>
          <pb facs="riksdagen-motions-pdf/data/1947/mot_1947__ak__279/mot_1947__ak__279-002.pdf"/>
          <fw xml:id="i-SRWWiJMfXceTCP2pRGzsJv">
            Motioner i Andra kammaren, nr 279. 9
          </fw>
          <p xml:id="i-RkFrQP82FEMnebfGQvX8qu">
            sin rätt. I de flesta fall låter man väl dock i förhoppning om
            att få skadan ersatt åklagaren framställa ersättningsyrkande.
            Hur fåvitska dessa förhopp- ningar ofta äro, kunna förvisso våra
            landsfiskaler frambära många och gri- pande vittnesbörd om. Det
            kanske kan synas onödigt att anföra exempel till belysande av
            det ovan sagda, men jag skall ändock tillåta mig nämna några fall.
            Två kringdrivande »affärsmän» kommo in i en stuga, bebodd av en
            83-årig änka. Medan den gamla var ute ett ögonblick, lade de sig
            till med ett skrin, innehållande hennes samlade besparingar, omkring
            700 kronor. — När de efter en tid blevo fast, hade de givetvis
            förbrukat pengarna. Att den ut- dömda ersättningen aldrig någonsin
            kommer änkan till del, kan man betrakta som tämligen säkert. —
            Två ynglingar, som drevo omkring under förevänd- ning av gårdfarihandel,
            bestulo en 70-årig ensamboende man på alla hans kon- tanter, flera
            hundra kronor. Vid häradsrätten gjordes en utförlig utredning
            om till vilket belopp kontanterna kunde anses ha uppgått, och
            ersättning dömdes ut — men den gamle går förvisso i graven utan
            att ha fått ut ett öre. — En tillfällighetsarbetare i ett skogshuggarläger
            bestal sina arbetskam- rater på dessas hopsparade förtjänster,
            förvarade så där primitivt som det gärna måste bli fallet i en
            dylik förläggning. Även i detta fall en dom om ersättning, i praktiken
            utan något reellt värde. Det lär inte i fall sådana som de här
            åberopade nyttja något till att räkna med den — förvisso synnerligen
            imaginära — möjligheten att brottslingen eller brottslingarna
            en gång kanske komma in i förhållanden, där ersättning stode att
            pressa fram. Vanligt enkelt folk saknar varje möjlighet att sätta
            i gång den apparat, som inför en sådan situation skulle kunna
            göras verksam. Jag är fullt medveten om att frågan om att utsträckt
            samhällsskydd i antydda fall måste te sig mycket svårlöst. Jag
            tillåter mig dock att peka på vissa måhända tänkbara möjligheter.
            De i anledning av begångna brott till statskassan inflytande bötesmedlen
            representera betydande årliga belopp; budgetåret 1944/45 uppgingo
            de till nära 5 miljoner. Vore det icke tänkbart att låta en del
            av dessa statsinkom- ster få en ganska moralisk användning genom
            att årligen avsätta någon del av inflytande bötesmedel till ett
            slags allmän skadeståndsfond. Möjligheterna att från denna erhålla
            ersättningar eller understöd borde i så fall ges så enkla och
            föga byråkratiska former som möjligt. — En av skada genom brottslig
            gärning drabbad, som synbarligen saknade möjlighet att utfå ut-
            dömt skadestånd och som ej heller hade utsikter att erhålla ersättning
            i annan form, kunde t. ex. vända sig till den allmänne åklagare,
            som utfört åtalet, för att få proceduren i gång. Åklagaren kunde
            förebringa behövlig ut- redning angående vederbörandes behov av
            ersättning från skadeståndsfonden och andra förhållanden av intresse
            för frågans bedömande. Eventuellt kunde domaren i orten avge yttrande
            innan ärendet slutligen överlämnades till den myndighet, som hade
            hand om skadeståndsfonden. — Om den skadestånds-
          </p>
          <pb facs="riksdagen-motions-pdf/data/1947/mot_1947__ak__279/mot_1947__ak__279-003.pdf"/>
          <fw xml:id="i-7SgW2vGPavgB3hAGBzKfh9">
            10 Motioner i Andra kammaren, nr 279.
          </fw>
          <p xml:id="i-G6g38DVjGDAfXdvaeY5Kmo">
            berättigade tillerkändes ersättning ur skadeståndsfonden, överginge
            givetvis därmed hans fordran hos brottslingen till stätsverket,
            som säkerligen med vida större utsikter till resultat kunde vaka
            över att den skyldige icke sluppe undan, därest han komme i omständigheter,
            som gjorde honom betalnings- kapabel. . Med stöd av det ovan anförda
            tillåter jag mig hemställa, att riksdagen måtte hos Kungl. Maj:t
            anhålla om utred- ning och förslag rörande möjligheten att, där
            vederbörandes ekonomiska förhållanden det motivera, genom samhälleliga
            åtgärder bringa ersättning för eller lindra ekonomisk skada, som
            drabbat av brott träffade personer, vilka icke genom i laga ordning
            utdömt skadestånd eller genom ersättning i annan form kunna hållas
            skadeslösa för dem tillfogade för- luster.
          </p>
          <p xml:id="i-VY1GVbkc2vqxrtLAevZ8kt">
            Stockholm den 23 januari 1947. Thorvald Ekdahl.
          </p>
        </div>
      </div>
    </body>
  </text>
</TEI>
