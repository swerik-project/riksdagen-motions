<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_514/mot_200405_MJ_514-0001.pdf"/>
      <pb facs="riksdagen-motions-pdf/data/200405/mot_200405_MJ_514/mot_200405_MJ_514-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ514 pnr: s4500
          </p>
          <p>
            Motion till riksdagen 2004/05:MJ514
          </p>
          <p>
            av Majléne Westerlund Panke och Pär Axel Sahlberg (s)
          </p>
          <p>
            Sockerhalten i livsmedel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            anförs i motionen om märkning av socker i livsmedel.
          </p>
          <p>
            Motivering
          </p>
          <p>
            Vi nås dagligen av rapporter om hur medborgarna i Sverige och
            i andra i länder blir allt tjockare, barn är särskilt utsatta.
            Undersökningar visar att nära 50 000 barn lider av fetma, ca 200
            000 barn mellan fem och femton år har övervikt och var fjärde
            tioåring i Sverige är överviktig. Ökningen har varit dramatisk
            under de senaste 20 åren. För fjorton år sedan var ungefär 8 procent
            av sjuåringarna överviktiga. Den stora överviktsfällan bland barn
            är sockret som finns i nästan allt som barn äter. Ett för stort
            sockerintag medför problem för folkhälsan och för sjukvården och
            påverkar både barns och vuxnas hälsa negativt. Flera forskningsrapporter
            visar på en negativ utveckling av folkhälsan, en del antyder att
            sockret kan vara orsaken till att allt fler drabbas av diabetes.
            För att långsiktigt komma till rätta med den ökande fetman och
            de hälsoproblem som är förknippade med denna, måste särskilda
            insatser för folkhälsan initieras och genomföras. Målet måste
            vara att få människor att ändra sina matvanor. Men det räcker
            inte. Vi måste ställa större och tydligare krav på producenterna
            av våra livsmedel att både minska sockermängderna i produkterna
            och göra en tydlig märkning. Sockret har under den senaste tiden
            fått allt större plats i den industriella maten och i produkter
            som riktar sig mot barn och unga, ett socker som till stora delar
            är subventionerat inom det livsmedelpolitiska komplexet. Produkterna
            sötas för att uppnå en bättre försäljning utan att ta hänsyn till
            hälsan. Det innebär att produktutvecklaren ser sockret som en
            värdefull
          </p>
          <p>
            insatsvara i våra livsmedel.
          </p>
          <pb facs="riksdagen-motions-pdf/data/200405/mot_200405_MJ_514/mot_200405_MJ_514-0002.pdf"/>
          <p>
            2004/05:MJ514
          </p>
          <p>
            Trenden är tydlig att vi går över till att inhandla allt mer
            färdiglagade livsmedel. Allt fler hushåll är mer beroende av den
            prefabricerade maten. Den tid vi har till förfogande eller anser
            oss disponera för egen matlagning blir allt kortare. Arbetsliv
            och fritidsintressen tar allt mer tid och den egna matlagningen
            får stå tillbaka. De färdiglagade produkterna framställs på marknadsmässiga
            villkor och det är pris och smak som är avgörande för kundens
            köpintresse. De vägar som står till förfogande är att upplysa
            konsumenten om faror med viss konsumtion och obligatorisk märkning
            om innehåll av vissa ämnen. Livsmedelsmarknaden har blivit allt
            mer internationaliserad genom frihandel, vilket leder till att
            allt fler av våra livsmedel tillverkas i andra länder, men det
            finns också begränsningar. Ett exempel är tobaks- och alkoholkonsumtionen
            som är ett mycket stort problem för folkhälsan men där regelverket
            sätter vissa gränser för det egna agerandet. De vägar som står
            till förfogande är att upplysa konsumenten om faror med viss konsumtion
            och obligatorisk märkning om innehåll av vissa ämnen. Situationen
            i folkhälsoarbetet är så pass allvarlig att det är hög tid att
            lyfta ram problemen med överviktighet och bryta trenden. Det handlar
            inte bara om att med opinionsbildning och informationskampanjer
            försöka förändra de egna beteendena och vanorna och få unga att
            röra sig mer. Det måste också handla om att ställa krav på livsmedelsindustrin
            att minska sockerprodukterna i maten och kräva en tydligare märkning
            av produkterna. Idag saknas ett märkningssystem som tydligt anger
            sockermängden i livsmedel och vilka produkter som är hälsonyttiga.
            Det nuvarande nyckelhålssystemet uppfyller inte dessa krav utan
            anger enbart fettsnåla produkter. I märkningssystemet borde även
            en låg sockerhalt kunna ingå som kriterium för att produkten skall
            å nyckelhålsmärket. Problemet är att kunna definiera vilka produkter
            och sammansättningar som är bättre än andra. Detta är något som
            behöver ses över.
          </p>
          <p>
            Regeringen bör därför ge Livsmedelsverket i uppdrag att se över
            hur märkningen av livsmedel kan genomföras med målet att konsumenten
            ska få lättare att välja nyttiga produkter. I ett sådant system
            måste också sockermängderna vara en faktor som ska beaktas. Parallellt
            med information om innehåll bör även insatser göras för att upplysa
            konsumenten om vilka risker som finns med en stor sockerkonsumtion.
          </p>
          <p>
            Stockholm den 28 september 2004 Majléne Westerlund Panke (s)
            Pär Axel Sahlberg (s)
          </p>
        </div>
      </div>
    </body>
  </text>
</TEI>
