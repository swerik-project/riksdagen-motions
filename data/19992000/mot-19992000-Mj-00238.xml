<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0238/mot_199900_Mj_0238-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ238 pnr: m455
          </p>
          <p>
            Motion till riksdagen 1999/2000:MJ238
          </p>
          <p>
            av Tomas Högström (m) EU:s jordbruksstöd
          </p>
          <p>
            I budgetpropositionen skriver regeringen många fina ord om betydelsen
            och nödvändigheten av att EU:s regler om skydd och stöd för jordbrukssektorn
            begränsas ytterligare och att takten i avregleringsprocessen ökar.
            Beslutet i och med Agenda 2000 är ett steg i rätt riktning men
            är samtidigt, som regeringen mycket riktigt påpekar, inte tillräckligt.
            I tidigare WTO-förhandlingar har EU varit under starkt tryck att
            ytterligare sänka och ta bort sina olika stödformer till jordbruket.
            Inför de kommande WTO-förhandlingarna har EU åtagit sig att fortsätta
            reformprocessen mot långtgående successiva sänkningar av stöd
            och skydd för jordbrukssektorn. Med tanke på den otålighet som
            finns hos andra parter på världsmarknaden riskerar EU att bli
            indraget i nya handelstvister. EU:s jordbruksstöd är jättelikt.
            Det motsvarade halva organisationens budget. 1998 delade lantbrukarna
            i de 15 medlemsländerna på 357 miljarder kronor. Av dessa pengar
            fick Sverige 7 miljarder kronor. EU framstår som protektionistiskt.
            WTO:s mycket kritiska inställning till EU:s jordbrukssubsidier
            har inte bara negativa konsekvenser för EU som organisation utan
            drabbar även Sverige som handelsnation. Det ligger i detta sammanhang
            en hel del i det gamla ordspråket: ”Regnar det på prästen (EU)
            så stänker det på klockaren (Sverige).” Sverige har ett anseende
            att försvara och en position som frihandelsvän att slå vakt om
            när det gäller avveckling av jordbruksstödet och i synen på hur
            världsmarknaden ska fungera. Det ligger med andra ord i Sveriges
            intresse att driva på avvecklingstakten av EU:s jordbruksstöd.
            Vårt välstånd bygger på att konkurrera på världsmarknaden utifrån
            pris, kvalité och kunnande — inte utifrån handelshinder och stödformer.
            EU:s möjligheter att ta in nya medlemmar, vilket ligger i Sveriges
            intresse, försvåras med de stödsystem för jordbruket som är idag.
            Det är ett konstaterande som både Sveriges riksdag och regering
            vid olika tillfällen har gjort. Det är mot denna bakgrund inte
            särskilt upplyftande att läsa regeringens skrivning i budgetpropositionen
            under utgiftsområde 23, att under den tid som Sverige svarar för
            ordförandeskapet i EU (år 2001) är en viktig del, ”blaa. i förhandlingarna
            om nästa fleråriga program för fiskeflottan och en reform av marknadsordningen
            för olivolja”. Det har säkert betydelse för näringarna och har
            därför ett värde i redovisningen men vad som också borde
          </p>
          <pb facs="riksdagen-motions-pdf/data/199900/mot_199900_Mj_0238/mot_199900_Mj_0238-0002.pdf"/>
          <p>
            stå är att Sverige som ordförandeland kommer att driva på för
            att stödformer Mot. 1999/2000 för jordbrukssektorn avvecklas i
            snabbare takt än idag. MJ238 Sverige har sedan inträdet i EU drivit
            på för att öka takten i minskningen av stödet till jordbrukssektorn
            men det har inte varit tillräckligt ihärdigt och konsekvent. I
            Sverige råder en kluven inställning till avveckling av jordbruksstödet
            och de regler som i praktiken fungerar som handelshinder. De ska
            avvecklas men i den takt som andra länder gör det på, heter det.
            I praktiken innebär det att om alla behåller sina positioner,
            händer det med andra ord mycket lite. EU har med sin förhandlingstaktik
            därmed kommit att framstå som försvarare av den protektionistiska
            linjen. Det är inte fel att försöka tillvarata sina intressen,
            det kan man även göra genom att öka avvecklingstakten och vid
            förhandlingsborden hårdare driva avvecklingslinjen än att genom
            sitt agerande framstå som en försvarare av gällande ordning. EU
            måste göra klart för omvärlden att unionen menar allvar med sitt
            tal om avveckling av jordbruksstödet. Det är först då som vi i
            WTO- förhandlingarna vinner trovärdighet och därmed också kan
            driva på andra nationer som var och en håller sig med sina specialregler
            för jordbruksstöd. Det är dags att Sverige tydligt för fram kravet
            om avveckling av jordbruksstödet inom EU. Sverige ska som medlem
            i Europeiska Unionen arbeta för målet att EU:s jordbruksstöd avskaffas
            senast år 2005.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om en
            snabbare avregleringstakt av EU:s jordbruks- stöd.
          </p>
          <p>
            Stockholm den 3 oktober 1999
          </p>
          <p>
            Tomas Högström (m)
          </p>
        </div>
      </div>
    </body>
  </text>
</TEI>
