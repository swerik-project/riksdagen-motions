<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00109">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__109/mot_1968__fk__109-001.pdf"/>
      <fw xml:id="i-QVFRo7N7F2sqiFmtyWHKyV">
        Motioner i Första kammaren, nr 109 år 1968 11
      </fw>
      <div xml:id="i-Q6QwLUpc3dAE1pcJC92xzL" type="motHeader">
        <div xml:id="i-7gyAAqSRVH8sGbkqhtpBo2" type="motTitle"/>
        <div xml:id="i-VapXG4juW5ojNbvHNCZDwL" type="motSubmissionInfo"/>
      </div>
      <div xml:id="i-9dbarg18QjCUieh1Y6aH7E" type="motBody">
        <div xml:id="i-gEnxDGXvjdoaQ163mWPaB">
          <p xml:id="i-A4hhVchLEei1uhbUcWxCpi">
            Nr 109
          </p>
          <p xml:id="i-78U5u9fzkVYzL4827E88g2">
            Av herr Holmberg m. fl., i anledning av Kungl. Maj:ts framställ-
          </p>
          <p xml:id="i-CwB8oLHjyVEbNECcPZXR6B">
            ningar om anslag till den lokala polisorganisationen, m. m. (Lika
            lydande med motion nr 152 i Andra kammaren)
          </p>
          <p xml:id="i-3FFXtTBny1E1HeAPLMD5yj">
            Den avsevärda — och i vissa hänseenden allt farligare — brottsligheten
            har diskuterats livligt under årens lopp, och otaliga förslag
            om utredningar, åtgärder och ingripanden har väckts. Många utlåtanden
            och betänkanden har framlagts, stora reformer lagfästs och aktningsvärda
            ansträngningar gjorts för att omsätta dem i praktiken. Resultatet
            av allt detta arbete — om man nu med någon större grad av säkerhet
            kan bedöma det — har inte varit uppmuntrande; snarast är det så
            att de flesta förhoppningarna gäckats. Det räcker här med att
            hänvisa till antalet brott av brottsbalkskaraktär un- der år 1966,
            som utgjorde ej mindre än 410 000, vilket i det närmaste in- nebär
            en fördubbling under de senaste tio åren. Men om nu situationen
            är oroande, både därför att omfattningen av den skadebringande
            brottsligheten är stor och emedan den faktiska möjligheten att
            motverka den förefaller beklämmande liten, är det desto viktigare
            att man ej avstår från att förutsättningslöst angripa problemen,
            att skaffa ett tillfredsställande sakligt underlag för bedömande
            och att efter beslut om regler och riktlinjer tillse att vad man
            funnit böra göras också kan genom- föras. Påfallande är den stora
            osäkerhet och den närmast genanta okunnighet vi svävar i när det
            gäller centrala delar av kriminologin. Under årtionden har hela
            vårt straffrättssystem diskuterats och utretts och otaliga lagänd-
            ringar beslutats, från smärre justeringar i perifera detaljer
            till antagande av en helt ny brottsbalk. Mycket har förvisso tänkts
            och tyckts under denna tid, men det system vi infört och nu efter
            hjälplig förmåga söker förverkliga vilar inte desto mindre på
            en grund, om vars hållfasthet vi har föga begrepp. Det synes sålunda
            tyvärr vara en öppen fråga om brottsbalken medfört ett mera effektivt
            bekämpande av brottsligheten eller om man tvärtom måste befara
            verkningar i motsatt riktning. Detta sammanhänger i sin tur med
            att vi ännu famlar i osäkerhet rörande vilka de verkliga orsakerna
            är som avhåller människor från att begå brott. Här förekommer
            olika uppfatt- ningar bland annat rörande sambandet mellan allmänpreventitionen
            och in- dividualpreventionen samt i anslutning härtill relationen
            mellan anstalts-
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-002.pdf"/>
          <fw xml:id="i-BRXer6wVLnAMzxJXQbgGbo">
            12 Motioner i Första kammaren, nr 109 år 1968
          </fw>
          <p xml:id="i-VhRAyXXKUPosyPWZa9Et9K">
            vård och frivård. För att med någon säkerhet kunna bedöma dessa
            centrala frågor saknas tyvärr som nämnts tillräckligt underlag,
            varför det ej kun- nat undvikas att den offentliga debatten kommit
            att präglas av känslolad- dade argument. Den kriminologiska forskningen
            har här sin givna betydelse. Det bör dock betonas att kriminallagstiftningen
            ingalunda är den enda faktor, som har betydelse för bekämpande
            av brottsligheten. Utan anspråk på fullständighet vill vi peka
            på andra omständigheter, som sålunda är av betydelse då det gäller
            att avhålla människor från att begå brott.
          </p>
          <p xml:id="i-KMwd1TP2RGevdf4kXVUvYJ">
            1. Etisk inställning
          </p>
          <p xml:id="i-F7t7Z5qGjxf23b4XXiTjvW">
            Att bibringa de enskilda individerna en positiv förståelse för
            rättsord- ningen och för de normer, som måste prägla samlevnaden
            människor emel- lan i ett demokratiskt samhälle, måste vara en
            angelägenhet av grundläg- gande betydelse för hem och skola. Inte
            minst massmedia har här sin givna uppgift.
          </p>
          <p xml:id="i-4eEDqyqMJbzVii6R3JoeYc">
            2. Svårighet att utföra brott
          </p>
          <p xml:id="i-YC9SPxBGUyrkGaaxstRTw2">
            Här må nämnas några exempel: rattlås för bilar, krav på svårförfalskade
            identitetsbevis vid penninguttag, tjuvlarm och patrullerande polis.
            Sådana brottsförsvårande åtgärder har säkerligen hindrat utförande
            av ett stort antal förmögenhetsbrott. Å andra sidan har t. ex.
            tillkomsten av de moderna snabbköpen under- lättat smärre tillgrepp.
            Butikssnatterier förekommer också numera i en skrämmande utsträckning.
          </p>
          <p xml:id="i-RYUFmSsWBQ3xYWCXAFKMq4">
            3. Risk för upptäckt För de flesta presumtiva gärningsmän torde
            brottets upptäckt — jämte de ytterligare följder detta kan väntas
            få för honom — innebära något så obehagligt att medvetande om
            väsentlig risk för upptäckt är ett starkt av- hållande faktum.
            Detta torde särskilt gälla förmögenhetsbrott av olika slag. Det
            är ett sorgligt faktum att uppklaringsprocenten för många brotts-
            arter är mycket låg. Som exempel må nämnas att sannolikheten för
            att den som stjäl en bil i Stockholm skall undgå upptäckt är 90
            procent (SOU 1967: 59, s. 10). Vikten av att polisen får tillfredsställande
            resurser för sin pro- fylaktiska och brottsbeivrande verksamhet
            kan icke nog understrykas, lik- som att dessa resurser utnyttjas
            rationellt.
          </p>
          <p xml:id="i-3KzzjKowhdudBjMDgbFzW3">
            4. Polisutredning och rättegång Utredningen av brott med vad
            det för med sig i form av förhör och kanske husrannsakan eller
            anhållande och häktning innebär för den drabbade ofta nog avsevärd
            olägenhet och obehag. Detsamma gäller rättegången inför dom- stol;
            här tillkommer dessutom den större offentligheten. I fråga om
            många tillfällighetsförbrytare — exempel kan säkert hämtas bland
            butikssnattarna
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-003.pdf"/>
          <fw xml:id="i-VGX1senJP5GKbxikUJRYbw">
            Motioner i Första kammaren, nr 109 år 1968 13
          </fw>
          <p xml:id="i-G6NYf3GCuuXL3GetkiVZ5D">
            — gäller ett uttryck, vanligt i barnavårdsnämnders protokoll:
            åtgärd utöver den verkställda utredningen synes icke behövlig
            för vederbörandes tillrätta- förande. Av största betydelse — särskilt
            för unga lagöverträdare — är att polis- utredning och rättegång
            sker snabbt, så att samhällets reaktion på brottet ej kommer lång
            tid efter gärningen. Trots åtskilliga lagbestämmelser och cirkulär
            från högre myndigheter om behovet av skyndsamhet är det ytterligt
            vanligt att skrämmande lång tid förflyter mellan brott och dom.
            Det förslag till förenkling av vissa brottmål som nyligen framlagts
            av trafikmålskommittén är därför ett initiativ i rätt riktning.
            En ytterligare möjlighet till förbättring är här att beakta. Vår
            strafflagstiftning bygger sedan åtskilliga år på den i sig goda
            principen om samtidig bedömning av alla gärningar, för vilka en
            åtalad misstänkes. Detta medför å andra sidan ofta att tiden för
            domstolsbehandling fördröjes orimligt länge. Likaså förekommer
            det att en misstänkt person får vänta på åtal och dom, därför
            att en annan, i samma gärning inblandad person inte kunnat höras
            i saken eller — än värre — är misstänkt för annat brott, som det
            tar tid att utreda. I syfte att förebygga sådan tidsutdräkt borde
            därför rikspolisstyrelsen och riksåklagarämbetet verka för att
            faktiska och formella möjligheter till sär- behandling av gärningar
            och gärningsmän utnyttjas så snart det är befogat.
          </p>
          <p xml:id="i-82SH9FZEESTW2aRmR84jpf">
            3. Egentliga brottspåföljder Allmänpreventionen bygger på den
            enkla grundläggande psykologiska tanken att ju otrevligare följder
            en handling kan väntas få, desto mindre benägen blir man att företaga
            den. Inte ens den livligaste och mest hel- hjärtade förespråkaren
            för individualpreventionen som ensamt saliggörande remedium torde
            kunna eller vilja bestrida riktigheten härav. Vad man stri- der
            om är däremot dels i vilken utsträckning olika åtgärder (utredning,
            rättegång, straff och andra påföljder) avhåller andra från att
            begå brott, dels i vilken utsträckning lagöverträdare alltjämt
            skall behöva lida &gt;androm till varnagel». Åtgärders allmänpreventiva
            verkan är ett kunskapsproblem. även om detta är svårlöst — man
            har att räkna med ytterst varierande beteende- mönster för olika
            personlighetskategorier och för skiftande slag av brott — bör
            intensiv forskning likväl som ovan framhållits kunna ge vägledande
            resultat. Hittills har dock föga uträttats på detta centrala område
            av krimino- login. Detta är desto mer beklagligt som redan brottsbalken
            genom sin hän- visning till »&gt;den allmänna laglydnaden&gt;
            förutsätter att domstolen skall icke endast kunna utan även vara
            skyldig att vid behov utmäta svårare påföljd än som bedöms behövligt
            uteslutande för att tillrättaföra den till- talade. Det som ovan
            sagts är avsett att belysa och understryka behovet av all-
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-004.pdf"/>
          <fw xml:id="i-MggmU6AGQEgs7V5eAFqM2h">
            14 Motioner i Försla kammaren, nr 109 år 1968
          </fw>
          <p xml:id="i-VSr9Fc1L9DdoTT31k76eg7">
            sidig forskning och nya ställningstaganden. Förutsättningar för
            en avse- värt vidgad kriminologisk och rättssociologisk forskning
            måste skapas och viktiga forskningsuppdrag utlämnas. Redan innan
            mer omfattande under- sökningar kan utföras bör åtskilliga brottsförebyggande
            åtgärder kunna vidtagas och ändringar av brottspåföljder och deras
            utformning övervägas. Det är i och för sig glädjande att departementschefen
            föreslagit medel till en utbyggnad av den kriminologiska forskningen.
            Vad han anfört härom synes dock ej tillräckligt. Vi finner det
            erforderligt med en snabb utredning med uppgift dels att klarlägga
            huru vi på ett effektivt sätt skall fortlöpande erhålla säkert
            underlag för åtgärder på detta viktiga område, dels att i an-
            slutning till här anförda tankegångar ange riktlinjer för särskilt
            angelägna åtgärder och reformer. Samhällets insatser kan dock
            icke begränsas till nämnda, mera långsiktiga forskningsuppgift.
            Vi vill därför peka på ytterligare åtgärder syftande till att
            dels förbättra villkoren för dem som drabbats av verkningarna
            av brotts- ligheten, dels förstärka polisens resurser, dels effektivisera
            behandlingen i fångvårdsanstalt av där intagna personer, dels
            ock minska benägenheten hos ungdomar att föröva brott.
          </p>
          <p xml:id="i-4CdQhNGvErpQWLw1TS5cyL">
            Medborgarnas rättsskydd För ett rättssamhälle är det alltid av
            grundläggande betydelse att med- borgarna skyddas till liv och
            egendom. En attityd från samhällets sida, som skulle kunna uppfattas
            så att samhället i grund och botten endast hade ett ljumt intresse
            till förmån för dem som drabbas av brottslighetens verk- ningar,
            måste vara förödmjukande för ett rättssamhälle. Skulle en sådan
            uppfattning vinna ökat insteg bland medborgarna, skulle den rent
            av kunna innebära en uppluckring av tilltron till statsmakternas
            förmåga att upp- rätthålla lagbunden ordning i samhället. Säkert
            är att många medborgare i dag känner sig otrygga: de känner sig
            hotade till person och egendom av den växande kriminaliteten.
            Detta gäller intet minst i storstäderna och dessas ytterområden
            samt på andra håll där det visat sig att omfattande kriminalitet
            och asocialitet lätt uppstår. Polisens resurser är i många fall
            uppenbart otillräckliga. På sistone har ordnings- makten fått
            en ytterligare arbetsbörda till följd av politiska demonstrationer
            med inslag av provokation och våld. Inte sällan förekommer skadegörelse
            och övergrepp vid dessa våldsamma åsiktsmanifestationer, vilka
            represente- rar ett nytt och synnerligen oroande inslag i svensk
            opinionsbildning. Sam- hället måste i den inre säkerhetens intresse
            med kraft ta itu med det ifråga- varande problemet. Garantier
            måste ovillkorligen skapas för att ordningen upprätthålls.
          </p>
          <p xml:id="i-MqG8vWDULQ11uJ5ReBkPoG">
            Polisväsendet
          </p>
          <p xml:id="i-KkukRW5kg7KJkcF5UXg5Z5">
            Från polismyndigheterna har yrkats en väsentlig förstärkning
            av den lokala polisorganisationen. Sålunda har polischeferna yrkat
            sammanlagt
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-005.pdf"/>
          <fw xml:id="i-ND4LL7eU5L1qEQXG7u8hU5">
            Motioner i Första kammaren, nr 109 år 1968 15
          </fw>
          <p xml:id="i-NE64mnrse6zoqZEsYSrwEg">
            2919 nya tjänster. I rikspolisstyrelsens långtidsprognos för
            budgetåret 1968/69 föreslås en utökning av antalet nya tjänster
            med 970. I rikspolis- styrelsens petita anförs emellertid att
            styrelsen »av flera skäl» ansett sig böra vara ytterligt restriktiv,
            varför ökningen av antalet tjänster begränsats till 714. Det är
            svårt att förstå att någonting skulle ha inträffat som gör att
            man med sakliga utgångspunkter kan finna det motiverat med den
            ytter- ligare nedbanting av äskandena som rikspolisstyrelsen här
            gjort. Att departementschefen därutöver gör prutningar i fråga
            om antalet nya tjänster finner vi märkligt. Den tilltagande brottsligheten
            liksom det stora antalet ouppklarade brott talar för att en kraftig
            förstärkning av polisen fortfarande är angelägen. Där- till kommer
            att den från 1 januari 1968 genomförda arbetstidsförkortningen
            kommer att motivera en ökning av antalet tjänster med minst 250.
            Fort- farande är övertidsarbetet besvärande. Det uppgick sålunda
            under budget- året 1966/67 till över 2,4 miljoner timmar. Vi finner
            det icke försvarligt att gå under det av rikspolisstyrelsen fram-
            lagda nedbantade förslaget. Det bör ankomma på rikspolisstyrelsen
            att besluta om fördelning av tjänsterna inom olika distrikt. Det
            torde emel- lertid vara nödvändigt att i första hand förstärka
            storstädernas polismakt och då särskilt utredningsavdelningarna.
            Även den socialpolisiära verk- samheten inom skyddssektionerna
            liksom övervakningsverksamheten bör på ett bättre sätt tillgodoses.
            Vi delar departementschefens uppfattning att ett ökat antal polistjänster
            kommer att medföra en nedgång i övertidsarbetet, varför en minskning
            av kostnaderna för övertidsersättning kan beräknas. Vi förordar
            en ökning av polisorganisationen med 114 tjänster för polismän
            och 150 tjänster för annan personal till en beräknad kostnad av
            sammanlagt 6 250 000 kronor varav 250 000 kronor avser omkostnader.
          </p>
          <p xml:id="i-TzsMxQNFXgTPoGbrWMBF4C">
            Målsägandens rätt att utfå skadestånd
          </p>
          <p xml:id="i-P8bMJeHZt7YqevxuHPERf3">
            Enligt gällande rätt är den som genom brott tillfogar annan skada
            i princip skyldig att betala skadestånd. För att öka den skadelidandes
            (måls- ägandens) möjligheter att rent faktiskt utfå skadestånd
            innehåller brotts- balken vissa bestämmelser, innebärande att
            domstolen kan meddela före- skrifter om tid och sätt för betalningen
            av skadestånd i samband med att den dömer till påföljd för brottet
            (villkorlig dom, skyddstillsyn m. m.). De möjligheter, som enligt
            gällande rätt sålunda står målsäganden till buds då det gäller
            att få täckning för liden skada, är ej tillräckligt effektiva.
            Därom synes enighet råda; se 1LU 1966 nr 38. Konsekvenserna blir
            därför ofrånkomligen att målsäganden i många fall själv får bära
            den skada eller förlust som drabbat honom. Ju allvarligare och
            mera ingripande som dessa verkningar kan vara för den enskilde
            — såväl till följd av brottslighetens enorma omfattning som dess
            ökade farlighet — desto mera otillfredsstäl- lande framstår det
            från allmän synpunkt att den enskilde icke kan påräkna
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-006.pdf"/>
          <fw xml:id="i-LETo3iJp2W7tKsSSwA9rgn">
            16 Motioner i Första kammaren, nr 109 år 1968
          </fw>
          <p xml:id="i-DWYSNKCCEjNEZyWCJgsN6v">
            samhällets bistånd. Brottsskadorna kan ju dessutom, så som den
            kanske hårt drabbade enskilde bedömer det, uppfattas som ett uttryck
            för sam- hällets oförmåga att upprätthålla lag och ordning. Utan
            jämförelse i övrigt må här hänvisas till det stöd samhället finner
            naturligt att lämna åt dem som oförskyllt drabbas av verkningarna
            av arbetslöshet m. m. Den enskildes rätt att hållas skadelös vid
            rättskränkningar bör följ- aktligen skyndsamt göras till föremål
            för lagstiftningsåtgärder. En särskild utredning bör därför komma
            till stånd och detta utan hinder av det reform- arbete som för
            närvarande pågår inom andra områden av skadestånds- rätten. Innan
            utredningsresultatet föreligger är det självfallet vanskligt att
            veta hur skyddet för målsäganden bör utformas. Att den som vållat
            en skada har det primära ansvaret för dess ekonomiska konsekvenser
            är naturligt. Ofta saknar emellertid denne ekonomiska möjligheter
            att med egna medel reparera verkningarna av sitt handlingssätt.
            I ett stort antal fall blir den som vållat skada inte ertappad,
            ett förhållande som också påkallar uppmärksamhet. Samhället får
            därför också anses ha ett ansvar för att personer som åsamkas
            skada genom brott erhåller rimlig gottgörelse. Det förtjänar att
            starkt understrykas, att staten enligt gällande rätt i viss be-
            gränsad omfattning redan ansvarar för skador uppkomna genom brott.
            Det gäller beträffande rymlingar. Varför målsägaren bör vara mera
            gynnad, om den av brott föranledda skadan tillfogats honom av
            en rymling än av t. ex. en villkorligt frigiven synes vara svårt
            att inse. Att skadeersättnings- reglerna endast avser rymlingar
            förefaller godtyckligt. Ett slopande av denna begränsning skulle
            därför kunna ligga i linje med motionens syfte.
          </p>
          <p xml:id="i-EbG6TaMvGVDBwfPaXbUNz8">
            Polismans rätt till skadestånd
          </p>
          <p xml:id="i-DPXo8SGQJHKE5ZKXpwbgCP">
            Den ökande brottsligheten, och då särskilt den som kännetecknas
            av våld och råhet, kommer i många fall att drabba dem som har
            till uppgift att vaka över lagarnas efterlevnad, nämligen poliskåren.
            Det måste därför vara ytterst angeläget att representanterna för
            poliskåren åtnjuter samhällets helhjärtade stöd och skydd, åtgärder
            utan vilka den lagbundna ordningen ej effektivt kan upprätthållas.
            Det allmänna måste därför — jämsides med den självklara uppgiften
            att stödja polisen i dess stundom otacksamma arbete — åtminstone
            tillse, att den enskilde polismannen hålles skadeslös under sin
            yrkesutövning. Ett hävdande av åsikten, att denne skulle stå närmare
            till än samhället att bära den skada som lagbrytare tillfogar
            honom, måste bygga på värderingar som är klart oförenliga med
            ett modernt rättssamhälle. Samhället undandrar sig emellertid
            i dag att lämna fullgod ersättning för kroppsskada som tillfogas
            polisman i hans tjänsteutövning. Denna brist finner vi — i likhet
            med den uppfattning som hävdats av rikspolis- styrelsen i anledning
            av yttrande över tidigare motioner i detta ämne (1LU 1967 nr 34)
            -—- snarast bör undanröjas. Trots att riksdagen så tidigt
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-007.pdf"/>
          <fw xml:id="i-DAFP2FdXpFoLkzXVqeCXGr">
            Motioner i Första kammaren, nr 109 år 1968 17
          </fw>
          <p xml:id="i-JJnZCkX4Yj2xuXhYuLkFj2">
            som 1958 begärde förslag i ämnet och trots att utredning härom
            slutfördes under år 1963 har förslaget ännu ej förelagts riksdagen.
            Inte minst med hänsyn till de alltmer ökade risker polismän tvingas
            ta i sin yrkesutövning är det av vikt att denna frågas lösning
            ej längre förhalas. Vi yrkar därför att förslag i detta ämne förelägges
            riksdagen i sådan tid att de nya bestäm- melserna kan träda i
            kraft senast den 1 januari 1969.
          </p>
          <p xml:id="i-E31gzc2pjcd7rD5VGDBy2x">
            Behandlingen av intagna på fångvårdsanstalt
          </p>
          <p xml:id="i-B9cb9eGB5rcYZd75GN9NKF">
            Vad kriminalvården beträffar är det beklagligt att medelbeläggningen
            på anstalterna alltjämt tenderar att öka. Inte desto mindre är
            det tillfreds- ställande att några äldre och bristfälliga anstalter,
            varav två slutna, under det gångna året kunnat läggas ner. Det
            är också värdefullt att den succes- siva avvecklingen av Långholmen
            fortsätter. även nybyggnadsprogrammet erbjuder emellertid vissa
            problem. Traditionellt består kriminalvårdens uppgifter i att
            vakta och vårda. Båda dessa element behövs nu och allt framgent.
            Man har emellertid här en svår avvägning, eftersom ett ensidigt
            tillgodoseende av det ena i många fall går ut över det andra.
            Det måste alltid bli fråga om kompromisser. Försummar man vakten,
            riskerar man att rymningsfrekvensen ökar. Rym- ningarna är ett
            allvarligt problem, eftersom de så gott som alltid drar med sig
            ny brottslighet, vållar skada för tredje man och ytterligare förvärrar
            de redan urspårades situation. Å andra sidan kan vid ett alltför
            renodlat tillgodoseende av vaktsynpunkterna på anstalterna uppstå
            ett för vård otjänligt klimat. Och meningen är ju att de intagna
            skall förbättras och efter avtjänat straff bli laglydiga medborgare
            med en socialt acceptabel och meningsfull tillvaro. Även om mycket
            av den kritik som i den offentliga debatten under senare år riktats
            mot en del av de nya anstalterna, främst Kumla, varit överdriven
            och onyanserad, synes det uppenbart att de principer enligt vilka
            de moderna slutna anstalterna utformats tål att diskuteras. Man
            har satsat stort på säkerheten, i och för sig en god ambition,
            men man kan icke bortse från risken att man därvid gått så långt
            att det terapeutiska klimatet blivit mind- re gynnsamt. Även de
            slutna fångvårdsanstalterna bör ju vara så konstruera- de att
            de erbjuder en för resocialisering av de intagna tjänlig miljö.
            Om vården där inte motsvarar sitt syfte, försvåras slussningen
            över till öppna anstalter, samtidigt som riskerna för rymning
            och återfall ökar när inter- nerna i sinom tid överföres till
            öppen vård. Givetvis är det nödvändigt att för ett starkt rymningsbenäget
            och farligt klientel ha anstaltsresurser, som uppfyller mycket
            högt ställda krav på säkerhet. De personkategorier som här närmast
            avses är brottslingar, som gjort sig skyldiga till grovt våld,
            och återfallsbrottslingar, som genom rym- ningar ådagalagt att
            de inte lämpligen kan omhänderhas på anstalter med normala säkerhetsanordningar.
            För sådant klientel får det anses vara i sin
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-008.pdf"/>
          <fw xml:id="i-BmYqdgK5mwnQbdAroPdPmi">
            18 Motioner i Första kammaren, nr 109 år 1968
          </fw>
          <p xml:id="i-58Z3wrAohWHoSYdtLiFTKE">
            ordning att man begagnar sig av anstalter med en mycket hög grad
            av slu- tenhet och skärpt övervakning. De nya stora anstalterna
            (Kumla och Öster- åker samt andra vilka väsentligen ännu endast
            är planerade) är dock knap- past avsedda för ett så speciellt
            klientel. I stor utsträckning har de till upp- gift att mottaga
            normalklientel från respektive räjonger eller från äldre fängelser,
            som läggs ner. Enligt vår mening bör en effektivare differen-
            tiering ske, så att man reserverar exceptionellt strängt slutna
            anstalter eller motsvarande avdelningar av anstalter för det utpräglat
            svåra och farliga klientelet. För normalklientel, som placeras
            på sluten anstalt, bör fång- vårdsanläggningar med en mindre påfrestande
            miljö främst komma i fråga. Anstalter, avsedda för interner med
            måttlig brottsbelastning, bör inte för- ses med kulvertsystem
            och utformas så att de intagnas synfält i huvud- sak endast består
            av en bit av fängelsegården. Det bör inte vara omöjligt att förena
            rimliga säkerhetskrav med en tillfredsställande kriminaltera-
            peutisk miljö. Det råder i dag delade meningar om i vad mån anstalternas
            konstruktion och utformning psykiskt påverkar de intagna. Någon
            gång har t. o. m. gjorts gällande att nya anläggningar med sjumetersmur
            och kulvert av många interner skulle föredras framför fängelser
            av mer traditionellt slag. Det före- faller föga troligt. Självfallet
            har det emellertid ett stort intresse att man så långt möjligt
            får objektivt klarlagt hur internerna påverkas av anstalts- miljön.
            Undersökningar i detta syfte borde komma till stånd, så att man
            får ett säkrare underlag för bedömningen av olika faktorer vid
            utformningen av det framtida fångvårdsbyggnadsprogrammet. Det
            ter sig också naturligt att man mer än som nu är fallet överväger
            vilka åtgärder inom den institutionella kriminalvården som direkt
            kan vara ägnade att göra de intagna mer positivt inställda till
            vården och till de an- strängningar i övrigt som görs från personalens
            sida i resocialiserande och pedagogiskt syfte. Tyvärr är det ju
            ett faktum att mycket starka negativa krafter är verksamma i ett
            fängelse: de svårast belastade internerna utövar ett starkt negativt
            inflytande i fångsamhället, ett inflytande som ofta blir mer bestämmande
            för de intagnas fortsatta utveckling än personalens goda ambitioner.
            Dessa nedbrytande antisociala krafter kan lättare göra sig gäl-
            lande, om själva atmosfären på anstalten är starkt olustpräglad.
            Det kan inte uteslutas att exempelvis ökade möjligheter till besök
            av anhöriga, friare former för sådana besök, avveckling av brevcensuren
            samt ökade möjlig- heter till studier och fritidsverksamhet skulle
            kunna bidra till att skapa ett gynnsammare psykologiskt utgångsläge
            för den terapi som kriminalvården avses bestå de intagna och därmed
            också bidra till dessas återanpassning i samhället. Det narkotikamissbruk
            som uppgivits förekomma vid fångvårds- anstalterna torde emellertid
            härvid kräva ökad uppmärksamhet och kontroll. Inom den öppna anstaltsvården
            råder redan sådana friare förhållanden bl. a. i fråga om besöksformerna,
            och det har där veterligen i varje fall icke
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-009.pdf"/>
          <fw xml:id="i-UG3sVYQ3cXhqSWyK48sRWG">
            Motioner i Försla kammaren, nr 109 år 1968 19
          </fw>
          <p xml:id="i-3Jmv3cxtMaKvSGSRyw7qs2">
            haft någon ogynnsam effekt. I samband med tillkomsten av en ny
            behand- lingslag bör bl. a. frågor av denna art prövas. I direktiven
            till den kommitté som tillsatts för att utreda frågor an- gående
            behandling i fångvårdsanstalt framhålles att &gt;behandlingsreglerna
            bör anpassas till det moderna anstaltsbestånd som håller på att
            växa fram». Det är enligt vår mening att på ett omotiverat sätt
            begränsa uppdraget. Rim- ligare är att man överväger vad som från
            behandlingssynpunkt är lämp- ligt och låter resultatet påverka
            det blivande anstaltsbeståndets utformning. Beträffande de under
            senare år byggda anstalterna bör framdeles byggnads- tekniska
            modifikationer kunna ske i den mån anstalterna därmed kan bättre
            anpassas till vad en reviderad behandlingslagstiftning kräver.
            Vi fin- ner alltså utredningsuppdraget otillräckligt och föreslår
            en förutsättnings- lös utredning, som ger behandlingssynpunkterna
            prioritet.
          </p>
          <p xml:id="i-Vosmif2iptQ9SRp7DXRdER">
            Den häktades ställning
          </p>
          <p xml:id="i-U51Ygxe2FGHHeG6xdmGJ2X">
            Förhållandena är stundom sämre för en person, som hålles häktad,
            än för en person, som är intagen på anstalt för att där avtjäna
            straff. Detta är så mycket mera överraskande som den häktade ännu
            ej av domstol dömts för något brott. Han behöver därför ej ha
            förövat den gärning, som lagts till grund för häktningsbeslutet.
            Till skuldfrågan har ju domstolen vid denna tidpunkt icke tagit
            annan ställning än att den — kanske på ett ofullständigt material
            — funnit »sannolika skäl» föreligga för att den häktade begått
            brottet. Det kan således sedermera visa sig, att den häktade är
            oskyldig. Ej heller behöver häktningen vara ett uttryck för att
            den påtalade gärningen är så grov att den förskyller ovillkorligt
            straff. Häktningstiden kan i vissa fall te sig orimligt lång.
            Att så alltför ofta är fallet beträffande dem som undergår rättspsykiatrisk
            undersökning är ty- värr ovedersägligt. Den häktade kan ha berövats
            sin frihet utan den minsta förvarning; han kan ha tagits direkt
            ur sin vardagliga miljö utan att ha haft tillfälle att förbereda
            sig på sin nya situation. Alla dessa skäl borde naturligen leda
            till att den häktade rönte en be- handling, som ej ingrep i hans
            tillvaro utöver vad som betingades av själva frihetsberövandet.
            Under inga omständigheter borde han vara underkastad en hårdare
            och psykiskt sett mera pressande tillvaro än den som för un- dergående
            av straff hålles intagen på anstalt. Skäl av såväl rättslig som
            human art borde garantera detta. Likväl är läget i verkligheten
            i många fall det motsatta. Härtill kommer att den häktade ej heller
            kan räkna med att, i likhet med en intagen, få ägna sig åt arbete
            eller annan meningsfull sysselsättning. Genom sin totala isolering
            kan han därför icke förtjäna me- del till inköp av sådana artiklar
            som tidningar, cigarretter, tandkräm och dylikt. Enligt vår mening
            kan samhället icke rimligen undandraga sig skyl- dighet att förbättra
            den häktades tillvaro. Åtminstone torde man utan vi-
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-010.pdf"/>
          <fw xml:id="i-8WG5u7Bu83LD5rEyvZUWHU">
            20 Motioner i Första kammaren, nr 109 år 1968
          </fw>
          <p xml:id="i-7UWXXq47VpSwBu2puhc2T6">
            dare finna det självklart att förse den häktade med medel i sådan
            omfatt- ning att han icke blottställes på sådana enkla ting som
            nu nämnts. Vi vill erinra om att första lagutskottet i sitt, av
            riksdagen godkända, utlåtande 1966 nr 39 anslutit sig till vår
            bedömning att den häktades ställning är i behov av förbättringar.
            Enligt utskottets mening borde frågan dock icke föranleda annan
            åtgärd än att överlämnas till den utredning, som har att överse
            lagstiftningen rörande behandlingslagen. Enligt vår mening är
            de av oss väckta spörsmålen emellertid så angelägna att deras
            lösning ej bör för- dröjas av den ifrågavarande utredningen. Vi
            yrkar därför dels att medel anslås i det av oss angivna syftet,
            dels att jämväl i övrigt sådana åtgärder skyndsamt vidtages som
            är ägnade att till- erkänna häktade personer en mera dräglig tillvaro.
          </p>
          <p xml:id="i-UuHnnAkEgCYmwpAAEFBmW8">
            Rättspsykiatriska undersökningar Ett särskilt problem gäller
            väntetiderna för de rättspsykiatriska under- sökningarna. Den
            senaste tidens utveckling visar att snara åtgärder är nöd- vändiga.
            Det är inte godtagbart att tre till fyra gånger den i lag angivna
            maximitiden får förflyta innan utlåtande i anledning av beslut
            om rätts- psykiatrisk undersökning av häktade föreligger. Särskilt
            allvarlig synes situationen vara vid rättspsykiatriska kliniken
            i Stockholm, där vänteti- derna under senaste tiden vuxit till
            sju månader och väntas stiga ytter- ligare. Det är ett förhållande
            som ur såväl medicinsk som rättslig synpunkt är förkastligt, och
            snara åtgärder är därför ofrånkomliga. Vi hälsar med tillfredsställelse
            att anslag nu uppföres under socialdepar- tementets huvudtitel
            till utrustning av de rättspsykiatriska klinikerna i Uppsala,
            Lund och Göteborg samt till den nya rättspsykiatriska stationen
            i Växjö. Dessa åtgärder löser dock ej dagens problem. Enligt vår
            mening bör vissa rationaliseringsvinster kunna göras genom en
            förstärkning av den tekniska utrustningen vid klinikerna samt
            genom att sekreterarpersonal anställes i större utsträckning,
            innebärande en av- lastning för psykiaterna. Emellertid torde
            kunna ifrågasättas om inte ett engagerande av kuratorer i denna
            verksamhet skulle kunna dels avlasta psykiaterna ett alltför betungande
            utredningsarbete, dels också medföra att utredningstiden avsevärt
            skulle nedbringas. Vi är dock ej beredda att utan närmare utredning
            framlägga konkreta förslag till åtgärder. Vi föreslår att en expertutredning
            omedelbart tillsät- tes som får framlägga konkreta förslag till
            rationaliseringar. Då denna utredning torde kunna ske på departementsplanet
            synes arbetet kunna be- drivas med skyndsamhet.
          </p>
          <p xml:id="i-XQXXQKSZkzrA2JETqE6ifq">
            Ungdomsarrest
          </p>
          <p xml:id="i-Qjj39T8Dtfj1PsujyuvzsL">
            Den betydande brottsligheten bland personer under 21 år finner
            vi oroande. Vi begränsar icke vårt omdöme till att se saken från
            deras sida
          </p>
          <pb facs="riksdagen-motions-pdf/data/1968/mot_1968__fk__109/mot_1968__fk__109-011.pdf"/>
          <fw xml:id="i-Gs2bFp3wA8ZcTtDvcH9gdX">
            Motioner i Första kammaren, nr 109 år 1968 21
          </fw>
          <p xml:id="i-MB5kWtZMCPaRg1apG3bqWU">
            som utsättes för brottsligheten, det må vara våldsbrott eller
            egendomsbrott. Det måste nämligen därutöver uppfattas som inhumant
            mot ungdomarna själva att de frestas att begå brott, därför att
            samhället i många fall icke tillräckligt kraftfullt reagerar häremot.
            Frestelserna kan gälla såväl dem, vilka redan begått brott, som
            dem vilka är utsatta för påverkan i denna riktning. Det skildrade
            tillståndet råder trots att brottsbalken och den nya barna- vårdslagen
            varit i kraft under ej oväsentlig tid. Den katalog av påföljder
            och andra åtgärder som nämnda lagar anvisar kan sålunda ej anses
            ha varit till fyllest. Det kan därför ej anses opåkallat att pröva
            ytterligare åt- gärder. Som en sådan åtgärd är att betrakta frågan
            om införande av ung- domsarrest i reaktionssystemet. Frågan har
            väckts motionsvägen tidigare, varför vi saknar anledning att ånyo
            utveckla vår syn härpå mer än vad nu skett. Vi yrkar följaktligen,
            att frågan måtte upptagas till allsidig utredning, varvid uppmärksamhet
            bör ägnas även däråt att påföljden bör insättas så snabbt som
            möjligt efter brottet. Åberopande det anförda hemställes, att
            riksdagen måtte 1. i skrivelse till Kungl. Maj:t hemställa om
            utredning angående: a) behovet av forskningsresurser på kriminalpolitikens
            område, med inriktning på särskilt angelägna åtgärder och reformer,
            b) en anpassning av kriminalvårdens anstaltsbyggande till moderna
            behandlingsprinciper, c) de rättspsykiatriska undersökningarna
            i enlighet med vad i motionen anförts; 2. till Lokala polisorganisationen:
            Avlöningar för budget- året 1968/69 anvisa ett förslagsanslag
            av 495 000 000 kronor, varav 113 000 000 kronor att avräknas mot
            automobilskatte- medlen; 3. till Lokala polisorganisationen: Omkostnader
            för bud- getåret 1968/69 anvisa ett förslagsanslag av 56 700 000
            kro- nor varav 13 000 000 kronor att avräknas mot automobil- skattemedlen.
          </p>
          <p type="date" id="i-Rda999QqFxYVkJ1dAncaaS">
            Stockholm den 19 januari 1968
          </p>
          <div xml:id="i-BpE4tqpKy2BjJZA2NoZVjv" type="signatureBlock">
            <p who="i-MTA6YhhXtmnmGGwd2tXXRL" type="signature">
              Yngve Holmberg (h)
            </p>
            <p who="i-KT2UA8hC1LWZ3pQJRawYHv" type="signature">
              Carl Eskilsson (h)
            </p>
            <p who="unknown" type="signature">
              Gösta Jacobsson (h)
            </p>
            <p who="i-VJEkk4hYQan6syE9gekBfS" type="signature">
              Rolf Kaijser (h)
            </p>
          </div>
          <p xml:id="i-Uaz7gqkLwLRAvCByDybyZs">
            N. Yngve Nilsson (h) Ragnar Sveningsson (h) G. Ivar Wirgin (h)
          </p>
        </div>
      </div>
    </body>
  </text>
</TEI>
