<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-02996">
  <teiHeader>
    <fileDesc>
      <titleStmt>
        <title>Utgiftsområde 11 Ekonomisk trygghet vid ålderdom</title>
        <author corresp="i-9kL7gDrzsvgPervhw6VVyb">av Hans Eklind m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2996 av Hans Eklind m.fl. (KD)</title>
          <idno type="rdwebb">H6022996</idno>
          <rs type="number">2996</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6022996/text</ref>
          <ref type="dokument_url_html">http://data.riksdagen.se/dokument/H6022996</ref>
          <ref type="dokumentstatus_url_xml">http://data.riksdagen.se/dokumentstatus/H6022996</ref>
          <ref type="docx">http://data.riksdagen.se/fil/87BC449C-531E-487C-B9EB-F17FE037AC07</ref>
          <ref type="pdf">http://data.riksdagen.se/fil/1075D525-668E-4A6A-8A33-23B9E29F06A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9neWeUB6rm8ST1aH5Er8wM</idno>
            <name>Jimmy Loord</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5P4ejFJTyj8YhrTdoSiJxW" type="signed"/>
        <correspContext corresp="i-5P4ejFJTyj8YhrTdoSiJxW">
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-9neWeUB6rm8ST1aH5Er8wM"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-Hc7U1GDwd6ywQqqAZNhQpm" type="submitted">
          <date when="2018-11-30"/>
          <time when="18:37:57"/>
        </correspAction>
        <correspAction xml:id="i-Sj2oJfzU8wnEM4eahEs5V8" type="reviewed">
          <date when="2018-11-30"/>
          <time when="18:47:50"/>
        </correspAction>
        <correspAction xml:id="i-QRogvj6SMmZvF6fKBRBMyS" type="referred">
          <date when="2018-12-05"/>
        </correspAction>
        <correspAction xml:id="i-J2yUsScYCSeooGDM9cvbPi" type="assigned">
          <date when="2019-05-08"/>
          <time when="16:32:06"/>
        </correspAction>
        <correspContext corresp="i-J2yUsScYCSeooGDM9cvbPi">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Ky1wf2fKg79gLasR5VRb72" type="behandlas_i"/>
        <correspContext corresp="i-Ky1wf2fKg79gLasR5VRb72">
          <ref type="uppgift">2018/19:SfU2</ref>
          <ref type="ref_dok_id">H601SfU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C8c9rCxDDdpFYUPKESqtu5" type="behandlas_i"/>
        <correspContext corresp="i-C8c9rCxDDdpFYUPKESqtu5">
          <ref type="uppgift">2018/19:SfU3</ref>
          <ref type="ref_dok_id">H601SfU3</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4wf5YTLWfktCsetm9WhLjy" type="behandlas_i"/>
        <correspContext corresp="i-4wf5YTLWfktCsetm9WhLjy">
          <ref type="uppgift">2018/19:UbU15</ref>
          <ref type="ref_dok_id">H601UbU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU15</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D93AFuJDxiAfLfTGHpH2yf" type="behandlas_i"/>
        <correspContext corresp="i-D93AFuJDxiAfLfTGHpH2yf">
          <ref type="uppgift">2018/19:SkU10</ref>
          <ref type="ref_dok_id">H601SkU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU10</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-86sGqiYWmKLvpg3WcYo4if" type="behandlas_i"/>
        <correspContext corresp="i-86sGqiYWmKLvpg3WcYo4if">
          <ref type="uppgift">2018/19:SfU22</ref>
          <ref type="ref_dok_id">H601SfU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU22</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2996 av Hans Eklind m.fl. (KD)
          Utgiftsområde 11 Ekonomisk trygghet vid ålderdom
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9ZoRhwehMvSNmwwZc28iiW">
            Förslag till riksdagsbeslut
          </head>
          <list style="ol">
            <item xml:id="i-Dm21NfvJgMYgygYNPaqaCN">
              Riksdagen ställer sig bakom det som anförs i motionen om ett
              seniorvänligt samhälle där alla kan åldras i trygghet och värdighet
              och tillkännager detta för regeringen.
            </item>
            <item xml:id="i-L1QHHdaR424f9YxW5LEJbH">
              Riksdagen ställer sig bakom det som anförs i motionen om att
              skillnaden i beskattning av pension och arbete ska slopas och
              tillkännager detta för regeringen.
            </item>
            <item xml:id="i-SsY89xZSV3AzaPtc23wLbd">
              Riksdagen ställer sig bakom det som anförs i motionen om att
              höja taket och ersättningen inom bostadstillägget för pensionärer
              och tillkännager detta för regeringen.
            </item>
            <item xml:id="i-LCKqvDGfsyrbias54wLf8r">
              Riksdagen ställer sig bakom det som anförs i motionen om att
              öka drivkrafterna för ett längre yrkesliv och tillkännager detta
              för regeringen.
            </item>
            <item xml:id="i-QyoBEtvPVQmdQKZdpfxqxx">
              Riksdagen ställer sig bakom det som anförs i motionen om åtgärder
              för att tidigarelägga etableringsåldern på arbetsmarknaden och
              tillkännager detta för regeringen.
            </item>
            <item xml:id="i-6QaVQcihwaHLxjMkdTqLxL">
              Riksdagen ställer sig bakom det som anförs i motionen om att
              utöka pensionsrätten för barnår med ett år och höja jämförelseinkomsten
              i pensionsrätt för barnår och tillkännager detta för regeringen.
            </item>
            <item xml:id="i-55vuaAjv9CAhT1LqgDP2ib">
              Riksdagen ställer sig bakom det som anförs i motionen om att
              premiepensionen automatiskt ska delas lika mellan föräldrar som
              har barn som inte fyllt tolv år, och detta tillkännager riksdagen
              för regeringen.
            </item>
            <item xml:id="i-BmQCoGx3684EUyivDWKGn1">
              Riksdagen ställer sig bakom det som anförs i motionen om att
              slopa det avdrag som görs vid överföring av premiepension och
              tillkännager detta för regeringen.
            </item>
            <item xml:id="i-QP2zgkR2Pamkr2qq7XnEKF">
              Riksdagen ställer sig bakom det som anförs i motionen om att
              ta bort undantagsregeln för grupperna med flyktingskäl, alternativt
              skyddsbehövande och övrig skyddsbehövande vad gäller kvalificering
              till garantipensionen och tillkännager detta för regeringen.
            </item>
            <item xml:id="i-GLz4MwJTTxVZJ4HmmdLWHH">
              Riksdagen anvisar anslagen för 2019 inom utgiftsområde 11 Ekonomisk
              trygghet vid ålderdom enligt förslaget i tabell 1 i motionen.
            </item>
          </list>
        </div>
        <div type="motContent">
          <head xml:id="i-LETr1tidXUXhrYMpXvn8S3" type="h1">
            Tabeller
          </head>
          <p xml:id="i-UqHACrSZYfmwLWV2PwkLjt">
            Tabell 1 Anslagsförslag 2019 för utgiftsområde 11 Ekonomisk trygghet
            vid ålderdom
          </p>
          <p xml:id="i-5ynXdhJGRVKfMzoFmWXcmg">
            Tusental kronor
          </p>
          <table>
            <row xml:id="i-5PQ6Cv4ZTM2MJkrBUjq9P7" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (KD)
              </cell>
            </row>
            <row xml:id="i-2zQAtzwaYqBhpy6yZpoUfV">
              <cell>
                1:1
              </cell>
              <cell>
                Garantipension till ålderspension
              </cell>
              <cell>
                13 225 500
              </cell>
              <cell>
                −400 000
              </cell>
            </row>
            <row xml:id="i-BezmNoVYnAsBjYZKAjNMUC">
              <cell>
                1:2
              </cell>
              <cell>
                Efterlevandepensioner till vuxna
              </cell>
              <cell>
                10 331 200
              </cell>
            </row>
            <row xml:id="i-HzkzemMdgYLLoPuXAMgxqZ">
              <cell>
                1:3
              </cell>
              <cell>
                Bostadstillägg till pensionärer
              </cell>
              <cell>
                9 156 500
              </cell>
              <cell>
                +2 641 000
              </cell>
            </row>
            <row xml:id="i-8PXVi5ikBKZTBfDnPZpJy5">
              <cell>
                1:4
              </cell>
              <cell>
                Äldreförsörjningsstöd
              </cell>
              <cell>
                1 154 100
              </cell>
              <cell>
                −100 000
              </cell>
            </row>
            <row xml:id="i-SLt8cj77wrt6sbTnxmNsh">
              <cell>
                2:1
              </cell>
              <cell>
                Pensionsmyndigheten
              </cell>
              <cell>
                583 176
              </cell>
            </row>
            <row xml:id="i-A4r55bss8GHjww9MNchBKr">
              <cell>
                Summa
              </cell>
              <cell>
                34 450 476
              </cell>
              <cell>
                +2 141 000
              </cell>
            </row>
            <row xml:id="i-FcXcA4a6nobEdMZxsSdUMF"/>
          </table>
          <p xml:id="i-PBPXpXmPFpfA8zpLrd3Fey">
            Tabell 2 Avvikelser gentemot regeringen
          </p>
          <p xml:id="i-7Jyi9KDA6wdcrtYhyfKgqf">
            Miljoner kronor
          </p>
          <table>
            <row xml:id="i-UPBvzgSfhcjW4oJj2CQLWs" style="label">
              <cell>
                2019
              </cell>
              <cell>
                2020
              </cell>
              <cell>
                2021
              </cell>
            </row>
            <row xml:id="i-9rLrS3umjzcVE4UDcBx5Ls">
              <cell>
                1:1
              </cell>
              <cell>
                Garantipension till ålderspension
              </cell>
              <cell>
                –400
              </cell>
              <cell>
                –400
              </cell>
              <cell>
                –400
              </cell>
            </row>
            <row xml:id="i-B2BfMcgKUU8muWkJv6qFLG">
              <cell>
                1:2
              </cell>
              <cell>
                Efterlevandepensioner till vuxna
              </cell>
            </row>
            <row xml:id="i-TRDhDFprRUs4ywj6J3kngo">
              <cell>
                1:3
              </cell>
              <cell>
                Bostadstillägg till pensionärer
              </cell>
              <cell>
                +2 641
              </cell>
              <cell>
                +2 741
              </cell>
              <cell>
                +2 841
              </cell>
            </row>
            <row xml:id="i-LJUtZidBp7gDLJ9UPY76yU">
              <cell>
                1:4
              </cell>
              <cell>
                Äldreförsörjningsstöd
              </cell>
              <cell>
                –100
              </cell>
              <cell>
                –100
              </cell>
              <cell>
                –200
              </cell>
            </row>
            <row xml:id="i-BtihhBf9zZkfUrG6gjvVMy">
              <cell>
                2:1
              </cell>
              <cell>
                Pensionsmyndigheten
              </cell>
            </row>
            <row xml:id="i-Jq5P4J4Dh7fkuZWiHEJ8x3">
              <cell>
                Summa
              </cell>
              <cell>
                +2 141
              </cell>
              <cell>
                +2 241
              </cell>
              <cell>
                +2 241
              </cell>
            </row>
          </table>
          <head xml:id="i-Znoh8KZo2iGSzjonGhKR6" type="h1">
            Kristdemokratiska utgångspunkter
          </head>
          <p xml:id="i-RQqKjnHAGHiRcq2wz4ZZWq">
            Att bygga ett samhälle seniorvänligt där alla kan åldras i trygghet
            och värdighet är ett angeläget mål för Kristdemokraterna. Ett
            välfärdssamhälle kan i hög grad bedömas utifrån kriterier som
            graden av respekt, tillvaratagande och omsorg om den äldre generationen.
          </p>
          <p xml:id="i-CXvuiGT7qmcy7Jz3kjErpG">
            Äldre ska kunna leva ett aktivt liv och ha inflytande i samhället
            och över sin vardag. Man ska kunna åldras i trygghet och med bibehållet
            oberoende, bemötas med respekt och ha tillgång till god vård och
            omsorg. Äldre ska ses som unika personer med skilda intressen
            och bakgrunder, behandlas väl och kunna känna välbefinnande.
          </p>
          <p xml:id="i-VUQdwHhwMZz2WFdXh82W3k">
            En sammanhållen politik med inriktning mot de äldre i samhället
            får och kan inte bara handla om vård och omsorg. I Sverige har
            vi satt våra fysiska behov i sådant fokus att de sociala, själsliga
            och andliga glömts bort eller negligeras. Det friska åldrandet,
            att se äldre som en resurs att ta till vara och att ha ett väl
            fungerande samspel mellan generationerna är lika viktiga beståndsdelar.
            Att känna välbefinnande och meningsfullhet är viktigt för alla
            människor. Det offentligas insatser ska medverka till detta.
          </p>
          <p xml:id="i-Rqpe8P5hDcThFK5sVroniF">
            Att alla ska kunna åldras med bibehållen värdighet måste vi kunna
            garantera varje människa, men många äldre känner i dag oro inför
            de sista åren av livet. För många äldre är påtvingad ensamhet
            och isolering en bister realitet. Kristdemokraterna ser flera
            angelägna politiska åtgärder och reformer som på såväl kort som
            lång sikt stärker äldres ekonomiska ställning. En viktig grund
            är dock den pensionsreform som trädde i kraft 2003. Denna garanterar
            pensionssystemets stabilitet och är något som Kristdemokraterna
            värnar.
          </p>
          <p xml:id="i-N8ZGhJ3DizaoYdgg3E1PoG">
            Kristdemokraterna har i budget efter budget föreslagit kraftiga
            förbättringar för pensionärer där vi finansierat ett fullständigt
            borttagande av skillnaden i beskattning mellan pension och lön
            (den s.k. pensionärsskatten). Vi vet att detta spelar stor roll
            för enskildas, inte minst äldre kvinnors, ekonomi och för möjligheten
            att flytta till ett anpassat boende. Vi har också drivit krav
            om förbättringar för de sämst ställda pensionärerna. I den budget
            som övergångsregeringen presenterat finns nu skarpa förslag på
            skattesänkningar på pensioner, och detta välkomnar vi.
          </p>
          <p xml:id="i-C1uQELs2zSdzy6j33uBb5M">
            Dock finns den särskilda löneskatt, som vänsterregeringen införde,
            för de som vill fortsätta jobba efter 65 år kvar. Det är olyckligt
            och när vi nu behöver dessa erfarna socialsekreterare, lärare,
            barnskötare, hantverkare och sjuksköterskor så ska det rimligen
            inte finnas en extraskatt på denna kompetens.
          </p>
          <p xml:id="i-YSxVMsV5K93ykcaMn1NUGc">
            Värdighet känner ingen ålder. Ytterst är ett seniorvänligt samhälle
            en fråga om etik och anständighet.
          </p>
          <head xml:id="i-HSvbSzCar2Nayu2p68wDe6" type="h1">
            Förstärkningar av nuvarande pensionärers ekonomi
          </head>
          <p xml:id="i-K9FWAZEEQjkRQ6arZfvqEw">
            På senare tid har pensionssystemets s.k. broms diskuterats flitigt
            eftersom den upplevts leda till en olycklig ryckighet i pensionernas
            utveckling från år till år. En följd av detta är att den s.k.
            pensionsgruppen, som Kristdemokraterna är en del av, har genomfört
            en förändring av pensionssystemets balansering så att utvecklingen
            med avseende på både upp- och nedgångar ska jämnas ut på ett annat
            sätt än tidigare. Detta har varit en för många pensionärer välkommen
            förändring, som ökar förutsägbarheten i pensionssystemet.
          </p>
          <p xml:id="i-PJCxDckMUCwA77LwrADm75">
            Kristdemokraterna har länge varit drivande för att sänka skatten
            för pensionärerna. Under alliansregeringarna 2006–2014 förhandlade
            vi fram hela fem sänkningar av skatten på pensioner och därutöver
            tre höjningar av bostadstillägget för pensionärer. För en ”garantipensionär”
            kom detta att innebära motsvarande en extra pensionsutbetalning
            per år, jämfört med om förändringarna inte hade vidtagits. Det
            var med andra ord en historisk förbättring av pensionärernas ekonomiska
            situation.
          </p>
          <head xml:id="i-DgxdBx5kGwcUBFb8zLGdVi" type="h2">
            Helt utjämnad skatt mellan lön och pension
          </head>
          <p xml:id="i-7tnm7x2dJh8sAy8ShaiyqU">
            Även med detta i ryggen anser Kristdemokraterna att det nu är
            angeläget att prioritera pensionärerna på ett annat sätt än tidigare.
            Kristdemokraterna anser att det nu är dags att prioritera pensionärerna.
            Därför föreslår vi att hela den skillnad i beskattning av förvärvsinkomst
            och pensionsinkomst som blev en effekt av jobbskatteavdraget ska
            slopas i två steg. Att denna skillnad kvarstår år efter år utmanar
            känslan av rättvisa. Vi satsar 4,2 miljarder kronor 2019, 8,3
            miljarder kronor 2020 och 8,6 miljarder kronor 2021 på att ta
            bort skatteskillnaden.
          </p>
          <head xml:id="i-VV8AAjVJnpx4WXsu685Axq" type="h2">
            Höjt bostadstillägg för pensionärer
          </head>
          <p xml:id="i-7QVHygkWrbtP5Fb7oughER">
            Cirka 290 000 pensionärer får i dag bostadstillägget för pensionärer
            (BTP) som är ett tillägg till den allmänna pensionen som, likt
            garantipensionen och äldreförsörjningsstödet, är en del av grundskyddet
            för pensionärer. Det riktar sig med andra ord till de pensionärer
            som har de minsta ekonomiska marginalerna.
          </p>
          <p xml:id="i-EMCBVNnKWXEjXaHFWufugG">
            Till följd av att hushållens inkomster har ökat och räntorna
            varit låga och bostadsbristen stor under 2000- och 2010-talen
            har bostadspriserna gått upp kraftigt. Detta har även gällt hyrorna,
            även om de stigit i lägre takt.
          </p>
          <p xml:id="i-KZRWgZMaACsbZcmFMyahFg">
            Kristdemokraterna menar att de förbättringar som gjorts av BTP
            under 2018 är ett steg i rätt riktning men att det är nödvändigt
            att gå längre. Partiet föreslår att hyrestaket i bostadstillägget
            höjs till 7 500 kronor för ensamstående och till 3 750 kronor
            per person för sammanboende, med utgångspunkt i den nu gällande
            modellen.
          </p>
          <p xml:id="i-TocMCPnk2f6hvrSUYzzTb6">
            Därutöver föreslår Kristdemokraterna att tilläggsbeloppet inom
            ramen för BTP höjs med 500 kronor per månad för ensamstående respektive
            300 kronor per person och månad för sammanboende. Sammantaget
            innebär dessa förändringar att det maximala belopp som bostadstillägget
            för pensionärer kan uppgå till höjs från 5 090 kronor till 7 965
            kronor för ensamstående respektive från 2 545 kronor till 4 032
            kronor för sammanboende.
          </p>
          <p xml:id="i-CimqYTZNpBTC54pCS7berF">
            Sammantaget lägger Kristdemokraterna drygt 2,6 miljarder kronor
            mer under 2019 på ett förbättrat bostadstillägg för pensionärer.
          </p>
          <head xml:id="i-YL9H7mtsvXLMxf5LGmVDC8" type="h1">
            Sverige står inför en stor demografisk utmaning
          </head>
          <p xml:id="i-7Man4pkPDz17su3tZGt6tY">
            Sveriges befolkning lever lyckligtvis i genomsnitt allt längre,
            och den s.k. försörjningskvoten växer. Den andel av befolkningen
            som är i arbetsför ålder blir mindre och mindre i förhållande
            till övriga åldersgrupper, med resultatet att försörjningsbördan
            för dem som arbetar ökar.
          </p>
          <p xml:id="i-NPHAF8QtMgHSrkMBxVQXDF">
            År 2015 var Sveriges försörjningskvot knappt 75, vilket innebär
            att 100 personer i den antagna arbetsföra åldern 20–64 år ska
            försörja nästan 75 personer i icke arbetsför ålder. Enligt SCB:s
            prognos kommer denna kvot år 2060 att uppgå till 92.
            <ref target="i-EqUFhjwYnj1bggyZfCGuMc">
              [1]
            </ref>
          </p>
          <p xml:id="i-YApZUYiUh8j5299dsH5B1N">
            Denna demografiska utmaning kan förväntas skärpas ytterligare
            framöver till följd av de senaste årens stora migration till Sverige,
            förutsatt att inte sysselsättningsgraden bland utrikes födda,
            framför allt hos utomeuropeiskt födda, förbättras drastiskt.
            <ref target="i-XcQnckCXi5WkB72LviYePD">
              [2]
            </ref>
          </p>
          <p xml:id="i-6PwE6rFKtNqM91aFueejQ7">
            Sammantaget innebär den demografiska utvecklingen stora ansträngningar
            för hela samhällsekonomin, och därigenom för såväl finansieringen
            av vår gemensamma välfärd som för pensionernas utveckling och
            för äldres generella välstånd. Utmaningen är av en sådan dimension
            att framtiden för välfärdsstaten som vi känner den hänger på hur
            Sverige klarar av att möta den.
          </p>
          <head xml:id="i-AN2wnBJWKMnepbdCACcsF5" type="h2">
            Fler behöver arbeta mer och längre
          </head>
          <p xml:id="i-H8ATTvgaTsgNvbDmqjdx4j">
            För att Sverige ska klara av att möta den demografiska utmaningen
            behövs till att börja med en långsiktigt stark och stabil ekonomisk
            tillväxt och en hög sysselsättningsnivå. Det krävs att fler arbetar
            mer. För att åstadkomma detta behövs i sin tur en generell ekonomisk
            politik som främjar innovationer, risktagande, entreprenörskap,
            företagande, arbete och en välfungerande matchning på arbetsmarknaden.
          </p>
          <p xml:id="i-B7XLYmxcoJufWYVRpysAfY">
            Även om svensk ekonomi i dag går starkt kommer inte denna situation
            att vara för evigt. Det är från det perspektivet olyckligt för
            både nuvarande och kommande pensionärer att regeringen för en
            politik, med skattehöjningar och ökad regelbörda för företag som
            huvudnummer, som inte i tillräcklig utsträckning stärker Sveriges
            konkurrenskraft långsiktigt. Kristdemokraterna och de övriga allianspartierna
            för i motsats till detta en politik som tar avstånd ifrån skattehöjningar
            på arbete och företagande, och som har som ett huvudsakligt mål
            just att stärka svensk konkurrenskraft.
          </p>
          <p xml:id="i-B7JtwYi5A5D9ogzP1fsyv3">
            Tätt sammankopplat med den ekonomiska tillväxten och sysselsättningen
            är behovet av att den genomsnittliga aktiva tiden på arbetsmarknaden
            förlängs. Politiken kan och bör göra en hel del för att skapa
            både bättre förutsättningar och starkare incitament för detta.
            Det som oftast behandlas i debatten är förslagen på åtgärder för
            att få äldre att stanna kvar längre i arbetslivet. Vanligast förekommande
            är diskussionen kring pensionsåldern.
          </p>
          <head xml:id="i-KAi6eNBux5tYcjBb93Jnqx" type="h2">
            Åtgärder för ett senarelagt utträde från arbetsmarknaden
          </head>
          <p xml:id="i-QZpMV2q8H4TV9gYvwcff9">
            I takt med att medellivslängden stiger ser Kristdemokraterna
            det som naturligt att också pensionsåldern justeras uppåt. År
            2016 var medellivslängden i Sverige 84 år för kvinnor och knappt
            81 år för män, i båda fallen en ökning med nästan nio år jämfört
            med 1960.
            <ref target="i-2xtfdNqbupuTbE3yBuQrKw">
              [3]
            </ref>
          </p>
          <p xml:id="i-YNG9p6pGQP9xbFmvTvQqq1">
            Kristdemokraterna vill därför, inom ramen för pensionsöverenskommelsen,
            öka de regelmässiga drivkrafterna för ett längre yrkesliv. Det
            handlar bl.a. om att se över gränserna för uttag av inkomstgrundad
            allmän pension, för tidigast uttag av garantipension och äldreförsörjningsstöd
            samt för uttag av pension som grundas på avdragsgill avgift. Vi
            vill också att rätten att kvarstå i anställning ska gälla till
            69 år, i stället för till 67 år som är fallet i dag.
          </p>
          <p xml:id="i-VbBZoDJ8W1qjwv5Zh5VtvP">
            Utöver det rent regelmässiga vill Kristdemokraterna också stärka
            incitamenten och möjligheterna för äldre att stanna kvar längre
            på arbetsmarknaden. I dag får den som fyllt 65 år men fortfarande
            arbetar ett fördubblat jobbskatteavdrag, vilket följaktligen gör
            att vederbörande får behålla mer av sin lön efter skatt jämfört
            med en person som inte uppnått denna ålder. Kristdemokraterna
            sänker denna åldersgräns till 64 år. Tanken bakom är att fler
            ska hinna upptäcka det ekonomiskt lönsamma i att stanna kvar lite
            längre i arbetslivet innan de fattar beslutet om den egna pensionsavgången.
          </p>
          <p xml:id="i-LkT6C4ZogUM5LFz2MK83nV">
            Kristdemokraterna föreslår också ett slopande av den särskilda
            löneskatt för äldre som infördes av regeringen förra året, dvs.
            den extra skatt om 6,5 procent på ersättningar för arbete och
            inkomst av aktiv näringsverksamhet till personer som fyllt 65
            år. På så sätt blir det billigare för arbetsgivare att anställa
            äldre, och därigenom ökar även möjligheterna för personer äldre
            än 65 år att stanna kvar i arbetslivet.
          </p>
          <head xml:id="i-Gnj5rjrGCErPHvHY6ee2MA" type="h2">
            Åtgärder för en tidigarelagd etablering på arbetsmarknaden
          </head>
          <p xml:id="i-2T78ZxGbrnwrvtPQUm4kdw">
            Att äldre arbetar längre upp i åldrarna kan dock inte vara det
            enda svaret på den demografiska utmaningen. Sannolikt finns till
            och med större möjligheter att förlänga arbetslivet genom att
            sänka den genomsnittliga åldern för när unga gör entré på arbetsmarknaden.
            Enligt SCB har etableringsåldern – definierat som åldern då minst
            75 procent av en årskull förvärvsarbetar – under 2000-talet pendlat
            mellan 26 och 29 år för män och 29 och 32 år för kvinnor, vilket
            är att jämföra med en etableringsålder på 20 och 21 år i början
            av 1990-talet.
            <ref target="i-T6FNSuk6AFJD3ffapBi9h2">
              [4]
            </ref>
          </p>
          <p xml:id="i-56izRic3XGYQNaTfyBSmJm">
            Varje år med vilken denna etableringsålder kan sänkas är viktigt
            såväl för samhället som för pensionssystemet, men också för den
            enskildes framtida pension. Samhället och pensionssystemet skulle
            gynnas av en högre sysselsättning med mer inbetalda skatteintäkter
            och sociala avgifter. Den enskilde skulle samtidigt få en högre
            livsinkomst och följaktligen också mer i pension då den dagen
            kommer. Den pensionskrona som betalas in tidigt får fler år på
            sig att växa med ränta-på-ränta-effekten än den pensionskrona
            som betalas in sent.
          </p>
          <p xml:id="i-QgTmkquS6WqBAhtSxZ1otz">
            Den senare effekten ska inte underskattas. Pensionsförvaltaren
            Alecta presenterade i rapporten ”Ett långt arbetsliv börjar tidigt”
            från 2014 flera räkneexempel på hur den totala månatliga pensionen
            kan se ut beroende på om en person etablerar sig på arbetsmarknaden
            vid 25 eller 30 års ålder. Exempelvis kan pensionen för en privatanställd
            tjänsteman med svag löneutveckling skilja sig åt mer än 4 000
            kronor per månad.
            <ref target="i-21gZfWjxkt6xfsgFyLVnFa">
              [5]
            </ref>
          </p>
          <p xml:id="i-ETbSNNEkvXSQTBT8JKWGDY">
            För att tidigarelägga etableringsåldern på arbetsmarknaden vill
            Kristdemokraterna därför stärka de ekonomiska incitamenten för
            unga att stå till arbetsmarknadens förfogande och börja arbeta
            tidigare. Dels gör vi detta genom att införa ett fördubblat jobbskatteavdrag
            för personer yngre än 25 år. Vid sidan om att göra det mer lönsamt
            att arbeta för alla unga så ökar denna skattesänkning också attraktiviteten
            i de inträdesjobb som Kristdemokraterna och de övriga allianspartierna
            lagt fram förslag om, och som syftar till att förenkla för bl.a.
            de unga som står långt ifrån arbetsmarknaden att komma i egen
            försörjning.
          </p>
          <p xml:id="i-F9uuQym8vM5mSkDKxmkc49">
            För att tidigarelägga inträdet på arbetsmarknaden för fler föreslår
            Kristdemokraterna även att en examensbonus införs för personer
            som tar ut en akademisk examen innan de fyller 25 år. Denna bonus
            består i en tvåårig förlängd tid med dubbelt jobbskatteavdrag,
            alltså fram till 27-årsdagen. För att skapa ytterligare incitament
            till en tidigarelagd etablering på arbetsmarknaden föreslår Kristdemokraterna
            även en viss förändring av studiemedelssystemet. I dag kan studenter
            få studiemedel i högst sex år för studier på heltid på högskoleutbildningar
            och andra eftergymnasiala utbildningar, detta oavsett om studierna
            leder mot en examen eller inte. Kristdemokraterna menar att tidsgränserna
            för studiemedel på eftergymnasial nivå bättre bör anpassas till
            utbildningarnas längd. Det antal månader med studiemedel som det
            ska finnas en generell rätt till bör bli färre än i dag, samtidigt
            som studerande på längre utbildningar och studerande som ska bygga
            på en examen på grundnivå bör ges möjligheter att få ytterligare
            studiemedel.
          </p>
          <p xml:id="i-KUp6uYqmVcSwJjpYF5DcEF">
            Kristdemokraterna menar alltså att vissa bör kunna få studiemedel
            under en längre tid än i dag, varigenom drivkraften för välplanerade
            och effektiva studier ökar. Studerande på längre utbildningar
            bör likaså ges bättre möjligheter att kunna slutföra sina studier.
            Konkret anser Kristdemokraterna att universitets- och högskolestudenter
            ska ha en generell rätt till studiemedel i fyra år. Efter fyra
            år med studiemedel måste den som önskar mer studiemedel kunna
            uppvisa antingen en examen från en minst treårig utbildning, eller
            minst tre års fullgjorda studier på en utbildning som syftar till
            en examen som omfattar minst 3,5 års heltidsstudier.
          </p>
          <p xml:id="i-3czBGzRmdkD9LZi2LeNBaW">
            Med detta förslag kommer det inte att i lika hög utsträckning
            som i dag vara möjligt att läsa enbart fristående kurser på lägre
            nivåer eller att byta mellan olika utbildningar, även om förslaget
            lämnar ett utrymme för felval och andra förseningar på upp till
            ett år. För studerande som vill komplettera en treårig examen
            med t.ex. en masterutbildning eller med andra påbyggnadsstudier,
            samt för studerande på längre utbildningar, kommer som i dag att
            lämnas ett utrymme för minst sex års studier.
          </p>
          <p xml:id="i-NeVDLtjaQYpaJTXxK3XGJo">
            Det är ett faktum att svenska studenter tar examen sent relativt
            studenter i andra jämförbara länder. Den genomsnittliga åldern
            då svenskar tar ut sin första kandidatexamen var 28,1 år 2014,
            att jämföra med OECD-snittet på 26,1 år eller för den delen Storbritanniens
            23,5 år och Nederländernas 23,7 år.
            <ref target="i-4QzR9Ev4acmBh1AxJbTfo3">
              [6]
            </ref>
            <ref target="i-TUTREe1BXrxSpiJuhkJtMF">
              [7]
            </ref>
          </p>
          <p xml:id="i-2qtwyZgiRt3murbpPHeXRg">
            Vinsterna för samhället, pensionssystemet och den enskilde i
            en tidigarelagd genomsnittlig examensålder är desamma som anges
            ovan. Men därutöver kan också tilläggas att dagens höga examensålder
            leder till minskad produktivitet bland de sysselsatta eftersom
            det arbete som studenterna utför före och under studietiden som
            regel är mindre produktivt än det arbete som de kan utföra när
            de slutfört sina studier.
          </p>
          <p xml:id="i-Nycy8WLCMientp2msFsCK1">
            Rent samhällsekonomiskt blir också den akademiska utbildningen
            mer lönsam ju tidigare i livet den sker, helt enkelt för att den
            då medför fler yrkesverksamma år med en högre produktivitet. Ju
            längre tid en person tar på sig för att slutföra en specifik akademisk
            utbildning, desto högre blir också kostnaderna för studiemedel.
          </p>
          <head xml:id="i-7FwyJRsDdttpXXHBqQ5FjJ" type="h1">
            Mer jämställda pensioner
          </head>
          <p xml:id="i-3edtdEoLSofg5fCTFJ7g58">
            Dagens kvinnliga ålderspensionärer har i regel lägre pension
            än manliga ålders-pensionärer. Det beror på att kvinnor i genomsnitt
            har en lägre pensionsgrundande inkomst än män, vilket i sin tur
            huvudsakligen grundar sig på att kvinnor historiskt har arbetat
            färre år än män och på ojämlikheter i lönestrukturen.
          </p>
          <p xml:id="i-RbPaLgsfmzVNBoSffEPLiK">
            Enligt SCB är den enskilt största förklaringen till löneskillnaderna
            mellan män och kvinnor att kvinnor och män finns i olika yrken.
            Därutöver har män i genomsnitt högre lön än kvinnor i de flesta
            yrken, även i många kvinnodominerade sådana. En annan faktor bakom
            skillnaderna i mäns och kvinnors pensioner är att kvinnor tar
            ut en större del av föräldraledigheten och att de oftare går ned
            i arbetstid när barnen är små.
            <ref target="i-GMRdWT5YxcQhpDS9UvjZC7">
              [8]
            </ref>
          </p>
          <head xml:id="i-SiCJnN6zmuxQuuo3hXCdK7" type="h2">
            Stärkt pensionsrätt för barnår
          </head>
          <p xml:id="i-CCCYpW4qvfqNXrL7sL9nn3">
            Sedan 1999 finns i pensionssystemet, efter ett kristdemokratiskt
            initiativ, en rätt att tillgodoräkna sig pensionsrätt för s.k.
            barnår. Det innebär att upp till fyra år kan räknas som pensionsgrundande
            för den av föräldrarna som har haft en lägre inkomst, bl.a. p.g.a.
            längre föräldraledighet och deltidsarbete. Denna reform har varit
            viktig eftersom den dels stärker framför allt kvinnors pensioner,
            dels signalerar att det är en viktig samhällsinsats att ta hand
            om sina barn.
          </p>
          <p xml:id="i-SFVhVC84nCc3px3AqG2ix">
            I dag arbetar många kvinnor deltid även efter barnets fyraårsdag.
            För att ytterligare kompensera de föräldrar som går ned i arbetstid,
            eller är hemma med sjuka barn i större utsträckning – vilket fortfarande
            oftast är kvinnor, utökar Kristdemokraterna antalet barnrättsår
            från fyra till fem. Dessutom höjer vi den generella jämförelseinkomsten
            i barnrättsåren från 75 procent till 85 procent, så att de med
            lägst inkomst får en högre pensionsrätt. Vi avsätter 2,4 miljarder
            kronor för detta ändamål och finansierar det genom att pensionsrätterna
            för studieår slopas.
          </p>
          <p xml:id="i-YTwNMkVSrZxV3CNKAE8zYb">
            Detta är förslag som också Pensionsmyndigheten har fört fram.
            Enligt myndigheten uppskattas dessa förändringar minska gapet
            mellan mäns och kvinnors intjänande till den allmänna pensionen
            med cirka 0,8 procentenheter.
            <ref target="i-R1KnPAhGvFq6yYQiQyB5MC">
              [9]
            </ref>
          </p>
          <head xml:id="i-XtSLxbNzqBca6S6Avz1zah" type="h2">
            Automatiskt delad premiepension för föräldrar
          </head>
          <p xml:id="i-8wANcM9nkh22jX5jQyckaF">
            Alltför få känner till möjligheten att överföra den s.k. premiepensionen
            mellan gifta och registrerade partner, så att pensionen utjämnas
            något mellan den som tjänar mer och den som tjänar mindre.
          </p>
          <p xml:id="i-d1cPtif4GjpwxCFU3uGxS">
            Jämställdhetsskäl talar starkt för att grundregeln ska vara att
            makar automatiskt delar lika på den intjänade premiepensionen
            så länge de har barn som inte har fyllt tolv år, och att de som
            vill frångå denna regel aktivt bör begära detta. Det ska också
            i fortsättningen vara möjligt att överföra hela sin premiepension
            till sin make, maka eller registrerade partner. Det bör utredas
            om samma förutsättningar kan gälla sammanboende med gemensamma
            barn.
          </p>
          <p xml:id="i-9TQrs7YezkwPVbuVhEbuej">
            I dag innebär en delning av premiepensionen också att överföringen
            minskas med 6 procent, så att mottagaren får 94 procent av beloppet
            medan resten av pengarna fördelas som s.k. arvsvinst. Kristdemokraterna
            föreslår att detta avdrag slopas helt eftersom att överföring
            av premiepensionsrätt ska uppmuntras.
          </p>
          <head xml:id="i-ynomfkNGxsw3bTZSjkxmG" type="h2">
            Ändrade kvalificeringsregler för garantipension
          </head>
          <p xml:id="i-9N7AU3zGxEe4jkTGpcHqow">
            Garantipensionssystemet är en förmånsbestämd grundtrygghet till
            dem som haft låg eller ingen förvärvsinkomst under livet. Den
            är, tillsammans med bostadstillägget för pensionärer och äldreförsörjningsstödet,
            en del av grundtryggheten för pensionärer och baseras på den enskildes
            civilstånd, hur stor hans eller hennes inkomstpension är och hur
            länge han eller hon bott i Sverige. En person måste ha varit bosatt
            i Sverige i minst tre år för att ha rätt till garantipension men
            för att få full garantipension krävs att personen bott 40 år i
            Sverige från och med det år vederbörande fyllde 16 år till och
            med året för 64-årsdagen. Den tid som en person varit bosatt i
            Sverige kallas för försäkringstid.
          </p>
          <p xml:id="i-8J85Tc4VpJMVFp4zAHJQSN">
            I dag finns särskilda regler för beräkning av försäkringstiden
            för personer som har beviljats uppehållstillstånd p.g.a. flyktingskäl,
            som alternativt skyddsbehövande eller som övrig skyddsbehövande.
            Dessa får i vissa fall tillgodoräkna sig bosättningstiden i sitt
            tidigare hemland som försäkringstid för garantipension. Kristdemokraterna
            anser att denna undantagsregel ska tas bort. Det innebär att dessa
            personer, liksom andra som inte har kvalificerat sig för garantipension,
            i stället kommer att få äldreförsörjningsstöd.
          </p>
          <head xml:id="i-AvRBD4AisGf5ggtwyGETrA" type="h2">
            Övriga budgetpåverkande anslagsförändringar
          </head>
          <p xml:id="i-Xb5spjae6roAC8P9SihDty">
            Med anledning av att vi höjer bostadstillägg för pensionärer
            minskar anslaget för försörjningsstöd 1:4 med 100 miljoner kronor
            för år 2019.
          </p>
        </div>
        <div type="motSignatures">
          <list>
            <item xml:id="i-4jMevo4ETH7SYLdf85WhkQ" who="i-9kL7gDrzsvgPervhw6VVyb">
              Hans Eklind (KD)
            </item>
            <item xml:id="i-RzbEGGR3y2YWwn6uybJQq7" who="i-Fnk9Zpnk5sS5WYPNBLTPx3">
              Pia Steensland (KD)
            </item>
            <item xml:id="i-TeUxRmU4W1AyZVoDe4JG4W" who="i-HjPigHCUUbP6JJ2YrjUvgj">
              Michael Anefur (KD)
            </item>
            <item xml:id="i-2yADPuCzuXQdKnUbjiTtnZ" who="i-NHqTsXnUVsZFg94vA6SKDr">
              Acko Ankarberg Johansson (KD)
            </item>
            <item xml:id="i-HFACC8ibqnF2xW5uK8ssks" who="i-9neWeUB6rm8ST1aH5Er8wM">
              Jimmy Loord (KD)
            </item>
            <item xml:id="i-X7jANUdAV7DPF7vMesWtJx" who="i-KHxTD13x4T7QRobXtjMm4K">
              Roland Utbult (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-EqUFhjwYnj1bggyZfCGuMc">
              [1] SCB (2017): ”Försörjningskvot 1960−2016 och prognos 2017−2060”,
              http://www.scb.se/hitta-statistik/statistik-efter-amne/befolkning/befolkningsframskrivningar/befolkningsframskrivningar/pong/tabell-och-diagram/sveriges-framtida-befolkning-20162060/forsorjningskvot-och-prognos/.
            </note>
            <note xml:id="i-XcQnckCXi5WkB72LviYePD">
              [2] http://www.arbetsformedlingen.se/Om-oss/Pressrum/Pressmeddelanden/Pressmeddelandeartiklar/Riket/2016-06-13-Arbetslosheten-fortsatter-nedat.html.
            </note>
            <note xml:id="i-2xtfdNqbupuTbE3yBuQrKw">
              [3] https://www.scb.se/hitta-statistik/statistik-efter-amne/befolkning/befolkningsframskrivningar/befolkningsframskrivningar/pong/tabell-och-diagram/sveriges-framtida-befolkning-20162060/medellivslangd-efter-kon-och-prognos/.
            </note>
            <note xml:id="i-T6FNSuk6AFJD3ffapBi9h2">
              [4] http://www.scb.se/statistik/_publikationer/UF0521_2011I30_BR_A40BR1204.pdf.
            </note>
            <note xml:id="i-21gZfWjxkt6xfsgFyLVnFa">
              [5] https://www.alecta.se/Global/Rapporter/Ett_l%C3%A5ngt_arbetsliv_b%C3%B6rjar_tidigt.pdf.
            </note>
            <note xml:id="i-4QzR9Ev4acmBh1AxJbTfo3">
              [6] http://www.ekonomifakta.se/Fakta/Utbildning-och-forskning/Utbildningsniva/Examensalder/.
            </note>
            <note xml:id="i-TUTREe1BXrxSpiJuhkJtMF">
              [7] http://www.altinget.se/artikel/oecd-bekraftar-sverige-har-lagst-utbildningspremie.
            </note>
            <note xml:id="i-GMRdWT5YxcQhpDS9UvjZC7">
              [8] Länk: http://www.scb.se/sv_/Hitta-statistik/Statistik-efter-amne/Levnadsforhallanden/Jamstalldhet/Jamstalldhetsstatistik/12252/12259/Behallare-for-Press/375659/.
            </note>
            <note xml:id="i-R1KnPAhGvFq6yYQiQyB5MC">
              [9] Pensionsmyndigheten: ”Analys av pensionsrätt för barnår respektive
              studier ur ett jämställdhetsperspektiv. Svar på regeringsuppdrag”
              2015-12-08 samt ”Kompletterande underlag om avskaffad studierätt
              och utökad barnårsrätt. Svar på regeringsuppdrag.” 2016-04-28.
            </note>
          </noteGrp>
        </div>
      </div>
    </body>
  </text>
</TEI>
