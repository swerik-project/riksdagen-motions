<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00328">
  <teiHeader>
    <fileDesc>
      <titleStmt>
        <title>angående den förebyggande hälsovården.</title>
        <author>av herrar Enlund och Enskog</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående den förebyggande hälsovården.</title>
          <idno type="rdwebb">FV02328</idno>
          <rs type="number">328</rs>
          <ref type="dokument_url_text">http://data.riksdagen.se/dokument/FV02328/text</ref>
          <ref type="dokument_url_html">http://data.riksdagen.se/dokument/FV02328</ref>
          <ref type="dokumentstatus_url_xml">http://data.riksdagen.se/dokumentstatus/FV02328</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PbE2uHn7tnWFUDBrLf8LsX</idno>
            <name>C.-G. ENSKOG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4dwUN4v4ECzwiVgn4Haubs" type="signed"/>
        <correspContext corresp="i-4dwUN4v4ECzwiVgn4Haubs">
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-PbE2uHn7tnWFUDBrLf8LsX"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__328/mot_1972__328-001.pdf"/>
      <fw xml:id="i-Xw4W1o4MUmVP42XkrW3BLX">
        Mot. 1972: 328 13
      </fw>
      <div xml:id="i-MkfyfZTftyB2xaXjwx18zK" type="motHeader">
        <div xml:id="i-RFyTG2BKMzHU8AxpXdz7Ck" type="motTitle"/>
        <div xml:id="i-BsuqRLWq7qN5x7dwsQM45h" type="motSubmissionInfo"/>
      </div>
      <div xml:id="i-JbEMT2TG8w1HLtAJfTqN5c" type="motBody">
        <div xml:id="i-5FJvxs94p8vJPxJA2fXNg6">
          <p xml:id="i-2Sj5fT6kqvcSTupWgzjCZ2">
            Nr 328
          </p>
          <p xml:id="i-CMtXyKh1DpCZbxqjKxqcvj">
            av herrar Enlund och Enskog angående den förebyggande hälsovården.
          </p>
          <p xml:id="i-J13Whvzm8pdRd3Xj97xsyY">
            Kostnadsutvecklingen inom sjukvården
          </p>
          <p xml:id="i-VMraUz6wqciBhfDRy1HG1s">
            En ständigt ökad efterfrågan på vård av olika slag ställer allt
            större krav på samhället, främst på landstingen, som svarar för
            huvuddelen av vårdinsatserna. Under 195-årsperioden 1950-1965
            ökade vårdplatsantalet inom sjukvården med 36 500 vårdplatser
            eller ca 37 procent. Personalök- ningen under samma period utgjorde
            65 procent. Samhällets utgifter för hälso- och sjukvård ökade
            från 720 till 4 750 miljoner kronor, vilket innebär att sjukvårdens
            andel av bruttonationalprodukten steg från 2,5 procent till 4,3
            procent eller med 1,8 procentenheter. Under perioden 1965-1970
            planerade sjukvårdshuvudmännen en ökning av vårdplatsantalet med
            23 procent och av personalen med 23 procent. I fasta priser skulle
            detta medföra en ökning av sjukvårdskost- naderna med 77 procent.
            Sjukvårdens andel av BNP skulle därmed under den nämnda femårsperioden
            stiga i det närmaste lika mycket som under den föregående 195-årsperioden.
            Landstingsskatten har under åren 1950-1965 i genomsnitt nära nog
            fördubblats. Åren 1965—1969 var ökningen nära 30 procent. Skulle
            sjukvårdshuvudmännens aktuella planer genomföras, kan det betyda,
            att en ny fördubbling av landstingsskatten blir erforderlig under
            tioårsperio- den 1965-1975.
          </p>
          <p xml:id="i-PYMBY8Sm5JhixWSvPp8s62">
            Balansen mellan vårdbehov och vårdresurser
          </p>
          <p xml:id="i-DFhT2ZpB3nauwjyAxSLYkE">
            Hittills har samhället sökt uppnå balans mellan vårdbehov och
            vårdresurser huvudsakligen genom en utbyggnad av de olika vårdinstitu-
            tionerna. Enighet torde råda om att den metoden även i framtiden
            måste användas, så långt samhällets ekonomiska och personella
            resurser tillåter. Men enligt vår mening måste framtidens välfärdssamhälle
            långt mer än hittills skett ägna uppmärksamhet och insatser åt
            de faktorer, som rekryterar den ständigt ökande strömmen av vårdbehövande.
            Samtidigt som vårdresurserna byggs ut, bör undersökningar göras
            och åtgärder vidtagas i syfte att pressa ned det totala vårdbehovet.
          </p>
          <pb facs="riksdagen-motions-pdf/data/1972/mot_1972__328/mot_1972__328-002.pdf"/>
          <fw xml:id="i-Nxfban7fyhbGVFHCccmFHC">
            Mot. 1972: 328 14
          </fw>
          <p xml:id="i-WXoKxLN4Lz8erV4Ux9CyDh">
            Utan anspråk på fullständighet vill vi nämna några av de faktorer
            som direkt eller indirekt påverkar vårdbehovet.
          </p>
          <p xml:id="i-5daeT7WCDER4ciJqMz3Xm4">
            Trafiken
          </p>
          <p xml:id="i-HTw9ZUMqsQ2YHsZxuFwuTW">
            Trafikolyckorna krävde år 1970 1158 dödsoffer. Dessutom blev
            5124 personer svårt skadade och 10354 lindrigt skadade. Här är
            sambandet uppenbart. Långvarig sjukhusvistelse och i många fall
            bestående invaliditet ökar belastningen på vårdinstitutionerna.
            Trafik- olyckorna beräknas kosta samhället 1,5 till 2 miljarder
            kronor. Landstingen får stå för en avsevärd del därav, och därför
            är det i högsta grad ett landstingsintresse, hur statliga och
            primärkommunala myndig- heter sköter arbetet för ökad trafiksäkerhet.
            Vägarnas standard, bilarnas konstruktion och trafikreglernas utformning
            är självfallet viktiga detaljer för trafiksäkerheten. Men det
            blir säkerligen nödvändigt att i framtiden med en allt tätare
            trafik göra djupgående undersökningar, med vilka medel den viktigaste
            faktorn i trafiken — den mänskliga — skall kunna påverkas. Kravet
            på ”ansvar, omdöme och hänsyn” kommer att skärpas. Huruvida detta
            kommer att prägla framtidens trafikanter beror knappast i någon
            större omfattning på trafikpolitiska åtgärder i trafiksäkerhets-
            verkets regi. Det beror mera på vilka ”trafikvanor” vi fostrar
            vår ungdom att tillämpa i hemmen, i hissar och trappuppgångar,
            i skolportar, korridorer och bespisningsköer liksom på gator och
            vägar. Några veckors körkortsutbildning kan bli framgångsrik ur
            trafiksäkerhetssynpunkt endast under den förutsättningen, att
            den blivande bilförarens allmänna sätt att umgås med människor
            präglas av ansvar, omdöme och hänsyn. Med de kortfattade antydningarna
            ovan vill vi understryka, att kampen mot trafikolyckorna bör föras
            på en betydligt bredare front än hittills och mer koncentreras
            på den mänskliga faktorn. Samverkan är nödvändig mellan flera
            olika samhällsorgan, men enligt vår mening torde skolväsendet
            ha de största förutsättningarna att grundlägga de allmänna och
            av ansvar, omdöme och hänsyn präglade kommunikationsvanor, som
            är oundgängligen nödvändiga för en framgångsrik trafikutbildning.
          </p>
          <p xml:id="i-GQ6omS6ZF6zVZXQbfpchUT">
            Dieten
          </p>
          <p xml:id="i-BZUUMnMi6NKbk1dk2kGmye">
            Beträffande kost och näringsfrågor har socialstyrelsens hälsovårdsupp-
            lysningsdelegation (HVUD) startat en omfattande kostinformation.
            Det är hög tid att allmänheten genom moderna informations- och
            reklam- metoder får upplysning om sambandet mellan våra kostvanor
            och de vanligaste sjukdomarna, bl. a. hjärt- och lungsjukdomarna
            samt tandsjuk-
          </p>
          <pb facs="riksdagen-motions-pdf/data/1972/mot_1972__328/mot_1972__328-003.pdf"/>
          <fw xml:id="i-JPDaJMDtZ7yWSLbFd33n45">
            Mot. 1972: 328 18
          </fw>
          <p xml:id="i-KrZKtSijifyDW9mAVNCz3m">
            domarna. På detta område har samhällets insatser tidigare varit
            ganska blygsamma. Eftersom resultatet av mindre goda matvanor
            blir en ökning av vårdbehovet, är det sannolikt att sjukvårdshuvudmännen
            har mycket att vinna på en intensiv kostupplysning. De värdefulla
            initiativ som tages av HVUD bör därför mera aktivt än hittills
            tagas emot och föras vidare av landsting och primärkommuner.
          </p>
          <p xml:id="i-9mfrcFNSrpRCXJPtLAAJn9">
            Den fysiska träningen
          </p>
          <p xml:id="i-BZzEDgVf5jfhWLz81r8TnS">
            Den fysiska motionen har ett nära samband med våra kostvanor.
            Fysisk träning är sannolikt den billigaste, effektivaste och för
            medborga- ren på längre sikt den allra behagligaste metoden att
            pressa ned det totala vårdbehovet. Den nuvarande situationen på
            detta område är långt ifrån tillfredsställande. En allsidig fysisk
            träning i den obligatoriska skolan och dess överbyggnader skulle
            betyda mycket för det allmänna hälsotill- ståndet. Vi vitsordar
            gärna idrottsrörelsens insatser på detta område. Men vid sidan
            av det stegrade idrottsintresset finns en tendens till ovilja
            mot fysisk ansträngning i allmänhet, som på ett ogynnsamt sätt
            påverkar hela vår livsföring och drar med sig en icke önskvärd
            konsumtion även inom andra samhällsområden än vårdområdet. ”Bilkonsumtionen”
            och storstä- dernas trafikproblem kan räcka som exempel. Samhället
            har all anledning att ta initiativ till en intensiv upplysnings-
            och propagandakampanj med den bestämda målsättningen: ett ordentligt
            fysiskt träningsmoment dagligen för varje svensk medborgare från
            skolåldern och uppåt. Ett förverkligande av den målsättningen
            skulle sannolikt betyda jättevinster i form av minskat vårdbehov
            och ökat personligt välbefinnande, vilket i sin tur möjliggör
            ökade arbetsinsatser.
          </p>
          <p xml:id="i-72qSbvmg489wi7VvjbL1zX">
            Psykiska hälsovården
          </p>
          <p xml:id="i-76LTXcaDT4cDC8LvRwDa4U">
            Mentalsjukvården är måhända det tydligaste exemplet på svårigheterna
            att uppnå balans mellan vårdbehov och vårdresurser. De psykiska
            störningarna med tillhörande anpassningssvårigheter blir allt
            vanligare även hos ungdomen. En kraftig utbyggnad av skolväsendets
            kurator- och psykologverksamhet har ägt rum under senare år. Detta
            har utan tvekan varit värdefullt, men det har inte resulterat
            i en minskning av antalet elever i behov av speciell hjälp. För
            lekmannen förefaller det som om psykologerna stannade på halva
            vägen. Man analyserar orsakerna till störningarna i de enskilda
            fallen men avstår ifrån att säga något om med vilka medel själva
            orsakerna skall kunna elimineras i framtidens samhälle. Om man
            finner att den moderna miljön är alltför påfrestande, bör
          </p>
          <pb facs="riksdagen-motions-pdf/data/1972/mot_1972__328/mot_1972__328-004.pdf"/>
          <fw xml:id="i-K4P3KQvJJLdppWUCAs1im1">
            Mot. 1972: 328 16
          </fw>
          <p xml:id="i-FCka22VePq6DT8gWrJq2q2">
            ansträngningarna att göra den mer människovänlig ökas. Det gäller
            miljön i hemmen, i skolan, på arbetsplatserna och under fritiden.
            Vi använder här ordet miljö i vid mening, eftersom den psykiska
            eller andliga miljön torde vara minst lika viktig som den materiella.
            De psykiska störningarna tar sig ofta uttryck i människans önskan
            att komma ur sin situation, att fly den verklighet i vilken hon
            lever. Om denna tendens är särskilt stark i ett välfärdssamhälle
            av Sveriges typ, där ”verkligheten” är behagligare och bättre
            än på de flesta andra håll i världen, då borde vissa slutsatser
            kunna dras beträffande störningarnas djupaste orsaker. Det är
            uppenbarligen inte fråga om människans materiella villkor. Snarare
            gäller det hennes livsinställning och hennes frågor om livets
            mål och mening. Vi tror inte, att en diskussion i dessa frågor
            leder fram till några enhetliga eller gemensamma uppfattningar
            i religiösa eller filosofiska spörsmål. Men vi har med det ovan
            sagda velat antyda vår uppfattning, att det är föga realistiskt
            att utelämna livsåskådningsfrågorna, när man skall analysera de
            mentalhygieniska problemen, En diskussion om den moderna människans
            oro mellan företrädare för olika specialiteter och åskådningar
            är nödvändig. Tror man att oron skulle kunna tigas ihjäl, glömmer
            man måhända den psykiska hälsovårdens viktigaste faktor.
          </p>
          <p xml:id="i-G4aBR85CRvwkY9vKdBkb1">
            Alkoholbruket
          </p>
          <p xml:id="i-8FN8tXVWVCQmY1nk7MxdKv">
            Alkoholkonsumtionens inverkan på det totala vårdbehovet torde
            vara ganska dominerande. Överläkaren och laboratorn vid alkoholkliniken
            på Karolinska sjukhuset, Gunnar Lundqvist, skriver i sin bok ”Den
            olyckliga människan”: ”Att den som är påverkad av alkohol kan
            råka ut för olika olyckstillbud är väl känt liksom de många ödesdigra
            sociala följderna av regelbundet missbruk. Mindre känt är kanske,
            att överkonsumtionen av alkohol är en vanlig bidragande sjukdomsorsak
            vid en rad olika kroppsliga och psykiska sjukdomar. Och om man
            studerar alkoholens roll som direkt och indirekt dödsorsak finner
            man, att enbart i Sverige kan man räkna med att alkohol dödar
            omkring 10—13 personer varje dag!” Citatet ger en föreställning
            om vilken stor belastning på sjukvården, som orsakas av alkoholbruket.
            Enbart inom trafiken torde en stor andel av olyckorna orsakas
            av alkoholbruk. År 1965 beräknades antalet vårddagar för alkoholmissbrukare
            inom sjukvården (inklusive storstädernas sjukhus) till omkring
            960 000. För den egentliga nykterhetsvården under annat huvudmannaskap
            beräknas vårddagantalet under samma år ha varit 810 000. Härtill
            skall läggas alkoholmissbrukarnas belastning av den öppna sjukvården.
            Statens alkoholskatteinkomster budgetåret 1972/73 beräknas i stats-
          </p>
          <pb facs="riksdagen-motions-pdf/data/1972/mot_1972__328/mot_1972__328-005.pdf"/>
          <fw xml:id="i-SA4oU8kfaGsSw4ncDxH6Kr">
            Mot. 1972: 328 17
          </fw>
          <p xml:id="i-PmzZ1nVQZSCueGnbwxa6AA">
            verkspropositionen till ca 3 miljarder kronor. Till nykterhetsvården
            inklusive bidraget till de kommunala nykterhetsnämnderna anslås
            enligt propositionen 214 miljoner kronor, dvs, endast ca 7 procent
            av inkomsterna på alkoholförsäljningen. Dessa direkta kostnader
            för vården av alkoholmissbrukare är sålunda ganska blygsamma i
            förhållande till statens alkoholinkomster. Även om man beaktar
            att alkoholkonsumtionen dessutom orsakar starkt ökad belastning
            på försäkringskassor, polis- och rättsväsende samt kriminal- vård,
            kan man med visst fog säga, att staten reglerar, legaliserar,
            distribuerar och tjänar pengar på alkoholvarorna och överlåter
            åt landsting och primärkommuner att svara för huvuddelen av de
            väldiga vårdkostnader, som dessa varor orsakar. När motboken i
            största enighet avskaffades, ville man bl. a. få bort ransoneringspsykosen
            omkring alkoholdryckerna och minska krångel och kontroll för de
            skötsamma alkoholbrukarna. Meningen var väl att samtidigt alkoholpolitiska
            åtgärder skulle sättas in i syfte att snabbt identifiera och lämna
            hjälp till de alkoholbrukare, som befinner sig i riskzonen, men
            av detta har det i praktiken inte blivit någonting. Systembolagets
            och kontrollstyrelsens främsta strävan synes vara att med minsta
            möjliga personal distribuera mesta möjliga mängd alkohol. Initiativ
            bl. a. från Västmanlands län i syfte att åstadkomma identifiering
            av missbrukare, langare och ev. underåriga köpare avstyrktes av
            systembolagschefen, vilket kan tas som ett uttryck för bolagets
            totala oberoende av medborgarinflytandet ute i landet. Något år
            senare startade 1965 års alkoholpolitiska utredning försöksverksamhet
            med inköpsregi- strering i Gävleborgs län i huvudsak enligt principerna
            i Västmanlandsför- slaget. Skolöverstyrelsens enkäter bland samtliga
            elever i gymnasiets näst högsta årskurs åren 1956, 1961 och 1967
            visar, att bruket av alkohol blir allt vanligare bland eleverna.
            Regelbundet alkoholbruk förekommer enligt följande procenttal:
          </p>
          <p xml:id="i-95JydVSgnYKrCcW3gxAHPM">
            1956 1961 1967 z ” R pojkar = flickor pojkar = flickor pojkar
            = flickor Spritdrycker 11 6 20 9 35 15 Vin 17 27 41 28 32 31 Starköl
            12 3 19 5 28 15 Mellanöl (infört 1965) 54 36 Öl klass ITA 28 12
            40 18 23 17
          </p>
          <p xml:id="i-5RY2QDy4vyLJx96XpyRQft">
            Andelen absolutister bland gymnasisterna var år 1956 19 procent
            pojkar och 13 procent flickor, år 1961 14 respektive 16 procent
            och år 1967 8 respektive 8 procent. En nyligen publicerad undersökning
            som utförts av docent Erland
          </p>
          <pb facs="riksdagen-motions-pdf/data/1972/mot_1972__328/mot_1972__328-006.pdf"/>
          <fw xml:id="i-LYHXWbveYb2ZkWG1HMZdRA">
            Mot. 1972: 328 18
          </fw>
          <p xml:id="i-CQy6rQ9MkeCXiNNr6QCGgZ">
            Jonsson vid Stockholms universitet kan anses alarmerande. Var
            tionde elev i klasserna 6 och 9 i svensk skola dricker årligen
            alkohol som motsvarar 50 dl ren alkohol eller mera. Omkring 60
            procent av tolvåringarna uppger att de prövat alkohol i någon
            form, 90 procent av 15—16-åringarna har druckit alkohol. Det är
            bara 27 procent som inte är konsumenter alls medan den högsta
            förbrukningssiffran återfinns hos nionde årskursens pojkar i de
            tre storstäderna. Här är det cirka 35 procent som dricker 50 dl
            eller mera ren alkohol om året — 15,5 procent dricker 100 dl eller
            mera. Det är ungefär en halv flaska starksprit i veckan, två flaskor
            mellanöl om dagen. Resultaten av dessa undersökningar pekar på
            ökat bruk av starksprit, starköl och mellanöl, medan bruket av
            vin och klass IIA stagnerat eller minskat något. Den intensiva
            reklamen för vin och öl synes inte ha främjat en övergång till
            svagare drycker utan snarare bidragit till en allmän spridning
            av alkoholbruket bland ungdomen. Den moderna alkoholreklamen synes
            ha outtömliga resurser, som utnyttjas utan socialt ansvar. Kravet
            på en hederlig varudeklaration har på senare år blivit allt starkare,
            när det gäller oumbärliga och nyttiga konsumtionsvaror. Alkoholvarorna
            bör ställas under samma krav. Reklamen bör ersättas med en saklig
            varudeklaration med angivande av dryckens alkoholhalt och funktionshämmande
            effekt på människan, Beträffande stark- spritreklam är nykterhetsrörelsens
            krav på totalförbud välmotiverat. Varuetiketterna på spritflaskor
            bör förses med varningar enligt samma regler som gäller för övriga
            giftvaror.
          </p>
          <p xml:id="i-MQiJ9T3DzP7Ki29zxKxGJX">
            Initiativ
          </p>
          <p xml:id="i-S2xbELHYNJ2U84Gn7wCvtK">
            De hälsovårdsfrågor, som behandlats i denna motion, sorterar
            i regel under skilda samhällsorgan. Trafik- och alkoholpolitiken
            handlägges av statliga organ, vilket betyder, att ett reellt medborgarinflytande
            på det regionala planet saknas. I fråga om kost- och näringsfrågor,
            fysisk träning och den materiella och psykiska miljön finns för
            närvarande ingen samordnande och huvudansvarig instans. Dessutom
            finns andra för folkhälsan viktiga frågor, som inte berörts i
            denna motion, t.ex. tandhälsovård, sexualetik, de smittsamma sjukdomarna
            och bruket av tobak och narkotika. Gemensamt för alla dessa frågor
            är deras avgörande betydelse för våra möjligheter att i framtidens
            samhälle uppnå balans mellan vårdbehov och vårdresurser. Därför
            är det naturligt, att riksdagen tar initiativ till samordnande
            insatser genom samarbete mellan statliga, landstings- och primärkommunala
            organ, frivilliga organisationer och massmedia.
          </p>
          <pb facs="riksdagen-motions-pdf/data/1972/mot_1972__328/mot_1972__328-007.pdf"/>
          <fw xml:id="i-LmbZnK7qrCY1Yk1tG6XmY3">
            Mot. 1972: 328 19 Hemställan
          </fw>
          <p xml:id="i-8zUdWwze2NqZa4tUKTFoyG">
            Med hänvisning till det ovan anförda hemställer vi att riksdagen
            hos Kungl. Maj:t anhåller om en allsidig inventering av de företeelser
            i svenskt samhällsliv, som orsakar sjukdomar, psykiska såväl som
            fysiska, samt om utredning och förslag till åtgärder för att minska
            skadeverk- ningarna.
          </p>
          <p xml:id="i-MJY9TwnCuNLmdZjvrk4WLP" type="date">
            Stockholm den 21 januari 1972
          </p>
          <div xml:id="i-5X9ovUhJffJecv21RoJgPZ" type="signatureBlock">
            <p xml:id="i-Mcz4nhGFqA6PyXYitxuLnh" who="i-TLnEcKgBYha1pdFTVEbAvk" type="signature">
              ERIC ENLUND (fp)
            </p>
            <p xml:id="i-BASrPqyqVAKH45J7czuRKC" who="i-PbE2uHn7tnWFUDBrLf8LsX" type="signature">
              C. -G. ENSKOG (fp)
            </p>
          </div>
          <pb facs="riksdagen-motions-pdf/data/1972/mot_1972__328/mot_1972__328-008.pdf"/>
        </div>
      </div>
    </body>
  </text>
</TEI>
