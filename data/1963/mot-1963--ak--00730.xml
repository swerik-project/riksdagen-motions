<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00730">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__730/mot_1963__ak__730-001.pdf"/>
      <fw xml:id="i-XFc4hAuLaxivrnDZCyDLS8">
        8 Motioner i Andra kammaren, nr 730 år 1963
      </fw>
      <div xml:id="i-QK2oHPac4AoQbJHs8MXBeY" type="motHeader">
        <div xml:id="i-4Aptg4hySXDkUBTv9PK6uT" type="motTitle"/>
        <div xml:id="i-Ct7JZKf5Q2iokVGzrEaMuM" type="motSubmissionInfo"/>
      </div>
      <div xml:id="i-UCxwgsm5eG5Q73CGQ7qx9U" type="motBody">
        <div xml:id="i-UrEtPaLmBWbE7zZLh68eZw">
          <p xml:id="i-9US579b4cHdye1rhMy9mxY">
            Nr 730
          </p>
          <p xml:id="i-SUw24GTsFF1cv6D1teyDrj">
            Av herrar Johansson i Dockered och Björkänge, i anledning av
            Kungl. Maj:ts proposition nr 58, angående övergång till högertrafik.
          </p>
          <p xml:id="i-YBYx7nAzSEeet8GkYC5NeU">
            (Lika lydande med motion nr 596 i Första kammaren)
          </p>
          <p xml:id="i-7mCGQY2kpTXjUX2VVsjGft">
            Frågan om övergång till högertrafik har diskuterats i vårt land
            under mer än tre årtionden. Senast har den prövats av 1954 års
            kommitté för ut- redning om högertrafik, som i sitt betänkande
            föreslog att en trafikom- läggning skulle genomföras. Vid den
            folkomröstning som 1955 ägde rum i frågan uttalade sig emellertid
            82,9 procent för bibehållande av vänstertra- fik och endast 15,5
            procent för övergång till högertrafik. I propositionen nr 58 föreslås
            nu, att årets riksdag skall fatta principbe- slut om övergång
            till högertrafik. Trafikomläggningen beräknas bli genom- förd
            under år 1967. Kostnaderna för densamma har angivits till omkring
            400 milj. kronor, vilket belopp skall ställas till förfogande
            genom en sär- skild trafikomläggningsskatt på bilismen. Den föreslagna
            trafikomläggningen motiveras i propositionen med att en enhetlig
            trafikriktning bör tillämpas i vårt land och de länder, som i
            stort sett tillhör samma trafikområde, nämligen våra nordiska
            grannlän- der och länderna på den västeuropeiska kontinenten.
            Med den kraftiga ök- ningen i den internationella trafiken måste
            man enligt propositionen räkna med att oenhetliga trafikriktningsregler
            kommer att medföra en ökad olycksfallsfrekvens på vägarna. Då
            Sverige är det enda landet med vänster- trafik inom det nämnda
            området, anses det från dessa utgångspunkter nödvändigt, att vårt
            land övergår till högertrafik. Det kan givetvis inte bestridas,
            att oenhetlighet i trafikriktningen för- anleder trafikolyckor.
            Utländska bilister, som är ovana vid vår vänster- trafik, orsakar
            sålunda trafikolyckor på våra vägar, liksom svenska bilis- ter
            gör det på utländska vägar på grund av ovana vid där gällande
            höger- trafik. Detta måste emellertid avvägas mot de speciella
            olycksrisker som en övergång till högertrafik innebär. Det måste
            hållas för sannolikt att en övergång till högertrafik kommer att
            medföra en väsentlig ökning av an- talet trafikolyckor i den nuvarande
            generationen. 1954 års utredning förordade visserligen övergång
            till högertrafik, men utredningen ansåg dock, att förhållandet
            med olika trafikriktningar i skil- da länder inte nödvändigtvis
            behöver vara en trafiksäkerhetsfråga av större betydelse. De speciella
            trafikrisker som en omläggning till högertra-
          </p>
          <pb facs="riksdagen-motions-pdf/data/1963/mot_1963__ak__730/mot_1963__ak__730-002.pdf"/>
          <fw xml:id="i-UwQuhcQ5zQpPQE9CNYm8RQ">
            Motioner i Andra kammaren, nr 730 år 1963 9
          </fw>
          <p xml:id="i-PgJ76DNwha2DyPJXeXjhuD">
            fik medför under ett förhållandevis långt övergångsskede kan
            bedömas som betydligt allvarligare. Någon egentlig prövning av
            dessa frågor har inte föregått det nu framlagda förslaget till
            trafikomläggning. Den år 1960 tillsatta utredningen har endast
            prövat frågan om kostnaderna för över- gång till högertrafik men
            inte huruvida en trafikomläggning bör äga rum. Det synes därför
            inte finnas bärande grund för beslut om en trafikomlägg- ning,
            som blir synnerligen kostsam och som otvivelaktigt kommer att
            med- föra ökad olycksfrekvens i trafiken. Ett avgörande hinder
            för övergång till högertrafik måste också anses vara våra vägars
            nuvarande beskaffenhet. Det är obestridligt att t.o.m. många av
            våra viktigaste vägar har en sådan beskaffenhet, att riskerna
            för trafikolyckor är mycket stora. Det gäller exempelvis kurvor,
            som hind- rar sikten, alltför liten vägbredd, höga backkrön osv.
            Vid övergång till hö- gertrafik skulle dessa trafikrisker ökas
            väsentligt. Om en övergång till högertrafik förr eller senare
            skulle befinnas nödvändig, måste reformen under alla förhållanden
            föregås av en väsentlig upprustning och förbätt- ring av vägstandarden.
            Med stöd av vad ovan anförts hemställes, att riksdagen måtte avslå
            propositionen nr 58 angående övergång till högertrafik.
          </p>
          <p xml:id="i-9iNVjfDHhbrXJvPRMSBPBk" type="date">
            Stockholm den 12 mars 1963
          </p>
          <p xml:id="i-6ykBVoC7uP4DtMy5Do8yp4">
            Robert Johansson Karl Björkänge i Dockered
          </p>
          <p xml:id="i-HRNeK4RL3Wp5jT2n2SS7vD">
            Alfa Boktr. AB, Sthlm 1963
          </p>
        </div>
      </div>
    </body>
  </text>
</TEI>
