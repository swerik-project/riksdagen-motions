<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_410/mot_200506_MJ_410-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ410 pnr: -c710
          </p>
          <p>
            Motion till riksdagen 2005/06:MJ410
          </p>
          <p>
            av Birgitta Carlsson m.fl. (c, m, fp, kd)
          </p>
          <p>
            Äggproducenterna i Sverige
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen återkommer med förslag som undanröjer
            de hinder som finns inom äggnäringen så att man säkerställer äggnäringens
            fortsatta framtid i Sverige.
          </p>
          <p>
            Regeringen måste åtgärda av riksdagen fattade beslut!
          </p>
          <p>
            Genom riksdagens beslut angående förbud mot gamla hönsburar utan
            inredning har hela hönserinäringen tvingats att bygga om eller
            bygga nya anläggningar. Investeringarna ligger mellan ca 200 och
            400 kr per hönsplats beroende på om det gäller ombyggnad eller
            nybyggnad. För den samlade näringen rör sig investeringen under
            de senaste åren om ca 2 miljarder kronor fördelat på några hundra
            anläggningar. Producentpriset för ägg ligger för närvarande långt
            under produktionskostnaden. Äggpriset täcker bara kostnaderna
            för unghöns, foder och övriga småkostnader. Äggproducenterna kan
            inte täcka lönekostnader, räntor och amorteringar på lån. Hela
            produktionskostnaden ligger 20-25 20 över producentpriset för
            ägg. Trots att produktionskostnaderna har ökat kraftigt på grund
            av investeringarna och komplicerade regelverk i Sverige har äggpriserna
            fallit markant. Den främsta orsaken är mycket låga priser beroende
            på överproduktion inom närliggande EU-länder och följande prispress
            på den svenska marknaden. Den rådande situationen har pågått under
            ett helt år och äggproducenternas resurser är i hög grad förbrukade.
            Många är nära konkurssituationer. Hela näringen närmar sig en
            kollaps. De producenter som satsat sina resurser helt i enlighet
            med riksdagens beslut om nya produktionsmetoder står inför situationen
            att förlora allt de äger. Staten har inte lämnat något stöd eller
            någon hjälp för omställningen trots att riksdagen beslutat densamma.
          </p>
          <pb facs="riksdagen-motions-pdf/data/200506/mot_200506_MJ_410/mot_200506_MJ_410-0002.pdf"/>
          <p>
            2005/06:MJ410
          </p>
          <p>
            Följande orsaker till situationen kan identifieras
          </p>
          <p>
            Omställningen, som enbart genomförts av Sverige inom EU, har
            höjt produktionskostnaderna mellan 10 och 30 926 i olika anläggningar.
            Sverige har inget gränsskydd mot import för sin unika produktion.
            EU har beslutat att genomföra en liknande omställning år 2012.
            Starka påtryckningar örekommer att EU skall flytta fram denna
            övergång till 2017 eller 2022. Finska producenter har till stor
            del övertagit de gamla svenska hönsinredningarna utan ersättning
            bara de nedmonterats utan ersättning. Finska producenter får ett
            statligt bidrag som godkänts av EU om ca 2 kr per g ägg för ägg
            från gamla burar. EU:s avsikt med detta bidrag var att Finland
            skulle kunna försörja sitt behov av ägg men inte att producera
            överskott för Sverige eller andra EU-länder. Dessutom har de finska
            producenterna utlovats generösa statliga stöd när de ställer om
            sina anläggningar såsom de svenska producenterna redan gjort för
            egna medel. På grund av bidragen i Finland och merkostnaderna
            för lagstiftade åtgärder i Sverige är produktionskostnaderna mycket
            lägre i Finland. Äggpackerierna i Finland betalar bara ett producentpris
            som motsvarar ca 60926 av produktionskostnaderna för ägg från
            godkänd produktion vid svenska gårdar. Finska packeriföretag säljer
            färdigpackade ägg, fritt levererade genom återförsäljare i Sverige,
            för lägre pris än produktionskostnaden för opackade ägg hos äggproducenter
            i Sverige. Svensk livsmedelshandel refererar till priser på finska
            ägg, vilket försvårar prisanpassningar till en rimlig nivå på
            svenska ägg.
          </p>
          <p>
            Omgående behöver följande åtgärder vidtagas
          </p>
          <p>
            Marknaden måste vara konkurrensneutral. Svensk produktion kan
            inte klara sig mot produkter som får statligt stöd och kan produceras
            mycket billigare med gamla anläggningar och enligt andra regelverk.
            Motsvarande regelförändringar sker tidigast 2012 inom EU. Svensk
            produktion måste ha samma konkurrensvillkor som andra länder inom
            EU. De finska subventionerna är godkända av EU enbart för den
            finska marknaden. Sverige bör försöka förhindra fortsatta EU-tillstånd
            för finskt stöd till äggproduktionen som innebär att finska ägg
            dumpas i andra länder. Stödet är ej avsett för ökad produktion
            för export med anläggningar som är förbjudna i Sverige. Därför
            ar det angeläget att Sverige arbetar för att detta stöd inte används
            på ett felaktigt sätt. Det svenska jordbruket och där i inräknat
            äggnäringen dras med högre skatter och hårdare regleringar än
            konkurrentländerna, vilket påverkar näringens konkurrenskraft
            negativt. Skillnaden i konkurrensvillkoren bör snarast minimeras.
          </p>
          <pb facs="riksdagen-motions-pdf/data/200506/mot_200506_MJ_410/mot_200506_MJ_410-0003.pdf"/>
          <p>
            2005/06:MJ410
          </p>
          <p>
            Då jordbruksutskottet behandlade ärendet om förbud mot produktion
            av ägg i traditionella hönsburar uttalades att förbudet ej får
            leda till att svensk äggnäring slås ut. Det är precis vad som
            håller på att ske nu om inte snabba åtgärder vidtas.
          </p>
          <p>
            Stockholm den 30 september 2005
          </p>
          <p>
            Birgitta Carlsson (c) Cecilia Widegren (m) Christer Winbäck (fp)
            Holger Gustafsson (kd)
          </p>
        </div>
      </div>
    </body>
  </text>
</TEI>
