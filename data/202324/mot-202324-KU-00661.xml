<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00661">
  <teiHeader>
    <fileDesc>
      <titleStmt>
        <title>Skilda valdagar för en bättre lokal demokrati</title>
        <author corresp="i-QvZufgg5hTjsd5q6PirHGF">av Stefan Olsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:661 av Stefan Olsson (M)</title>
          <idno type="rdwebb">HB02661</idno>
          <rs type="number">661</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB02661/text</ref>
          <ref type="dokument_url_html">https://data.riksdagen.se/dokument/HB02661</ref>
          <ref type="dokumentstatus_url_xml">https://data.riksdagen.se/dokumentstatus/HB02661</ref>
          <ref type="pdf">https://data.riksdagen.se/fil/D3E54E65-436A-46F3-A220-5A5DFEE13530</ref>
          <ref type="docx">https://data.riksdagen.se/fil/FB190E0D-82B4-4D64-9201-9D70ED59F057</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QvZufgg5hTjsd5q6PirHGF</idno>
            <name>Stefan Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9jmv8QZkW2npu8FdYQF6Lx" type="signed"/>
        <correspContext corresp="i-9jmv8QZkW2npu8FdYQF6Lx">
          <note type="signatory" corresp="i-QvZufgg5hTjsd5q6PirHGF"/>
        </correspContext>
        <correspAction xml:id="i-WYToc1uMu9qPBriQjeG2aV" type="submitted">
          <date when="2023-10-02"/>
          <time when="15:54:09"/>
        </correspAction>
        <correspAction xml:id="i-6MzKyGNwBkMnjS7EaQbi52" type="reviewed">
          <date when="2023-10-02"/>
          <time when="16:19:41"/>
        </correspAction>
        <correspAction xml:id="i-Wg2wrxoaqoMZhdhxRKwZCg" type="referred">
          <date when="2023-10-17"/>
        </correspAction>
        <correspAction xml:id="i-XHxaxouafvfaBcmgLzq48e" type="assigned">
          <date when="2024-02-07"/>
          <time when="15:50:37"/>
        </correspAction>
        <correspContext corresp="i-XHxaxouafvfaBcmgLzq48e">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-S9GYBnusce3BGunFPhsqZM" type="behandlas_i"/>
        <correspContext corresp="i-S9GYBnusce3BGunFPhsqZM">
          <ref type="uppgift">2023/24:KU12</ref>
          <ref type="ref_dok_id">HB01KU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU12</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5zo2jyiZL5CQCuwNSe6V8T" type="motHeader">
        <div xml:id="i-3KGwb5ffhspEa52sFTof3C" type="motTitle">
          Motion till riksdagen 2023/24:661 av Stefan Olsson (M) Skilda
          valdagar för en bättre lokal demokrati
        </div>
      </div>
      <div xml:id="i-Ws4VnvXZVJjbKW2WG3j6d7" type="motBody">
        <div xml:id="i-JmfzAiHUjPuqmUDivajttK" type="motProposal" subtype="förslag">
          <head xml:id="i-96nd3x5CHK71AC4nB2rBoi">
            Förslag till riksdagsbeslut
          </head>
          <list xml:id="i-HQTFB2qP2k3To9NDeBYMLH">
            <item xml:id="i-5n59xcc5636tPxkmc9xHr6" sortKey="Yrkande 1">
              Riksdagen ställer sig bakom det som anförs i motionen om att
              införa skilda valdagar och tillkännager detta för regeringen.
            </item>
          </list>
        </div>
        <div xml:id="i-LtNNhpRHjSLqqiwXnrtLkM" type="motContent">
          <head xml:id="i-WG6r4k2UtPZp9CyueFzPsS" type="h1">
            Motivering
          </head>
          <p xml:id="i-EQmM3CZnFQi6TYjAcB79Fi">
            Med skilda valdagar kommer den lokala demokratin i Sverige att
            förstärkas. Att de tre valen till riksdagen, regionen och kommunerna
            sker samma dag försvårar för väljarna att urskilja vilken instans
            som har hand om vilken fråga. Den mediala granskningen försämras
            också eftersom nyhetsmedierna inte hinner med att sätta sig in
            i alla frågor. Resultatet är att väljare tvingas att rösta i blindo.
            Med en återgång till skilda valdagar kommer Sverige att få en
            bättre fungerande lokal demokratisk debatt. Demokratin stärks
            därmed.
          </p>
          <head xml:id="i-2W2MYd1n962Wt4zjtM5AhC" type="h2">
            Vad är bra demokrati?
          </head>
          <p xml:id="i-L3JUCp4SyyhE37rx4aJiPo">
            Det råder idag en bred konsensus om att kärnan i det demokratiska
            systemet är principen om den politiska jämlikheten, det vill säga
            lika möjligheter för varje medborgare att påverka våra gemensamma
            beslut. Den förverkligas genom allmän och lika rösträtt och fri
            åsiktsbildning. Den fria åsiktsbildningen är inte en underordnad
            princip utan själva grundvalen för att vi ska vara säkra på att
            den som utnyttjar sin rösträtt ska ha haft så goda möjligheter
            att sätta sig in i aktuella ärenden som möjligt.
          </p>
          <p xml:id="i-4gucJUEk7KqSFmV1z1y1hK">
            Kvaliteten i en demokrati kan inte uteslutande bedömas utifrån
            valdeltagandet, även om ett högt valdeltagande har ett värde i
            sig.
          </p>
          <p xml:id="i-J8rCgAjnghAit1QCn4rQ8">
            Vad krävs då för att få en väl fungerande åsiktsbildning? Det
            krävs yttrandefrihet, möjlighet att organisera sig i politiska
            partier och andra ideella föreningar samt mediefrihet. Det krävs
            arenor där debatt kan föras och det behövs medier som rapporterar
            om vad som händer i politiken.
          </p>
          <head xml:id="i-Kah8mLzS558qwy1QiHfbM8" type="h2">
            En gemensam valdag lägger hinder i vägen för den goda demokratin
          </head>
          <p xml:id="i-HAR2YmDC7FRHcHGkEZqxci">
            Den gemensamma valdagen i Sverige förstör tyvärr en stor del
            av den fria åsiktsbild­ningen på lokal nivå. Riksdagsvalet är
            det som drar till sig störst intresse, vilket inte är svårt att
            förstå, eftersom det är hos staten som den lagstiftande makten
            finns. Men konsekvensen är att väljarna inte får tillräckliga
            möjligheter att sätta sig in i de lokala frågorna. Det blir för
            många frågor att hantera på för kort tid.
          </p>
          <p xml:id="i-Mx6QCY8aYY6cYFb2m2eFPH">
            Detta gäller även för de nyhetsmedier som ska rapportera om valfrågorna.
            De hinner inte med att täcka alla tre nivåerna.
          </p>
          <p xml:id="i-XosdDa5QpwZ2Ach3hawEcf">
            Mest bekymmersamt är detta i kommuner där det saknas lokala medier,
            som är fallet i många kommuner i Stockholms län. Kommunerna är
            befolkningsrika men på grund av att de tillhör ett storstadsområde
            finns det bara storstadsmedier att tillgå, och dessa är fullt
            upptagna med att granska riksdagsvalet.
          </p>
          <p xml:id="i-W7gok1CK3ATQ3BEBemqMPs">
            Exempel på befolkningsrika kommuner utan egna lokalmedier är:
            Huddinge, 114 504 invånare, Nacka, 109 486 invånare, Haninge,
            97 683 invånare, och Botkyrka, 95 383 invånare. Dessa kommuner
            är som medelstora städer i Sverige, exempelvis: Halmstad, 105
            148 invånare, Växjö, 97 137 invånare, Karlstad, 96 466 invånare,
            och Luleå, 79 244 invånare. Städerna har emellertid alla en lokaltidning.
            Sveriges Radio och Sveriges Television har också lokalredaktioner
            på plats. Nämnda Stockholmskommuner har inte det.
          </p>
          <p xml:id="i-VHoHAKWx5yYk4hmewCZcdT">
            Lika svårt drabbat är också regionvalet, vilket nog får sägas
            gälla samtliga regioner i landet. Regionerna har ett mycket mer
            begränsat ansvarsområde i det att man huvud­sakligen arbetar med
            sjukvård och kollektivtrafik. Men sjukvården är en av de frågor
            som engagerar väljarna mest och regionerna förvaltar exceptionellt
            stora volymer skattemedel och är några av landets största arbetsgivare.
            Sveriges regioner hade 2022 nettokostnader på 362 miljarder kronor
            och strax över 280 000 anställda.
          </p>
          <p xml:id="i-MUg9eEeXabEsfaWrWGsvJN">
            Ändå är kunskaperna hos väljarna mycket låga om regionernas politiska
            verksamhet. När SVT och Novus undersökte saken inför regionvalet
            2022 visade det sig att inte ens hälften av väljarna visste att
            regionerna ansvarade för sjukvården, inte visste vilka partier
            som styrde i den egna regionen och inte kunde namnet på någon
            ledande regionpolitiker. Än mer anmärkningsvärt är att inte ens
            hälften av de som deltog i enkäten svarade ja på frågan om de
            hade satt sig in i sjukvårdspolitiken hos det parti som de hade
            röstat på.
          </p>
          <head xml:id="i-LNEPWuYbW97UcBUcGTzRcs" type="h2">
            Varför har vi en gemensam valdag?
          </head>
          <p xml:id="i-FwMzgMJzy3UAyZhhTb37T">
            I den svenska debatten framstår det ibland som att det är den
            mest självklara sak i världen att ha en gemensam valdag, att det
            är normaltillståndet för en välfungerande demokrati samt att det
            alltid har varit så sedan urminnes tider.
          </p>
          <p xml:id="i-RdLEWmYmjwH6AJ1Ld14z7K">
            Så är det emellertid inte. Den gemensamma valdagen introducerades
            i Sverige första gången 1973, vilket gjordes samtidigt som mandatperioderna
            för både riksdagen och kommuner och landsting kortades till tre
            år. Dessförinnan hade Sverige riksdagsval och kommunalval vartannat
            år. Ännu längre tillbaka kunde valdagarna dessutom vara utspridda
            över året mellan kommunerna (se Skilda valdagar och vårval?, SOU
            2001:65, kap. 3).
          </p>
          <p xml:id="i-SHCFSJpT3XdUAQT6WdrfpA">
            Anledningen till att riksdagen i samband med författningsreformerna
            under 1970‑talet landade i en gemensam valdag var att man ville
            behålla vad man kallade för det ”kommunala sambandet”. Under den
            gamla författningen hade Sverige två kamrar där den första kammaren
            valdes indirekt av landstingen.
          </p>
          <p xml:id="i-S4r8Kp1ek7GYL4GQ9pQp7S">
            Men eftersom det skulle bli mycket glest mellan valen om det
            bara var val vart fjärde år valde riksdagen att korta mandatperioderna
            till tre år (se Karl-Göran Algotsson 2000. Sveriges författning
            efter EU-anslutningen, s. 160).
          </p>
          <p xml:id="i-VvYdbHQQJgwVbifQLyzdyc">
            Sedermera visade det sig att de treåriga mandatperioderna var
            ett problem när det gällde att styra staten. De korta mandatperioderna
            ansågs leda till ekonomisk instabilitet. Sedan 1994 har vi därför
            fyråriga mandatperioder.
          </p>
          <p xml:id="i-2Pr5i8L671hgfC9EJfy3mn">
            Därmed har vi hamnat i den situation som det var meningen att
            vi inte skulle hamna i, enligt dem som utformade vår författning.
          </p>
          <p xml:id="i-GhLQ7zE6D2mS9crCs7BrqA">
            Ej heller kan man hävda att Sverige utgör ett normalt land i
            jämförelse med andra demokratier. Huvudregeln är den rakt motsatta,
            att skilja valdagar åt.
          </p>
          <p xml:id="i-RyCMnsSaMD5AJyPXptAJya">
            Det är således rena tillfälligheter som ligger bakom Sveriges
            val att ha en gemensam valdag. Det finns ingen genomtänkt idé.
            Det är inte en urgammal tradition och inte heller internationell
            standard.
          </p>
          <head xml:id="i-FX9GDmk7ytR5EDUGooR78a" type="h2">
            Viss risk för ett lägre valdeltagande
          </head>
          <p xml:id="i-U16zxUMy6SnXVWuaLmgY3U">
            Eftersom frågan om skilda valdagar har diskuterats förr finns
            det givetvis ett antal stående argument för varför det inte är
            lämpligt.
          </p>
          <p xml:id="i-9aVWLtpyFVTN6DKdgdbSGn">
            Det främsta av dessa är att valdeltagandet sannolikt kommer att
            vara lägre i kommunal- och regionvalen om dessa förläggs till
            en egen dag. Lokala val brukar inte anses vara lika viktiga. De
            som avstår från att rösta är ofta personer med lägre utbildningsgrad
            och lägre socioekonomisk status. Ett lägre valdeltagande missgynnar
            alltså denna grupp. Det finns statsvetenskaplig forskning som
            understödjer denna bild och det finns därför ingen anledning att
            ifrågasätta att detta skulle komma att hända (Skilda valdagar
            och vårval?, SOU 2001:65, kap. 4).
          </p>
          <p xml:id="i-TitYt9XheTow4WycvPBts1">
            Däremot betyder det inte att demokratins kvalitet i sig försämras
            för kvaliteten i demokratiska beslut beror inte endast på ett
            högt valdeltagande. Det är en fråga om att göra avvägningar. Är
            det värt att offra något av det höga valdeltagandet för att istället
            erhålla en bättre lokal demokratisk debatt? Sverige har i internationellt
            perspektiv ett mycket högt valdeltagande. Att avstå någon enstaka
            procentenhet för att stärka den demokratiska debatten är fullt
            rimligt.
          </p>
          <p xml:id="i-VfiNHWMT6CJ71FxP7FETY9">
            Övriga skäl som brukar anföras mot en återgång till skilda valdagar
            är inte av samma dignitet. Exempelvis brukar det sägas att valdebatterna
            i kommunalval ändå tenderar att bli nationella när alla kommuner
            går till val samma dag, som exempelvis sker i Norge. Men det är
            ett argument som lika gärna talar för skilda valdagar som mot,
            eftersom man ju då behåller det ”kommunala sambandet” som tidigare
            ansetts vara viktigt.
          </p>
          <head xml:id="i-9xeagEcaGzhgkacccudkff" type="h2">
            Regeringen bör återkomma med ett lagförslag
          </head>
          <p xml:id="i-Ht3ynNsRaAjiPspgtPTCnt">
            Att införa skilda valdagar kommer inte att vara till något större
            besvär för Valmyndig­heten och valnämnderna i kommunerna. Någon
            förändring av valmetod krävs inte. Det enda som krävs är en ändring
            i den paragraf i vallagen som säger att valen till de tre nivåerna
            ska ske samma dag (1 kap. 3 § SFS 2005:837). Hur denna ändring
            ska vara utformad bör utarbetas av regeringen.
          </p>
        </div>
        <div xml:id="i-4Js5fv6FvnU82HzHqHkfXw" type="signatureBlock">
          <list xml:id="i-NKjBxFNaJq8rKfkx8fwNiX">
            <item xml:id="i-FeX1FdDsCGD4LjMzeCrmiy" who="i-QvZufgg5hTjsd5q6PirHGF" type="signature">
              Stefan Olsson (M)
            </item>
          </list>
        </div>
      </div>
    </body>
  </text>
</TEI>
