<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02296">
  <teiHeader>
    <fileDesc>
      <titleStmt>
        <title>Åtgärder för de små och medelstora företagen samt innovationspolitikens inriktning (prop. 1981/82:118)</title>
        <author>Joakim Ollén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för de små och medelstora företagen samt innovationspolitikens inriktning (prop. 1981/82:118)</title>
          <idno type="rdwebb">G5022296</idno>
          <rs type="number">2296</rs>
          <ref type="dokument_url_text">http://data.riksdagen.se/dokument/G5022296/text</ref>
          <ref type="dokument_url_html">http://data.riksdagen.se/dokument/G5022296</ref>
          <ref type="dokumentstatus_url_xml">http://data.riksdagen.se/dokumentstatus/G5022296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W1dtsn4zZmDUsKNK3t253F" type="signed"/>
        <correspContext corresp="i-W1dtsn4zZmDUsKNK3t253F">
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2296/mot_198182__2296-001.pdf"/>
      <fw xml:id="i-9iPFsm9oNHdD9HVUzUkqGx">
        Motion 1981/82: 2296
      </fw>
      <div xml:id="i-UrRFaKfNm58SyiUQA7iPP" type="motHeader">
        <div xml:id="i-NriWnAhS1xAZHdDKySkdhT" type="motTitle"/>
        <div xml:id="i-Cvw8s59yMF38X1y1vG2ot3" type="motSubmissionInfo"/>
      </div>
      <div xml:id="i-Y1uVhJRAEGpLdcRBjLveGX" type="motBody">
        <div xml:id="i-LYNPjz9DoMgWGghso9pox4">
          <p xml:id="i-RDChvG1o75YYouLyJsrmww">
            Joakim Ollén Åtgärder för de små och medelstora företagen samt
            innovationspoli- tikens inriktning (prop. 1981/82: 118)
          </p>
          <p xml:id="i-T4ESecusysBtqkv1gMdQ8M">
            De regionala utvecklingsfonderna tillkom 1978 efter ett riksdagsbeslut
            om ombildning av de sedan slutet av 1930-talet successivt framväxande
            företagarföreningarna. Utvecklingsfonderna är organiserade som
            stiftelser och deras organisation, mål och verksamhet regleras
            dels i avtal mellan huvudmännen, staten och respektive landstingskommun
            samt Gotlands, Malmö och Göteborgs kommuner, dels genom de i dessa
            avtal fastställda stadgarna. Målet för fonderna är att, med speciell
            inriktning på småföreta- gen, främja utvecklingen av ett internationellt
            konkurrenskraftigt svenskt näringsliv. Fonderna skall bidra till
            en effektiv produktionsstruktur inom olika branscher och skall
            endast stödja företag som är eller kan bedömas bli lönsamma. Fonder
            arbetar huvudsakligen på två områden nämligen finansiering och
            företagsservice. Vid sidan av dessa områden finns en stor självständighet
            och varje fond kan inrikta resurserna på det sätt som styrelsen
            finner lämpligt med hänsyn till förhållandena i det egna länet.
            Finansieringsverk- samheten omfattar dels egna krediter och garantier,
            dels förmedling av krediter och lånegarantier från såväl olika
            samhällsorgan som bankväsen- det. Hittills har fonderna erhållit
            medelstillskott på totalt 1425 milj. kr. för utlåning i form av
            rörelselån och produktutvecklingslån. Av dessa låne- former utgör
            rörelselånet den klart dominerande. Rörelselån skall i princip
            ges till lönsamma företag eller företag som kan förväntas bli
            lönsamma men som samtidigt saknar de formella säkerheter som krävs
            för lån i bank. Produktutvecklingslånen, som volymmässigt motsvarar
            endast drygt 10 96 av rörelselånen, lämnas för att stödja utvecklings-
            och marknadsföring av nya produkter, processer eller system för
            industriell produktion. Lånen kan uppgå till högst 3 milj. kr.
            och kan efterskänkas om projektet miss- lyckas. Härutöver kan
            varje fond teckna egna garantier för banklån till ett belopp som
            svarar mot sammanlagt högst 25 26 av fondens eget kapital. Den
            företagsservice som fonderna kan ge omfattar exempelvis mark-
            nadsföringsåtgärder, viss konsultverksamhet och utbildningsservice.
            Va- riationerna i serviceutbudet är relativt stora mellan de olika
            fonderna. I samband med att fonderna 1978 fick sin nuvarande juridiska
            och organisatoriska struktur tillfördes de betydligt ökade resurser.
            Även under åren härefter har utvecklingsfonderna tillförts såväl
            ökade egna resurser som ett ökat kreditutrymme att förfoga över.
            Sedan budgetåret 1978/1979
          </p>
          <pb facs="riksdagen-motions-pdf/data/198182/mot_198182__2296/mot_198182__2296-002.pdf"/>
          <fw xml:id="i-QVNGPZxT8MXy4JUmDifjYB">
            Mot. 1981/82: 2296 14
          </fw>
          <p xml:id="i-2d2Gc8NiLNvkxuhKFA8DYX">
            har de statliga driftbidragen till utvecklingsfonderna ökat från
            ca 50 milj. kr. till 95 milj. kr. för det kommande budgetåret.
            Också tilldelningen av statliga lånemedel har ökat snabbt och
            ligger totalt i dag på en nivå som motsvarar två gånger det belopp,
            730 milj. kr., som övertogs från företa- garföreningarna vid fondernas
            startpunkt. De 24 utvecklingsfonderna har således genomgått en
            snabb expansion under de senaste åren. För att bedöma effekterna
            av denna expansion — och i övrigt granska fondernas verksamhet
            — har statens industriverk (SIND) gjort en utredning som legat
            till grund för de förslag som nu framläggs i regeringens proposition.
            Samtidigt har Sveriges industriför- bund låtit göra en utvärdering
            av fondernas verksamhet. SIND:s utredning utmynnar i ett konstaterande
            att fonderna i stort sett fungerar på avsett sätt och att endast
            marginella förändringar bör vidtas. I propositionen följer industriministern
            i huvudsak de förslag SIND lämnat. Sålunda föreslås en ny finansieringsform
            införd, benämnd utvecklingskapital. Den nya finan- sieringsformen
            kan sägas vara en vidareutveckling av produktutvecklings- lånet
            och skall kunna utgå till högriskprojekt, antingen som konventionellt
            lån eller som vinstandelslån eller villkorslån. Även när det gäller
            fondernas företagsservice föreslås vissa smärre förändringar.
            Notabelt är att någon höjning inte föreslås vare sig för driftbidragen
            till fonderna eller av det tillgängliga kreditutrymmet. Fonderna
            förutsätts således verka inom en oförändrad administrativ och
            finansiell ram. De förslag till ändringar i fondernas verksamhet
            som nu framlagts är som nämnts av marginell karaktär. Den fundamentala
            fråga som dessvärre varken berörts av departementschefen eller
            i de två gjorda utvärderingarna är: Behövs utvecklingsfonderna?
            Att det under alla förhållanden är motiverat att ställa frågan
            borde av flera skäl stå klart. Under senare år har en allmän insikt
            spridits om nödvändigheten av att ompröva samhälleliga insatser
            på olika områden. Inte minst gäller det statens insatser på det
            industripolitiska fältet. I en rad utredningar har konstaterats
            att många av de industripolitiska satsningar som syftat till att
            skapa ökad produktion och därmed stigande sysselsätt- ning snarast
            har haft motsatt effekt. En så kraftig kritik kan förmodligen
            inte riktas mot utvecklingsfondernas verksamhet. Men däremot kan
            lämp- ligheten av att staten permanent påtar sig en del av den
            kreditgivande verksamhet som bankväsendet normalt borde ha ansvaret
            för sättas i fråga. Från rent principiella utgångspunkter är det
            alltså motiverat att ifrågasätta utvecklingsfondernas fortsatta
            existens. Till det skall läggas att redan driften av verksamheten
            i dag belastar statsbudgeten med ca 100 milj. kr. och landets
            landstingskommuner med ett belopp i samma storleksordning. Det
            är visserligen små belopp jämfört med de industripolitiska ”brandkårsutryckningar”
            som endast kan räknas i miljardbelopp, men likväl en tillräckligt
            stor summa för att motivera en prövning av fondernas fortsatta
            existens. I detta sammanhang har då inte
          </p>
          <pb facs="riksdagen-motions-pdf/data/198182/mot_198182__2296/mot_198182__2296-003.pdf"/>
          <fw xml:id="i-RfhAijy2xEP5N2x2k1y6UV">
            Mot. 1981/82: 2296 15
          </fw>
          <p xml:id="i-6KBefAqSiQVJYmS6iCJJ6G">
            medtagits de kostnader som kan följa av risktagande från statens
            sida i samband med den kreditgivning som kanaliseras via utvecklingsfonderna.
            Om behovet av att bibehålla utvecklingsfonderna skall kunna bedömas
            måste en prövning främst göras av effekterna av de nuvarande två
            huvud- områdena för fondernas verksamhet: kreditgivningen och
            serviceverksam- heten. Vad först gäller kreditgivningen är det
            svårt att säga vilken betydel- se, om någon, den har haft för
            utvecklingen av framför allt små och medelstora företag. Volymmässigt
            spelar utvecklingsfondernas kreditgiv- ning en liten roll. Av
            totalt nära 38 miljarder kronor i utestående lån till industriföretagen
            1979 utgjorde utvecklingsfondernas viktigaste låneform, rörelselånen,
            882 milj. kr. eller ca 2,3 26. Ihågkommas bör dock dels att fondernas
            kreditgivning är inriktad på företag med högst 200 anställda och
            att deras andel av den totala utestående kreditvolymen till dessa
            företag därför är drygt 6 26, dels att utvecklingsfonderna medverkar
            i förmedling av andra låneformer till betydande belopp. Att emellertid
            fonderna, även med hänsynstagande till vad som nu sagts, svarar
            endast för en liten del av den totala kreditgivningen till företagen
            är ovedersägligt. Vid sidan om bankernas volymmässiga dominans
            på kreditsidan bör nämnas dessa insti- tutioners decentraliserade
            kontorsorganisation. Utvecklingsfondernas få- taliga kontor skall
            jämföras med förekomsten av 1500 affärsbankskontor och ytterligare
            drygt 2200 andra bankkontor i landet. Även om fondernas kreditgivning
            är av förhållandevis blygsam omfatt- ning kan den dock givetvis
            vara av stor betydelse. Fondernas kreditgivning utgör ju ett komplement
            till bankerna i de fall då dessa, bl. a. sammanhäng- ande med
            banklagens krav på formella säkerheter för banklån, är förhind-
            rade eller ovilliga att hjälpa företagen. Detta kan naturligtvis
            vara av stor betydelse för enskilda företag. Att bedöma de totala
            samhällsekonomiska effekterna av fondernas kreditgivningsverksamhet
            är emellertid inte så enkelt. I industriförbundets utredning görs
            den sammanfattande bedöm- ningen av fondernas verksamhet ”att
            de på kort sikt kan medverka till att höja resursutnyttjandet
            i ekonomi i ett ansträngt konjunkturläge, men att det finns en
            risk för att fondens insatser får negativa konsekvenser för resursallokeringen
            på längre sikt. Denna risk blir mindre om fonderna inriktar sin
            kreditgivning på de mest lönsamma företagen. Men dessa har normalt
            andra möjligheter att ordna finansieringen.” Denna slutsats är
            intressant att jämföra med vad som sägs i propositio- nen om den
            fortsatta inriktningen av fondernas kreditgivning. Departe- mentschefen
            understryker att kreditgivningen skall utgöra ett komplement till
            det ordinarie bankväsendet. Fonderna bör därför, heter det, ”åläggas
            att endast lämna lån och garantier till sådana utvecklingsbara
            företag som på grund av bristande lånesäkerheter eller av andra
            skäl inte till fullo kan få lån från sin ordinarie bankförbindelse
            och vidare att begränsa sin andel av varje lånekunds finansiering
            så långt det är möjligt”. Av det sagda framgår att fondernas kreditgivning
            inte bara volymmässigt
          </p>
          <pb facs="riksdagen-motions-pdf/data/198182/mot_198182__2296/mot_198182__2296-004.pdf"/>
          <fw xml:id="i-GucQXYF8tA46Q1TUt4YAr8">
            Mot. 1981/82: 2296 16
          </fw>
          <p xml:id="i-FR5a67FPtTFPfW1ZRQyFJ">
            utan även till sin allmänna inriktning skall vara att betrakta
            som ett mindre komplement till bankkreditgivningen. Till det skall
            läggas att flera av fonderna i dag uppställer krav på säkerheter
            som gör skillnaden i kreditgiv- ningshänseende i förhållande till
            bankväsendet nära nog obefintlig. Det kan då hävdas att fondernas
            kreditgivning borde kunna infogas i bankernas övriga verksamhet.
            En sådan ståndpunkt ter sig särskilt motiverad mot bakgrund av
            de tidigare anförda principiella och kostnadsmässiga fråge- tecknen
            rörande fondernas fortsatta existens. I praktiken torde det inte
            heller vara omöjligt att inlemma den begränsa- de del av kreditgivningen
            som fonderna i dag ansvarar för i det ordinarie banksystemet.
            Redan har antytts att banklagens bestämmelser f. n. lägger vissa
            hinder i vägen för en sådan utveckling. Särskilt gäller det då
            begräns- ningen av s.k. blancokrediter, dvs. krediter utan formell
            säkerhet, till 10 26 av den samlade utlåningen. Frågan om ett
            avskaffande av begräns- ningen för blancokrediter behandlas f.n.
            av banklagutredningen. Det ut- redningsarbetet borde kunna leda
            till ett avskaffande av denna begränsning och till en ändring
            av de andra regler i banklagen som i dag utgör ett hinder när
            det gäller bankernas möjligheter att ta över den kreditgivning
            som utvecklingsfonderna i dag svarar för. Med lämpliga regeländringar
            skulle således fondernas viktigaste verksamhetsgren kunna avvecklas.
            Därest statsmakterna önskar bevilja krediter på särskilt fördelaktiga
            villkor kan detta ske antingen genom de relativt många statliga
            institutioner på detta område som skulle finnas kvar även efter
            utvecklingsfondernas avskaffan- de eller genom det ordinarie bankväsendet.
            I detta sammanhang kan också nämnas möjligheten att framgent på
            fördelaktiga villkor bilda utvecklings- och finansieringsföretag
            av den typ som omnämns i propositionen, s.k. Tillväxtinvest. Denna
            företagstyp bör dock ges bättre villkor än vad rege- ringen aviserat.
            Till den frågan finns det anledning att återkomma i annat sammanhang.
            Om det nu inte är oundgängligen nödvändigt att bibehålla utvecklings-
            fonderna för kreditgivningsverksamhet hur förhåller det sig då
            med fonder- nas serviceverksamhet till företagen? Till en början
            kan då sägas att serviceverksamheten knappast vid något tillfälle
            varit avsedd att ensam bära upp fondernas verksamhet. I själva
            verket når också fonderna ett mycket begränsat antal företag med
            denna verksamhet. I SIND:s utred- ning konstateras att endast
            6 26 av de mindre och medelstora tillverknings- företagen har
            någon årlig kontakt med fonderna. Det torde vara mycket ovanligt
            att något företag som inte vänder sig till fonden av finansierings-
            skäl vänder sig dit för att få service av annat slag. Det lämpliga
            i att belasta statskassan med relativt stora belopp för en serviceverksamhet
            som endast en liten del av näringslivet drar nytta av kan ifrågasättas.
            Under alla förhållanden torde det behov av service som ett eventuellt
            avvecklande av fonderna kan skapa snabbt att fyllas av banker,
            fristående konsulter, näringslivets organisationer och kvarvarande
            statliga institutioner. Något
          </p>
          <pb facs="riksdagen-motions-pdf/data/198182/mot_198182__2296/mot_198182__2296-005.pdf"/>
          <fw xml:id="i-KckwdvyMP3YN81QKe77cm7">
            Mot. 1981/82: 2296 a
          </fw>
          <p xml:id="i-CGeE8MbcoMqhQMLfMLZ8mT">
            skäl att bibehålla utvecklingsfonderna av hänsyn till serviceverksamheten
            gentemot företagen finns således knappast. Sammanfattningsvis
            kan konstateras att det är väl motiverat att över- väga en avveckling
            av utvecklingsfonderna. Att industriministern inte föreslår att
            några nya medel satsas på utvecklingsfonderna i samband med att
            en rad åtgärder nu skall vidtas för att stärka de små och medelstora
            företagens situation får betraktas som ett halvt erkännande av
            att utveck- lingsfonderna inte har den betydelse för företagsamhetens
            utveckling som det tidigare ansetts. Vi har i svenskt politiskt
            liv hittills haft en olycklig benägenhet att vilja visa dådkraft
            genom att bygga upp nya institutioner och satsa nya pengar. Nya
            miljoner till utvecklingsfonderna har varit ”bevis” på ett intresse
            för småföretagen och i någon mån en kompensation för stödmiljarderna
            åt varven, stålet och skogen. Men i själva verket är det varken
            stödmiljarder eller utvecklingsfonder som har skapat det svenska
            välståndet. Inte heller kan en näringspolitik med en sådan inriktning
            vara motor i en industriell expansion. Det är främst genom generella
            åtgärder, framför allt på skatte- och lagstiftningsområdet som
            en sådan utveckling kan åstadkommas. Det vore visserligen fel
            att hävda att utvecklingsfonderna hittills har medfört någon skada,
            i vart fall inte på långt när jämförbar med den som orsakats av
            miljardstöden till förlorade företag. Men det vore också fel att
            av detta konstaterande dra slutsatsen att utvecklingsfonderna
            nödvändigtvis bör bibehållas. I denna motion har konstaterats
            att utvecklingsfonderna — därest vissa ändringar i banklagstiftningen
            görs och vissa andra åtgärder vidtas — inte behövs. I det läget
            finns det all anledning att med utgångs- punkt i de principiella
            och ekonomiska synpunkter som tidigare angivits i motionen verka
            för att utvecklingsfonderna avvecklas. Den omedelbara besparingseffekten
            av en sådan åtgärd skulle bli att det årliga driftbidraget till
            fonderna på knappt 100 milj. kr. bortfaller. Med stöd av vad ovan
            anförts hemställs att riksdagen hos regeringen begär förslag om
            avveckling av utveck- lingsfonderna.
          </p>
          <p xml:id="i-FsnNGgkHx32pi3BbiVdMbN">
            Stockholm den 24 mars 1982
          </p>
          <p xml:id="i-HrtJnnttMTawgkYputXexL">
            JOAKIM OLLÉN (m)
          </p>
        </div>
      </div>
    </body>
  </text>
</TEI>
