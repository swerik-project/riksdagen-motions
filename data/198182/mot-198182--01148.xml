<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01148">
  <teiHeader>
    <fileDesc>
      <titleStmt>
        <title>Ändrade regler för riksdagsval</title>
        <author>Bertil Fiskesjö m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändrade regler för riksdagsval</title>
          <idno type="rdwebb">G5021148</idno>
          <rs type="number">1148</rs>
          <ref type="dokument_url_text">http://data.riksdagen.se/dokument/G5021148/text</ref>
          <ref type="dokument_url_html">http://data.riksdagen.se/dokument/G5021148</ref>
          <ref type="dokumentstatus_url_xml">http://data.riksdagen.se/dokumentstatus/G5021148</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CA3pFyLdFtkVneaXbdnyV4</idno>
            <name>ÅKE POLSTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRE</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-BxH3NSJM4BrovQLAHNuY8H</idno>
            <name>ELLA JOHNSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-VQeQMdt9caNQssp1jxvoHn</idno>
            <name>STINA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-E. NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-2ymTc21Xu4T5EN7ZiCzTEX</idno>
            <name>STINA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ur88wHYMw8DnNXEZ1P5HBB" type="signed"/>
        <correspContext corresp="i-Ur88wHYMw8DnNXEZ1P5HBB">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-CA3pFyLdFtkVneaXbdnyV4"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-8Lq2FtVLPjm4ZuNxycmaDK"/>
          <note type="signatory" corresp="i-BxH3NSJM4BrovQLAHNuY8H"/>
          <note type="signatory" corresp="i-VQeQMdt9caNQssp1jxvoHn"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="r-0"/>
          <note type="signatory" corresp="i-2ymTc21Xu4T5EN7ZiCzTEX"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-6J1joFvFHPkqoFzNFfxEV4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1148/mot_198182__1148-001.pdf"/>
      <fw xml:id="i-T8vJZv6Bwbr6WD4GXVuAdL">
        Mot. 1981/82:1148 5
      </fw>
      <div type="motHeader" xml:id="i-7wYen7p4tAD9v3842vWwwK">
        <div type="motTitle" xml:id="i-7DSngBKkVjZfjRqSwE1Dc9"/>
        <div type="motSubmissionInfo" xml:id="i-HY13KroBwkapGZ1K7nH1PE"/>
      </div>
      <div type="motBody" xml:id="i-BWjbTy655xs7YKY1TAe4QF">
        <div xml:id="i-6eSz4VWsQzk5GNRHzURZFn">
          <p xml:id="i-HcoFPcbDRucjsnBMqV86vn">
            Motion
          </p>
          <p xml:id="i-LPYrHCocRetK8SAYQk4Bau">
            1981/82: 1148
          </p>
          <p xml:id="i-W7F8McsSR2oqjgbQUBMsnD">
            Bertil Fiskesjö m. fl. Ändrade regler för riksdagsval
          </p>
          <p xml:id="i-KK52LotQ4P4qDU8RgjDiYj">
            Vallagen
          </p>
          <p xml:id="i-DUwSKjLvpXZyhZqcBv6xBf">
            I proposition 1981/82:83 läggs fram förslag om förkortning av
            den tid som bör åtgå från beslut om extra val till den dag då
            extra val skall äga rum. Diskussion om detta uppkom i samband
            med regeringsombildningen våren 1981. Från såväl moderat som socialdemokratiskt
            håll framfördes krav om nyval. En viss tveksamhet uppkom dock
            när man upptäckte att det skulle ta inemot tre månader innan ett
            nyval kunde effektueras, beroende på gällande bestämmelser om
            förtidsröstning, tryckning av valsedlar m. m. Från socialdemokratiskt
            håll framfördes dock i den allmänna debatten förslag om hastiga
            förändringar av gällande bestämmelser så att tidsutrymmet skulle
            kunna förkortas. Om dessa förslag hade efterkommits hade det varit
            i hög grad betänkligt. Det hade inneburit att vallagen ändrats
            för att tillgodose partitaktiskt betingade krav i en viss bestämd
            situation. Det är rätt givet att det är just i lägen då den politiska
            debatten når särskild hetta som de i vallagen bestämda reglerna
            skall ligga fast. Den förda debatten reser onekligen frågan om
            den vanliga lagformen som gäller för vallagen är ett tillräckligt
            skydd mot hastigt påkommande krav på förändringar. Vallagens bestämmelser
            är en mycket viktig del av det lagsystem som reglerar grunderna
            för den politiska demokratin. Det inträffade aktualiserar enligt
            min mening frågan om inte åtminstone vissa delar av vallagen borde
            ges formen av grundlag. En grundlagsreglering skulle effektivt
            göra slut på alla resonemang i en akut situation om snabba, partitaktiskt
            betingade föränd- ringar av vallagen. Denna fråga bör utredas.
            I den nu aktuella propositionen föreslås åtgärder som skall göra
            det möjligt att genomföra extra val inom ca 50 dagar. Grundlagsbestämmelsen
            om att extra val skall hållas inom tre månader kvarstår dock oförändrad
            enligt förslaget. Tidsmarginalen kan således bli längre än de
            angivna 50 dagarna. Den exakta tidpunkten när valet skall hållas
            blir en fråga som avgörs från fall till fall inom ramen för tremånadersregeln.
            Det som gör att tidsmarginalen enligt förslaget kan krympas något
            i jämförelse med nu gällande ordning är föreslagna förkortningar
            av tidsfrister i en rad avseenden. Det gäller t. ex. förtidsröstning,
            anordnande av valsedelsförsändelser, kontroll av och utfärdande
            av röstkort. Vad det gäller är särregler för extra val. De ordinarie
            valen omfattas inte av de nya bestämmelserna. Det kan ifrågasättas
            om det på sikt är en lämplig ordning med skilda bestämmelser för
            de olika valen. De extra valen har
          </p>
          <pb facs="riksdagen-motions-pdf/data/198182/mot_198182__1148/mot_198182__1148-002.pdf"/>
          <p xml:id="i-AXAQfEguz7QwWQQEoTQbVD">
            samma innebörd som ordinarie val. Den riksdag som utses genom
            extra val har exakt samma befogenheter som den som tillkommer
            genom ordinarie val. Och omvänt borde gälla att om man anser det
            lämpligt och riktigt att förkorta en rad av de tidsfrister som
            nu anges för valen i vallagen så borde dessa förkortningar rimligen
            kunna gälla även för ordinarie val. Den procedur som skall genomföras
            och de rättsgarantier som skall gälla är ju desamma för extra
            val och ordinarie val. Även ur praktisk synpunkt är det bättre
            med samma regler för alla val till riksdagen. Vi anser således
            att det i det fortsatta beredningsarbetet — om möjligheten till
            extra val skall finnas kvar — bör övervägas att skapa enhetliga
            regler för valen.
          </p>
          <p xml:id="i-PCQZygvrLnjgQYhjoUFks1">
            Mandatperioden
          </p>
          <p xml:id="i-JSz1Q5nTYKjtZnWyyj42Gz">
            Den erfarenhet som vi nu har och den debatt som förts om valsystemet,
            om mandatperiodernas längd och om riksdagsupplösning och extra
            val ger anledning till en vidgning av perspektivet utöver vad
            som berörts ovan. Ett ytterligare skäl för detta är att grundlagskommittén
            (SOU 1981:15) misslyckats med att nå partipolitisk enighet kring
            en rad framåtsyftande förslag. Ett fortsatt beredningsarbete har
            påbörjats under justitieministerns ledning. Mandatperioden för
            såväl riksdag som kommunala församlingar var tidigare fyra år.
            Valen var åtskilda på så sätt att man vartannat år valde riksdag
            och vartannat fullmäktige och landsting. Några särskilda nackdelar
            eller något utbrett missnöje med denna ordning fanns inte. Skälen
            till att den avskaffades var av annan karaktär. För att gå med
            på den enkammarreform som genomfördes 1969 krävde socialdemokraterna
            någon form av s.k. kommunalt samband. Resultatet blev gemensam
            valdag för alla tre valen samt treårig mandatperiod. Orsaken till
            att man skar ner mandatperioden till tre år var att man ansåg
            att det i annat fall skulle bli för lång tidsrymd mellan de allmänna
            valen. Beslutet att korta ner mandatperioden var enligt vår mening
            olyckligt. För att möjliggöra en planering på litet längre sikt
            borde mandatperioden i såväl kommuner som riksdag vara minst fyra
            år. Det bästa skulle vara att återgå till den ordning som gällde
            före 1969. I de gemensamma valrörelser som nu äger rum sjunker
            de kommunala frågorna lätt undan. Men de är numera av en sådan
            räckvidd och betydelse att de väl förtjänar att ventileras i en
            separat valrörelse. Det är vidare ur demokratisynpunkt inte tillfredsställande
            att utgången av valen i olika kommuner och landsting nästan helt
            bestäms av partiernas rikspolitiska agerande. Valen borde rimligen
            vara en värdering av partierna och deras företrädare i det egna
            landstinget och i den egna kommunen. Skilda valdagar skulle således
            vara till gagn för den kommunala demokratin. Men om det av politiska
            skäl skulle man trots detta visa sig omöjligt att slopa den gemensamma
            valdagen bör man trots detta överväga att införa en längre mandatperiod,
            förslagsvis fyra år.
          </p>
          <pb facs="riksdagen-motions-pdf/data/198182/mot_198182__1148/mot_198182__1148-003.pdf"/>
          <fw xml:id="i-UB3cDhfHAeydsXh42WXPHQ">
            Mot. 1981/82:1148 6
          </fw>
          <p xml:id="i-b8ThUy4sYF6PRTsGezVKy">
            Extra val
          </p>
          <p xml:id="i-9ovtVyhNTFqVXRWU72qyt3">
            Behovet av längre planeringsperioder och därmed av en längre
            mandat- period har nära samband med frågan om riksdagsupplösning
            och extra val. Ett extra val innebär ju att mandatperioden ytterligare
            förkortas. De ordinarie valen äger hos oss sedan gammalt rum på
            i förväg i författningen angivna fasta tider. Mandattiden för
            dem som valts i ett extra val gäller således endast den återstående
            tiden av den ordinarie mandatpe- rioden. En tanke som lanserats
            i den allmänna debatten och som vunnit visst gehör framför allt
            inom socialdemokratin är att vi skulle övergå till ett system
            av engelsk eller dansk typ. Det innebär i korthet att man stadgar
            en längsta tid som den valda församlingen kan sitta — i England
            fem, i Danmark fyra år. Inom denna tid kan man —i realiteten statsministern
            — bestämma när val skall hållas. Efter valet börjar ny mandatperiod
            att löpa. Hur lång mandatperio- den blir inom de angivna gränserna
            och när val skall hållas bestäms således efter politiska överväganden
            av den sittande regeringen och dess ledning. Enligt min mening
            bör systemet med fasta mandatperioder bibehållas. Ur rent praktisk
            synpunkt är det en fördel för myndigheter och politiska partier
            och även för allmänheten att på förhand veta när valdagen kommer.
            Valförberedelserna, särskilt nomineringsprocessen, inom partierna
            är nume- ra tämligen omständliga och utdragna i tiden. Det grundläggande
            och i hög grad vällovliga skälet för detta är att man inom partierna
            vill ge så många som möjligt inflytande över nomineringarna. Men
            även ur principiell synpunkt är det fel att en sittande regering
            skall kunna bestämma när valet skall äga rum. Ensidiga partipolitiska
            övervägan- den bör inte få avgöra en så viktig sak. Det ger också
            en oberättigad politisk favör åt det eller de partier som innehar
            regeringsmakten. Man eftersträvar naturligtvis att välja en tidpunkt
            som ur opinionssynpunkt är så gynnsam som möjligt för det egna
            partiet. Ett system med fasta valdagar som gör att valen kommer
            på bestämda, i förväg angivna tider är således ur olika aspekter
            att föredra. De berättigade invändningar som kan riktas mot ett
            system med ”flytande” mandatperioder gäller också i hög grad mot
            de möjligheter till extra val som nu finns i vår författning.
            Men därtill kommer också en rad andra. Det är regeringen som beslutar
            om extra val. Om regeringen drabbats av misstroendeförklaring
            i riksdagen kan den besluta om extra val. Regeringen sitter då
            kvar i avvaktan på valet. Men regeringen kan också utan föregående
            misstroendeförklaring besluta om extra val. Ett sådant beslut
            fattas således efter en rent politisk värdering. Regeringen kan
            också besluta att pågående riksmöte skall avbrytas. Det innebär
            att riksdagsarbetet läggs ner och riksdagsledamöterna skickas
            hem. Extra val blir också följden om talmannen fyra gånger skulle
            misslyckas med att få en statsministerkandidat godtagen av riksdagen.
          </p>
          <pb facs="riksdagen-motions-pdf/data/198182/mot_198182__1148/mot_198182__1148-004.pdf"/>
          <fw xml:id="i-U6jAn5URc8n2QfjXbxMYB8">
            Mot. 1981/82:1148 7
          </fw>
          <p xml:id="i-USBq6vYj4p3zhmu1tBxkjc">
            Enligt vår mening är det ur principiell synpunkt felaktigt att
            regeringen kan besluta om extra val och även besluta om avbrytande
            av riksmöte. Dessa befogenheter är uppenbarligen en reminiscens
            av det statsrättsliga tankesätt som gällde under fördemokratisk
            tid, då regeringen (kungen) betraktades som överordnad riksdagen
            och också benämndes den första statsmakten. Numera är regeringen
            ett organ som tillkommer genom att riksdagen utser statsminister.
            Riksdagen kan också genom misstroendeförklaring avsätta regeringen.
            De avgörande beslutsfunktionerna vad gäller lagstiftning och budget
            ligger numera odelat hos riksdagen. Regeringen är således ett
            riksdagens organ, som riksdagen tillsätter och som också kan avsättas
            av riksdagen. Det är därför en uppenbar anomali att regeringen
            kan avgöra hur länge den av folket i direkta val utsedda riksdagen
            skall sitta. Redan av strikt principiella skäl bör således regeringens
            rätt att utlysa extra val och avbryta riksmöte avskaffas. Om något
            organ skall kunna fatta ett sådant beslut bör det vara riksdagen
            själv. Men det finns även andra skäl som talar för att möjligheterna
            till extra val bör inskränkas starkt, helst helt avskaffas. Man
            kan givetvis göra den inledande invändningen mot ett avskaffande
            att institutet inte använts särskilt ofta i vårt land. Detta är
            riktigt. Men de historiska erfarenheterna härvidlag hindrar inte
            att det kan bli vanligare med extra val i framtiden. De praktiska
            möjligheterna att utnyttja institutet ökar dessutom om man beslutar
            om den förlängning av gällande mandatperioder som av andra skäl
            är starkt befogad. Till detta kommer de propåer som framförts
            om ”flytande” mandatperioder enligt engelskt eller danskt mönster.
            De som förordat en sådan ordning förutsätter ju att det är regeringen
            som skall besluta om valen och därmed också i realiteten om mandatperiodernas
            längd. Alla val skulle enligt den ordningen bli extra val, och
            avgörandet skulle ligga i regeringens, eller kanske rättare, i
            statsministerns hand. Men även bortsett från detta så är själva
            förekomsten av möjligheten till extra val till skada. Hotet om
            extra val kan bli ett vapen i den sittande regeringens hand mot
            riksdagen. Men det kan också vara ett alibi för såväl regering
            som folkrepresentation att undvika att ta nödvändiga beslut i
            besvärliga, kontroversiella och ur kortsiktig opinionssynpunkt
            otacksamma frågor. Erfarenheterna från t. ex. Danmark ger vid
            handen att det förhåller sig just på detta sätt. Eftersom man
            inte vet, när det kan bli val vågar inte partierna göra de kompromisseftergifter
            som skulle vara nödvändiga för konstruktiva majoritetsbeslut.
            Man bevakar sina positioner för den händelse det skulle bli val.
            Och regeringen tvingas ge upp och utlysa nyval. Frågorna hänskjuts
            — som det brukar heta — till folkets avgörande. Själva hotet om
            eller förväntningarna på nyval bidrar således starkt till att
            det också blir nyval. I Danmark har man val ungefär vartannat
            år. Det är länge sedan något folketing satt hela den fyraåriga
            mandattiden ut. Några avgörande föränd- ringar av folketingets
            sammansättning har de täta valen som regel inte gett. Och problemen
            har varit desamma efter valen som före.
          </p>
          <pb facs="riksdagen-motions-pdf/data/198182/mot_198182__1148/mot_198182__1148-005.pdf"/>
          <fw xml:id="i-3GiVozXfTPbg8Ewum7TmST">
            Mot. 1981/82:1148 8
          </fw>
          <p xml:id="i-JKK8ZeFWE3ABGrJtYqtZRK">
            I vårt land har under de senaste mandatperioderna frågan om extra
            val tidvis helt dominerat den politiska debatten även om detta
            inte resulterat i något extra val. Särskilt socialdemokraterna
            och vänsterpartiet kommunis- terna har drivit frågan hårt. Den
            politiska debatten har därmed i hög grad kommit att handla om
            formfrågor och taktiska frågor i stället för sakfrågorna. Vid
            ett par tillfällen har det varit osäkert om extra val skulle komma
            att utlysas eller ej. Vid dessa tillfällen har den taktiskt betingade
            debatten helt tagit överhand. Detta gällde särskilt i samband
            med regerings- ombildningen våren 1981. Man kan således konstatera
            att redan förekomsten av möjligheten till extra val i vissa situationer
            kan vara till skada. I stället för att söka sakligt betingade
            lösningar på aktuella eller långsiktiga problem blir politikerna
            lätt engagerade i en positionsstrid och en taktiskt motiverad
            debatt. Möjligheten till extra val kan också snedvrida det politiska
            beslutsfattan- det genom att hänsynen till kortsiktiga opinionseffekter
            i alltför hög grad kommer att styra partiernas val av positioner
            och förslag i olika frågor. De täta opinionsundersökningarna som
            ständigt registrerar förändringar i väljaropinionen bidrar till
            detta. Ett ständigt sneglande på den omedelbara effekten på opinionen
            av olika ståndpunkter försvårar beslut, vars nyttiga och gynnsamma
            verkan framgår först på litet längre sikt. Risken är uppenbar
            för vad som brukar kallas SIFO-demokrati. Helt allmänt befrämjar
            redan den korta ordinarie mandatperioden en utveckling i denna
            riktning. Det är således längre mandatperioder som behövs — inte
            perioder som kan avkortas genom extra val. Utöver de invändningar
            mot extra val som nämnts ovan finns det — som berörts i inledningen
            av motionen — också invändningar av något annan natur. Det är
            tänkt att extra val skall kunna tillgripas bl. a. när regeringen
            misslyckats med att få gehör i riksdagen för ett förslag i en
            viktig fråga, oavsett om detta lett till antagande av misstroendeförklaring
            eller ej. Frågan som orsakat det uppkomna läget skall hänskjutas
            till folket för avgörande i ett allmänt val. Det innebär att valrörelsen
            i hög grad kommer att fokuseras till en enda fråga. Denna begränsning
            kommer att förstärkas om — som syftet är— tidpunkten för valet
            läggs nära beslutet om val. Andra frågor än den som direkt orsakat
            den utlösande kontroversen kommer i skymundan. Valet blir ett
            slags folkomröstning i en enda fråga. Därmed vilseleds väljarna,
            eftersom den valda riksdagen har att besluta i alla frågor på
            samma sätt som en riksdag som framgått ur ett ordinarie val. Om
            man vill höra väljarna i en särskild fråga eller helt överlämna
            beslutanderätten till väljarna bör detta ske i en regelrätt folkomröstning.
            Ett slopande av möjligheten för regeringen att utlysa extra val
            kan, om man så vill, kombineras med införandet av ett klarare
            definierat och reglerat folkomröstningsinstitut än det nuvarande.
            Om detta liksom om riksdagens arbetsformer i andra avseenden än
            som här berörs har vi tillsammans med andra centerpartister väckt
            särskilda motioner till årets riksdag, till vilka det finns anledning
            att hänvisa.
          </p>
          <pb facs="riksdagen-motions-pdf/data/198182/mot_198182__1148/mot_198182__1148-006.pdf"/>
          <fw xml:id="i-KeZwLk3SKXfqndbZNfz9kR">
            Mot. 1981/82:1148 9
          </fw>
          <p xml:id="i-3hLDg5PiBwjVecwV7G84QU">
            Som framgått av vad som ovan sagts bör regeringens rätt att utlysa
            extra val och avbryta riksmötet avskaffas. Vi anser dock inte
            att dessa befogenheter skall överföras till riksdagen. De bör
            således utgå ur författningen. Den riksdag som valts skall sitta
            mandatperioden ut. Därmed understryks riksdagens ansvar. Någon
            möjlighet att undfly detta ansvar genom extra val finns ju inte.
            Det kan nämnas att i Norge finns ingen möjlighet att upplösa stortinget
            och utlysa nyval. Det i de ordinarie valen utsedda stortinget
            sitter således alltid den fyraåriga mandattiden ut. Några olägenheter
            med detta har inte kunnat spåras. Det har visserligen tidigare
            diskuterats att införa ett nyvalsinstitut. Denna diskussion har
            numera helt ebbat ut. De norska partierna tycks vara helt ense
            om att behålla den gällande ordningen. Bl. a. har — enligt vad
            företrädare för partierna uppgett — erfarenheterna från det danska
            systemet verkat avskräckande. Det bör understrykas att möjligheten
            för regeringen att utlysa extra val således inte skall finnas
            ens i det fall då en regering fälls genom misstroendeförklaring.
            Det är i själva verket alldeles särskilt inkonsekvent att regeringen
            i ett sådant läge har en riksdagen överordnad ställning med möjlighet
            att sända hem riksdagen och anordna extra val. Oavsett på vilka
            grunder en regering avgår bör således initiativet återgå till
            riksdagen, som i föreskriven ordning har att utse ny statsminister
            och därmed också ny regering. Därefter äger regeringsskifte rum.
            Det finns ett undantagsfall för vilket det kan diskuteras om möjligheten
            till extra val skall finnas kvar. Det fall jag åsyftar är om talmannen
            fyra gånger skulle misslyckas med att få riksdagens accept på
            förslag till statsminister. Enligt nu gällande regler blir det
            automatiskt extra val om inte ordinarie val ändå skall hållas
            inom tre månader. Det bör understrykas att risken för att ett
            fall av det slag som här angetts skulle inträffa måste bedömas
            vara utomordentligt liten. Det skulle innebära att riksdagen —
            inkl. de politiska partierna — inkompetensförklarade sig själv.
            Det bör också noteras att den sittande regeringen kvarstår under
            den tid som åtgår för det extra valet. Dess kompetens är också
            orubbad, bortsett från ett i det här sammanhanget helt irrelevant
            undantag som gäller rätten att förordna om extra val. Det förtjänar
            att framhållas att begreppet ”expedi- tionsministär”, som av och
            till flitigt används i den allmänna debatten, helt saknar grundlagsstöd.
            En sittande regering har således alltid grundlagsenlig rätt att
            utöva de befogenheter som grundlagen tillerkänner varje regering.
            Enligt gällande författning är landet heller aldrig utan regering.
            Den ”gamla” regeringen sitter alltid kvar fram till den tidpunkt
            då en ny regering tillträder. Ett helt realistiskt alternativ
            till det automatiska extra val, som talmannens misslyckande att
            få en ny statsminister godtagen av riksdagen enligt gällande regler
            utlöser, är således att den regering som finns sitter kvar. Det
            är klart logiskt ur den synpunkten att riksdagen misslyckats i
            sina försök att få fram ett alternativ. En sådan ordning skulle
            f. ö. få den effekten att riksdagen inte
          </p>
          <pb facs="riksdagen-motions-pdf/data/198182/mot_198182__1148/mot_198182__1148-007.pdf"/>
          <fw xml:id="i-3KMLKKKxjvjYAh8teJRdEw">
            Mot. 1981/82:1148 10
          </fw>
          <p xml:id="i-GWe1PfgtrFmAHcPuJFLSRz">
            på lättsinniga grunder frestas att fälla en sittande regering.
            En misstroende- förklaring skulle helt enkelt inte bli aktuell
            i andra lägen än då det var helt klart att det i riksdagen fanns
            underlag för en ny regering. Partierna i riksdagen skulle således
            vara tvingade att ha alternativet klart innan majoriteten gick
            i författning med att fälla en regering. Det är svårt att upptäcka
            några nackdelar med en sådan ordning. Det bör tilläggas att det
            inte finns några garantier för att ett extra val— efter ett misslyckande
            av talmannen -— skulle erbjuda någon ny eller lättare lösning
            av regeringsfrågan. Det är föga troligt att några avgörande förskjutningar
            skulle ske i valmanskåren under ett par månader. Problemen med
            regeringsbildningen skulle således vara exakt desamma. Och hur
            skulle man då göra? Ett nytt val igen? — Men även i det fall extra
            val utlöses vid andra tidpunkter under löpande mandatperiod är
            det helt möjligt att regeringsfrå- gan efter valet befinner sig
            i precis samma läge som före. Utgången av det nyligen genomförda
            valet i Danmark är ett illustrativt exempel härvidlag. Den analys
            av möjligheterna till extra val som redovisats ovan har begränsats
            till effekterna på det politiska systemet i trängre mening. Detta
            är också av uppenbara skäl i en demokrati det väsentligaste. Det
            bör dock nämnas att till detta kan läggas de effekter extra val
            i vissa lägen skulle ha på hela förvaltningssystemet. Detta har
            som bekant en stor omfattning, och dess ”gilla gång” är i en rad
            avseenden av direkt betydelse för flertalet medborgare. En av
            grunderna för förvaltningens verksamhet och även för många verksamheter
            som direkt eller indirekt är beroende av statsmakterna är statsbudgeten
            och de i anknytning till denna utfärdade regleringsbreven. Ett
            extra val som förhindrade riksdagen att anta budgeten i föreskriven
            ordinarie ordning skulle sannolikt få besvärande konsekvenser
            härvidlag.
          </p>
          <p xml:id="i-GiMcjGWF8cDsPzxXzDK2n">
            Sammanfattning
          </p>
          <p xml:id="i-QFSVtawiV5VRiVcogvk2aG">
            I de författningsfrågor som berörs i föreliggande motion bör
            inriktningen av det fortsatta beredningsarbetet vara att mandatperioderna
            även fortsätt- ningsvis skall vara fasta, att mandatperioden utsträcks
            till fyra år, att möjligheten till extra val starkt begränsas
            eller helt avskaffas, att det övervägs att ge vissa delar av vallagen
            grundlagsskydd samt att — om någon möjlighet till extra val bibehålls
            — enhetliga regler för alla val till riksdagen utarbetas.
          </p>
          <pb facs="riksdagen-motions-pdf/data/198182/mot_198182__1148/mot_198182__1148-008.pdf"/>
          <fw xml:id="i-NmDwTrxoh1SpJRa7mM2iBd">
            Mot. 1981/82:1148 11
          </fw>
          <p xml:id="i-9qNNKfZqMmyjLC7ct3ZZfb">
            Hemställan
          </p>
          <p xml:id="i-VYtpX2zhmP1oziwtpj5Jpt">
            Med hänvisning till vad som anförts i denna motion hemställs
            att riksdagen beslutar uttala att det fortsatta beredningsarbetet
            i de författningsfrågor som berörs i motionen skall ha den inriktning
            som där angetts.
          </p>
          <p xml:id="i-Kq9xfKRMiNfddqwFRPC8VY">
            Stockholm den 25 januari 1982
          </p>
          <p xml:id="i-DxpnFnVMhJHDuYiHrsjPqn">
            BERTIL FISKESJÖ (c)
          </p>
          <p xml:id="i-7NHoPiFMbB8a8UEVYCrPj6">
            ÅKE POLSTAM (c) GUNILLA ANDRÉ (c) SVEN-E. NORDIN (c) IVAN SVANSTRÖM
            (c) MARTIN OLSSON (c) ELLA JOHNSSON (c) STINA ELIASSON (c) STINA
            ANDERSSON (c) BENGT KINDBOM (c) BRITTA HAMMARBACKEN (c)
          </p>
        </div>
      </div>
    </body>
  </text>
</TEI>
