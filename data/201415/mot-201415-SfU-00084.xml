<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-00084">
  <teiHeader>
    <fileDesc>
      <titleStmt>
        <title>Jämställd föräldraförsäkring</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:84 av Wiwi-Anne Johansson m.fl. (V)</title>
          <idno type="rdwebb">H20284</idno>
          <rs type="number">84</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H20284/text</ref>
          <ref type="dokument_url_html">http://data.riksdagen.se/dokument/H20284</ref>
          <ref type="dokumentstatus_url_xml">http://data.riksdagen.se/dokumentstatus/H20284</ref>
          <ref type="docx">http://data.riksdagen.se/fil/9671A96D-FC2E-4735-A2F3-8A52F7DEBEFB</ref>
          <ref type="pdf">http://data.riksdagen.se/fil/430EF7FA-7F65-4AF2-9290-C763E0C91C05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4Ziz2R1LgCCaLLc6wPy8vL" type="signed"/>
        <correspContext corresp="i-4Ziz2R1LgCCaLLc6wPy8vL">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction type="submitted" xml:id="i-2F4e5Yywme5ycwBeF2J9PS">
          <date when="2014-10-27"/>
          <time when="14:32:00"/>
        </correspAction>
        <correspAction type="referred" xml:id="i-2poHRjuXsy2ZRjWdrVnZMa">
          <date when="2014-11-12"/>
        </correspAction>
        <correspAction type="assigned" xml:id="i-K9UykUhQb7QRvvgNNV78At">
          <date when="2016-07-08"/>
          <time when="10:30:07"/>
        </correspAction>
        <correspContext corresp="i-K9UykUhQb7QRvvgNNV78At">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-ADHd8fw5y4y53UMmomqvFL"/>
        <correspContext corresp="i-ADHd8fw5y4y53UMmomqvFL">
          <ref type="uppgift">2014/15:CU6</ref>
          <ref type="ref_dok_id">H201CU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8qYR89c1FKNrj1bwRqpsuu"/>
        <correspContext corresp="i-8qYR89c1FKNrj1bwRqpsuu">
          <ref type="uppgift">2014/15:SfU3</ref>
          <ref type="ref_dok_id">H201SfU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:84 av Wiwi-Anne Johansson m.fl. (V) Jämställd föräldraförsäkring</div>
      </div>
      <div type="motBody">
        <div type="TOC" xml:id="i-6i8mDK8vNqp8p2yuGeXPpc">
          <head xml:id="i-YQGUbEP2LxUq1oGEqSVdoY">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3En jämställd föräldrapenning
            </item>
            <item style="indent-level: 2">
              3.1Återinför mål om jämställt uttag av föräldrapenning
            </item>
            <item style="indent-level: 1">
              4Föräldraförsäkringen i familjer med fler än två föräldrar
            </item>
            <item style="indent-level: 1">
              5Jämställdhetsbonusen – en misslyckad jämställdhetsreform
            </item>
          </list>
        </div>
        <div type="motProposal" subtype="förslag">
          <head xml:id="i-NgZQnuNTbv4h5iei3imrRu">
            2 Förslag till riksdagsbeslut
          </head>
          <list style="ol">
            <item xml:id="i-A1ChHzz476dJDqn2oEz2mN">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som 2016 ska lämna förslag till förändring av föräldrapenningen
              så att uttaget av dagar blir jämställt och delas lika mellan föräldrarna,
              utan möjlighet att överlåta dagar, dvs. en individuell föräldraförsäkring.
            </item>
            <item xml:id="i-VHkNGJiiWGZ9fZer6JZuLP">
              Riksdagen tillkännager för regeringen som sin mening vad som
              anförs i motionen om att målet om ett jämställt uttag av föräldradagar
              bör återinföras i Försäkringskassans regleringsbrev.
            </item>
            <item xml:id="i-QRXZCAsxDatwqMEQhjX9sx">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              i syfte att ändra reglerna i föräldrabalken så att det blir möjligt
              för ett barn att ha flera vårdnadshavare.
            </item>
          </list>
        </div>
        <div type="motContent">
          <head type="h1" xml:id="i-Uu4bK1biu1z1pcHxxrG6LY">
            3 En jämställd föräldrapenning
          </head>
          <p xml:id="i-2RBP5LpGBvLwt4CHJYQio9">
            Hur föräldrar ska förmås fördela ansvar för hem och barn lika
            är en av de mest centrala jämställdhetsfrågorna. Det är väl belagt
            att det ojämna uttaget av föräldraledigheten har negativa effekter
            på kvinnors löneutveckling och anställnings- och arbetsvillkor
            samt sjukfrånvaro.
          </p>
          <p xml:id="i-NfqRWfdykd9d88HtgvHL4T">
            Kvinnor tar i dag ut drygt tre fjärdedelar av dagarna i föräldraförsäkringen.
            Under småbarnsåren är kvinnors andel av uttaget ännu större –
            90 procent under det första året och 82 procent upp till barnets
            tvåårsdag. Detta vet arbetsgivarna. Därmed kan arbetsgivare se
            en ”risk” för framtida föräldraledighet när det gäller kvinnor
            i fertil ålder, vilket självklart spelar in vid såväl rekrytering
            som lönesättning och beslut om befordran eller fortbildning. Det
            innebär inte nödvändigtvis att arbetsgivarna medvetet vill diskriminera.
            Deras handlande beror på att de ogillar frånvaro. De handlar rationellt
            på basis av befintlig kunskap och även utifrån de föreställningar
            och normer som säger att det är kvinnorna som är ytterst ansvariga
            för barnuppfostran.
          </p>
          <p xml:id="i-JQZFwDEJzLHXiqhtRa9ynn">
            På motsvarande sätt räknar arbetsgivare med att män som blir
            föräldrar ska jobba på i oförändrad takt och inte vara frånvarande
            för att ta hand om sina barn. Arbetsvillkoren på manligt dominerade
            arbetsplatser är därmed inte alls anpassade till att de anställda
            också ska kunna ta föräldraansvar. Undersökningar från bl.a. Göteborgs
            universitet har också visat att många arbetsgivare är direkt negativt
            inställda till att män tar ut föräldraledighet.
          </p>
          <p xml:id="i-HKmUUKRNEzkTewr7gCRmGH">
            Dessa förväntningar och strukturer återskapar det förlegade mönstret
            att hem och barn är kvinnors ansvar, medan mäns huvuduppgift är
            att arbeta och försörja familjen. Ska detta mönster ändras, krävs
            en radikal förändring av det faktiska uttaget av föräldraledigheten
            och det dagliga ansvaret för barn och hemarbete. De enda större
            förändringarna i fördelningen av mäns och kvinnors uttag av föräldraledighet
            som åstadkommits sedan försäkringen infördes på 1970-talet har
            skett som en följd av ökad kvotering. Den andra pappamånad som
            infördes för tio år sedan har gradvis fått effekt under det senaste
            decenniet. Nu har dock ökningen av pappors uttag mattats av något.
            Informationskampanjer och skarpare skrivningar i diskrimineringslagstiftningen
            har däremot inte lett till några mätbara effekter. Inte heller
            har den jämställdhetsbonus regeringen införde under förra mandatperioden
            följts av någon större ökning av mäns uttag av föräldraledighet.
          </p>
          <p xml:id="i-5XeTEAhxtGntjznv5HxKnG">
            Ett vanligt argument för att män inte kan vara föräldralediga
            är att de och deras familjer då förlorar pengar eftersom män oftast
            har högre lön. I ett kort perspektiv kan det stämma, men problemet
            minskade avsevärt när taket i föräldrapenningen höjdes till 10
            prisbasbelopp. Flertalet kollektivavtal ger också extra ersättning
            utöver föräldrapenningen. Det krävs numera löneskillnader på mer
            än 5 000 kronor per månad för att den totala hushållsinkomsten
            ska påverkas under perioden med föräldraledighet. Och ser man
            på de framtida inkomsterna kan en familj göra en rejäl förlust
            om de låter traditionella normer styra sitt handlande genom att
            kvinnornas inkomstutveckling blir sämre.
          </p>
          <p xml:id="i-E3LWKmDYyztDYvsWpHhQUE">
            Institutet för arbetsmarknads- och utbildningspolitisk utvärdering
            (IFAU) har publicerat flera rapporter om hur fördelningen av föräldraansvar
            och föräldrapenning kan påverka såväl inkomster som andra förhållanden
            för kvinnor och män. Att kvinnor generellt tar ett större ansvar
            för såväl barn som hem leder till en sämre löne- och inkomstutveckling.
            På lång sikt blir könsskillnaderna i lön 10 procentenheter. Inkomstskillnaderna
            blir ännu större och är 50 procentenheter 10 år efter första barnets
            födelse och 35 procentenheter 15 år efter första barnets födelse.
          </p>
          <p xml:id="i-ErDf7A7dm6oiwhAb76G1wh">
            Löner och andra inkomster påverkas också specifikt av hur uttaget
            av föräldrapenningen fördelas mellan män och kvinnor. Den som
            är föräldraledig får en lägre framtida lön och det gäller för
            både män och kvinnor. För kvinnor kan löneutvecklingen dock påverkas
            positivt om pappan ökar sitt uttag. Varje månad som pappan är
            hemma ökar den framtida lönen med 7 procent för mamman.
          </p>
          <p xml:id="i-WPr9nBgVQVnZWbAxvrN1XZ">
            Att kvinnor dessutom har en högre sjukfrånvaro tycks också bero
            på deras större ansvar för familj och barn. På grund av sjukfrånvaron
            sjunker kvinnors inkomster ytterligare.
          </p>
          <p xml:id="i-T8MT1gjW4VgJ49q2c8YZGF">
            Ett mer jämställt uttag av föräldrapenning har också andra positiva
            effekter på jämställdheten utöver de strikt ekonomiska. Uttaget
            av den tillfälliga föräldrapenning vid vård av sjukt barn är mer
            lika fördelat i familjer som har delat mer rättvist på den ordinarie
            föräldrapenningen (Inspektionen för socialförsäkringen, rapport
            2013:17). Vidare tar män ett större ansvar för hushållsarbetet
            i dessa familjer (Försäkringskassan, Socialförsäkringsrapport
            2013:9). Kontakten mellan pappor och barn, exempelvis efter separationer,
            blir dessutom bättre om föräldrapenningdagarna har delats mer
            lika mellan föräldrarna (Försäkringskassan, Socialförsäkringsrapport
            2009:1).
          </p>
          <p xml:id="i-XjpKHhw6kt12XazSDDWTNL">
            Det är dags att ta konsekvenserna av dessa erfarenheter. Regeringen
            bör därför tillsätta en utredning som 2016 ska lämna förslag till
            förändring av föräldrapenningen så att uttaget av dagar blir jämställt
            och delas lika mellan föräldrarna, utan möjlighet att överlåta
            dagar, dvs. en individuell föräldraförsäkring. I de familjer som
            består av en förälder ska naturligtvis alla dagar kunna tas ut
            av den föräldern. Detta bör riksdagen som sin mening ge regeringen
            till känna.
          </p>
          <head type="h2" xml:id="i-5pbrTi7Y3nxr1QFpzjmqbQ">
            3.1 Återinför mål om jämställt uttag av föräldrapenning
          </head>
          <p xml:id="i-Ky6e3EnXxUiPPQq8X53VQm">
            Det är djupt oroväckande att målet om ett jämställt uttag av
            föräldradagar har tagits bort i Försäkringskassans regleringsbrev.
            Det visar bara hur bakåtsträvande den tidigare högerregeringens
            s.k. jämställdhetspolitik var. För att Försäkringskassans påverkansarbete
            ska bli mer strukturerat och kontinuerligt bör därför målet om
            ett jämställt uttag av föräldradagar återinföras i regleringsbrevet.
            Detta bör riksdagen som sin mening ge regeringen till känna.
          </p>
          <head type="h1" xml:id="i-RZVDAx44VsegCtuT5ScuvC">
            4 Föräldraförsäkringen i familjer med fler än två föräldrar
          </head>
          <p xml:id="i-2Ee3CCdki8VQhSRJTikNfG">
            Allt fler barn lever i andra familjekonstellationer än den traditionella
            kärnfamiljen. Det blir allt vanligare att samkönade par väljer
            att skaffa barn i konstellationer om två mammor och en pappa,
            två pappor och en mamma eller två av varje. I dag kan endast två
            personer vara vårdnadshavare, vilket är problematiskt för framför
            allt barnen i dessa familjer. Vid eventuella separationer riskerar
            barn exempelvis att gå miste om rätten till umgänge med en eller
            flera av sina föräldrar.
          </p>
          <p xml:id="i-VQiLyH8ZTsQkgBdU2wMVNg">
            Familjelagstiftningen måste moderniseras så att fler än två personer
            kan vara vårdnadshavare för ett barn. Regeringen bör därför tillsätta
            en utredning i syfte att ändra reglerna i föräldrabalken så att
            det blir möjligt för ett barn att ha flera vårdnadshavare. Som
            en följd av detta måste också föräldraförsäkringens utformning
            ses över för att kunna anpassas till denna typ av familjer. Detta
            bör riksdagen som sin mening ge regeringen till känna.
          </p>
          <head type="h1" xml:id="i-T14m7whXX1tKj4msP6aDdT">
            5 Jämställdhetsbonusen – en misslyckad jämställdhetsreform
          </head>
          <p xml:id="i-UxmGdniCp7BJHCJ4EcsQP7">
            Syftet med högerregeringens jämställdhetsbonus var att få män
            och kvinnor att dela mer lika på föräldraledigheten. Försäkringskassan
            har gjort en undersökning av hur jämställt uttaget av föräldradagar
            var i familjer som fick barn just före införandet av bonusen respektive
            just efter. Man fann inga större skillnader. Under de första åren
            var det emellertid komplicerat att få bonusen. Man var tvungen
            att ansöka själv och bonusen betalades ut långt efteråt. Reglerna
            har sedan dess förenklats. Sedan 2012 betalas bonusen ut automatiskt
            och kontinuerligt medan föräldraledigheten pågår. Förenklingarna
            har möjligtvis lett till att något fler föräldrar tar del av den.
            Men bonusen förändrar inte i grunden problemet med att pappor
            som grupp tar ut för få föräldradagar. Tvärtom har kvinnor t.o.m.
            ökat sitt uttag under barnets första levnadsår sedan de nya reglerna
            infördes 2012. I stället blir bonusen ett extra bidrag till de
            föräldrar som antagligen redan delar lika på ansvaret för barn
            och hemarbete och allt som oftast har en god ekonomi. Det som
            verkligen visat sig ha haft stora effekter på uttaget av föräldradagar
            är de steg av ökad kvotering som har tagits. Därför välkomnar
            Vänsterpartiet att regeringen har aviserat att jämställdhetsbonusen
            ska avskaffas fr.o.m. 2017.
          </p>
        </div>
        <div type="motSignatures">
          <list>
            <item xml:id="i-HdEUpkiHmfMeVifgyoMwbe">
              Wiwi-Anne Johansson (V)
            </item>
            <item xml:id="i-JYgM16H7jiBZo1Up5W3uSk">
              Ulla Andersson (V)
            </item>
            <item xml:id="i-QNyMB3twJmWpGoAfn5LETo">
              Ali Esbati (V)
            </item>
            <item xml:id="i-CVX7AyH5EGXHZp5oGQip84">
              Christina Höj Larsen (V)
            </item>
            <item xml:id="i-6khvh1oFvFnyCq9hvauW47">
              Daniel Riazat (V)
            </item>
            <item xml:id="i-SAFa292dUPEwpJ8Wnotz9z">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
