<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-03242">
  <teiHeader>
    <fileDesc>
      <titleStmt>
        <title>Utveckla den skånska besöksnäringen</title>
        <author corresp="i-F7At3v6PvJpNCH37qRhr8A">av Sofia Damm (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3242 av Sofia Damm (KD)</title>
          <idno type="rdwebb">H7023242</idno>
          <rs type="number">3242</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H7023242/text</ref>
          <ref type="dokument_url_html">http://data.riksdagen.se/dokument/H7023242</ref>
          <ref type="dokumentstatus_url_xml">http://data.riksdagen.se/dokumentstatus/H7023242</ref>
          <ref type="docx">http://data.riksdagen.se/fil/347C579B-94EF-418A-B670-AC8BE52694E5</ref>
          <ref type="pdf">http://data.riksdagen.se/fil/C13D8276-9151-4D6E-A397-E8D411D1B02E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FFWGhBZjFd9M8ohYSWRcvc" type="signed"/>
        <correspContext corresp="i-FFWGhBZjFd9M8ohYSWRcvc">
          <note type="signatory" corresp="i-F7At3v6PvJpNCH37qRhr8A"/>
        </correspContext>
        <correspAction type="submitted" xml:id="i-5vL39854iZjTmR1P8TXzEz">
          <date when="2019-10-03"/>
          <time when="16:03:34"/>
        </correspAction>
        <correspAction type="reviewed" xml:id="i-7P9NzfRup9cVEjwChSQiJo">
          <date when="2019-10-03"/>
          <time when="19:22:45"/>
        </correspAction>
        <correspAction type="referred" xml:id="i-SpdD7kkAzsaBQhthaN4Bxb">
          <date when="2019-10-11"/>
        </correspAction>
        <correspAction type="assigned" xml:id="i-Fh2gqwBG8PYwBmkQS4AYVJ">
          <date when="2020-07-22"/>
          <time when="09:35:35"/>
        </correspAction>
        <correspContext corresp="i-Fh2gqwBG8PYwBmkQS4AYVJ">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-VZwqcxxCqNzrvPakgqUs5o"/>
        <correspContext corresp="i-VZwqcxxCqNzrvPakgqUs5o">
          <ref type="uppgift">2019/20:SoU7</ref>
          <ref type="ref_dok_id">H701SoU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU7</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KGYTWUsCG7avLpdnR8ncwv"/>
        <correspContext corresp="i-KGYTWUsCG7avLpdnR8ncwv">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MaECUB5WZUd8vT6KoSR6P4"/>
        <correspContext corresp="i-MaECUB5WZUd8vT6KoSR6P4">
          <ref type="uppgift">2019/20:UU1</ref>
          <ref type="ref_dok_id">H701UU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU1</ref>
          <ref type="ref_dok_titel">Utgiftsområde 5 Internationell samverkan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3242 av Sofia Damm (KD) Utveckla den skånska besöksnäringen</div>
      </div>
      <div type="motBody">
        <div type="motProposal" subtype="förslag">
          <head xml:id="i-8K2eWn7eHhpLUyuPqFYjBg">
            Förslag till riksdagsbeslut
          </head>
          <list style="ol">
            <item xml:id="i-NgZFQKqy7WiETpTj8CnLJ6">
              Riksdagen ställer sig bakom det som anförs i motionen om att
              avskaffa kravet på personalliggare inom besöksnäringen och tillkännager
              detta för regeringen.
            </item>
            <item xml:id="i-2CSxoDckmTYJEe4cH4XVZL">
              Riksdagen ställer sig bakom det som anförs i motionen om att
              riva upp rökförbudet på uteserveringar och tillkännager detta
              för regeringen.
            </item>
            <item xml:id="i-KYjkyTDGm9npF9WgfCVd3X">
              Riksdagen ställer sig bakom det som anförs i motionen om att
              utveckla en ny Tysklandsstrategi i syfte att bl.a. gynna besöksnäringen
              och tillkännager detta för regeringen.
            </item>
            <item xml:id="i-RtaeGJsgf7iTfxLJn5edtC">
              Riksdagen ställer sig bakom det som anförs i motionen om gårdsförsäljning
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UEmFbNfgbZHvHuHgduntgR">
            Inledning
          </head>
          <p xml:id="i-AhLj3pk8k4PxbXAh8VeThX">
            När skillnaderna i livsvillkor ökar mellan stad och landsbygd
            växer klyftan i det svenska samhället. Vi ser att detta sker idag
            och att de politiska besluten ofta upplevs som fattade utan insikt
            i landsbygdens förhållanden.
          </p>
          <p xml:id="i-Krdi2xACRtpBDaAKbxmxJz">
            Möjligheten att starta och driva lönsamma företag är avgörande
            för ekonomisk utveckling i hela landet. Eldsjälar som brinner
            för en idé kan betyda mycket för en bygds utveckling. Politiken
            måste tillhandahålla verktyg så att dessa idéer kan förverkligas.
            Företagare verksamma inom den skånska besöksnäringen möter i dag
            olika former av hinder. En del problem delar de med andra företagare
            medan andra problem är mer specifika för landsbygden och för besöksnäringen.
          </p>
          <p xml:id="i-NCviaejyVAcwQrUzGg2WD6">
            I besöksnäringen skapas tillväxt och arbetstillfällen. Besöksnäringen
            är också en viktig del för att dämpa den stora tudelning som råder
            på arbetsmarknaden. Besöks­näringen kan för många vara ett sätt
            att få in en första fot på arbetsmarknaden och få den första egna
            försörjningen. Idag är 203 000 personer sysselsatta i besöksnäringen,
            varav 40 % är utrikesfödda. Politiken måste förenkla, inte försvåra,
            för då riskerar många arbetstillfällen att gå förlorade.
          </p>
          <p xml:id="i-8rg2fajLN5egDAigZP9bj4">
            I Skåne blir besöksnäringen allt viktigare och ett strategiskt
            arbete pågår regionalt för att locka investeringar, filmproduktioner,
            fler besökare och olika evenemang till regionen. Men potentialen
            är enorm om bara företagarna får de rätta förutsättningarna att
            kunna utveckla sin verksamhet. I denna motion presenteras några
            förslag för att den skånska besöksnäringen ska kunna utvecklas.
          </p>
          <head type="h1" xml:id="i-DeWoE477iTb9V36GuhXcom">
            Avskaffa personalliggare i besöksnäringen
          </head>
          <p xml:id="i-CaKwXvjGBqct7DCnXtoDRF">
            Regelkrångel och ständig oro för att små misstag ska leda till
            stora bötesbelopp. Det är vad personalliggaren innebär i praktiken
            för många företagare. Alla som driver eller har drivit företag
            eller arbetat inom till exempel restaurangbranschen på senare
            år känner till personalliggaren. Det är en bok, eller i bästa
            fall ett digitalt system, där alla som finns på arbetsplatsen
            ska skriva in sig vid arbetspassets början och skriva ut sig vid
            dess slut. Detta gäller även för familjemedlemmar som befinner
            sig i hotell eller restauranger. När systemet med personalliggare
            infördes 2007 fanns det goda skäl att göra detta. Tanken med personalliggarna
            var att motarbeta svartarbete och fusk, vilket var angeläget för
            att undvika oseriösa aktörer. Sedan 2007 har nya lagar och regler
            tillkommit som försvårar fusk, till exempel kassaregisterlagen
            och individuella arbetsgivardeklarationer. För att hålla regelbördan
            på en rimlig nivå är det viktigt att gamla regler tas bort i minst
            samma takt som nya tillkommer. Personalliggaren i sin nuvarande
            form har spelat ut sin roll och innebär i dag oftast en onödig
            regelbörda för ägarna och deras familjer som också behöver registreras
            om de befinner sig i verksamheten. Därför måste nu kravet på personalliggare
            avskaffas.
          </p>
          <head type="h1" xml:id="i-7aq1iDMWo1xW18rRTf6AZM">
            Riv upp lagen om rökförbud på uteserveringar
          </head>
          <p xml:id="i-SJKKrbGQA5boVkpxnJBPHk">
            Den 1 juli 2019 trädde den nya tobakslagen i kraft. Då blev det
            förbjudet att röka på uteserveringar och en rad andra platser.
            Cigarrer, cigaretter eller e‑cigaretter med vattenånga spelar
            ingen roll. Dock finns det en rad problem med förbudet, inte minst
            för ägare inom besöksnäringen. Enligt den nya tobakslagen är det
            nämligen hotell- och restaurangägarens ansvar att avhysa personer
            som röker på eller i närheten av deras uteserveringar. Restaurangägare
            som gör sitt yttersta för att se till att gästerna har det trevligt
            och är väl omhändertagna har nu belastats med ännu ett politiskt
            krav och ska enligt lagen agera tobakspoliser. Många har sedan
            tidigare en särskild rökruta, men med den nya tobakslagen är det
            dock inte längre tillåtet att ta med sig en kopp kaffe eller ett
            glas vin till denna avskilda plats. Självfallet åligger det restaurangägaren
            att kontrollera så att ingen dryck medförs. Denna lag är ännu
            ett exempel på beslut som fattats utan insikt i vare sig besöksnäringens
            eller landsbygdens förhållanden. Rökförbudet på uteserveringar
            behöver rivas upp då det fått helt orimliga konsekvenser för den
            enskilde näringsidkaren.
          </p>
          <head type="h1" xml:id="i-NadbMzfTzbAgZGabu2ax5W">
            Stärk relationen till Tyskland
          </head>
          <p xml:id="i-136AsvyHsKE2WUcoAMLnrJ">
            Det finns många anledningar för Sverige att vända sig mer mot
            grannen i söder, med särskilt fokus på Skåne – Sveriges port till
            kontinenten och den stora tyska marknaden. Det finns ett stort
            intresse för Skåne hos tyskarna. Under 2018 fortsatte den skånska
            turismen att utvecklas i positiv riktning. Statistik från Tillväxtverket
            pekar på att Skåne är den storstadsregion som har störst tillväxt.
            I Skåne ökade antalet nattgäster med hela 5,8 procent, som går
            att jämföra med Stockholms län på 3,9 procent och Västra Götaland
            på 2,1 %. En stor del av ökningen står tyskarna för och det är
            också de utländska gäster som står för flest övernattningar i
            Skåne. Detta om något borde få oss att inse den potential som
            finns i ett grannland med 80 miljoner invånare som har en positiv
            bild av skånskt landskap och kultur.
          </p>
          <p xml:id="i-YNfF6JiWuaFVa2ZoYHpWGR">
            Norge har utvecklat en tydlig Tysklandsstrategi, med fokus på
            handel, forskning och kultur, och den tysk-norska handelskammaren
            rapporterar att intresset från norska bolag och organisationer
            för den tyska marknaden ökat sedan strategin sjösattes. Förhopp­ningsvis
            kan en liknande strategi från svenskt håll bidra till positiva
            framsteg med ökade tyskkunskaper, ökade lärlingsutbyten och ökad
            andel tyska besökare till bland annat Skåne.
          </p>
          <head type="h1" xml:id="i-2thoqWN1oxhkyYmuyAxVk8">
            Låt gårdsförsäljningen börja i Skåne
          </head>
          <p xml:id="i-5TWxWCTL8H6rabDBVuFmMk">
            Besöksnäringen och intresset för mat och dryck ökar. Allt fler
            besöker lokala bryggerier, vinproducenter och destillerier runt
            om i Skåne och övriga Sverige. Ingen kan dock köpa med sig något
            alkoholhaltigt smakprov från den enskilde tillverkaren.
          </p>
          <p xml:id="i-YWoqKGDyxadFg9aMnEVkEd">
            Frågan om att möjliggöra gårdsförsäljning har dragits i långbänk
            av regeringen. Riksdagen röstade i maj 2018 för en lagstiftning
            som möjliggör gårdsförsäljning av alkohol i begränsad utsträckning
            under förutsättning att Systembolagets monopol kan bevaras. I
            januaripartiernas 73-punktsprogram från 2019 kunde vi sedan läsa
            att en utredning av gårdsförsäljningen ska tillsättas under nästa
            år.
          </p>
          <p xml:id="i-FhsPtRhydq3fJSrhFUh7ph">
            Men Skåne är redo att gå före och fungera som ett pilotprojekt.
            Region Skåne har ansökt hos regeringen och det är hög tid att
            svaret blir ja. Gårdsförsäljning av vin och öl skulle ha en stor
            betydelse för besöksnäringen och skapa fler arbetstillfällen.
          </p>
        </div>
        <div type="motSignatures">
          <list>
            <item xml:id="i-Ujx3F9yGXN7yM4tTe28fh">
              Sofia Damm (KD)
            </item>
          </list>
        </div>
      </div>
    </body>
  </text>
</TEI>
