<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__328/mot_1927__fk__328-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 328. 3
          </p>
          <p>
            Nr 328.
          </p>
          <p>
            Av herr Julin, i anledning av Kungl. Majt:s proposition angående
            omorga- nisation av generalpoststyrelsen m. m.
          </p>
          <p>
            Vid framläggande av propositionen nr 208 till 1927 års riksdag
            yttrar departe- mentschefen (sid. 10), att det synes av vikt »att
            postverkets organisationsfrågor nu ordnas i den utsträckning det
            är möjligt». Härigenom skulle bl. a. vinnas, anser han, »att verkets
            olika förvaltningar befrias från att, såsom under en längre tid
            skett, ägna betydande tid och arbete åt organisationsspörsmål».
            Ingen kan mera livligt instämma i dessa departementschefens uttalanden
            än postverkets personal, som med den mest uppriktiga tillfredsställelse
            skulle hälsa den dag, då två decenniers omorganisationsarbete
            kunde betraktas såsom tillsvidare avslutat, och alla dess krafter
            finge sättas in på det arbete i trafikens tjänst, som är postverkets
            och därmed postpersonalens uppgift i samhället. Ur denna synpunkt
            skulle kanske en och annan vara böjd att godkänna hart när vilket
            förslag som helst, och röster för en sådan politik saknas ingalunda,
            men en sådan självuppgivelse från ett statsorgans eller dess personals
            sida böra statsmakterna ej taga emot, allraminst riksdagen, som
            därmed skulle giva fog för talet om att den låter besparingskravet
            på förvaltningen utlösa förslag, som ej fråga efter, vilka värden
            de offra för besparingsprincipens skull. Denna reflexion syftar
            närmast därpå, att det föreliggande omorganisations- förslaget
            väl ordar om postverkets väldiga expansion under de senaste decen-
            nierna, men icke berör konsekvenserna därav och visar hur personalen
            bör ökas efter arbetets krav och framför allt icke ägnar tillräcklig
            uppmärksamhet åt den övervakande kontroll, som är lika nödvändig
            för trafikens trygghet som för personalens. Förslaget innebär
            i stort sett höjning av ett fåtal högre tjänster och sänk- ning
            av ett flertal mellangradstjänster. I kontrollen representera
            de högsta tjänsterna inspektionsarbetet och mellangrads-tjänsterna
            den fortlöpande revisionen, och det är visserligen sant, att inspektionens
            uppgift att fastställa och beivra begångna oegentligheter är betydelsefull,
            men en icke mindre bety- delsefull uppgift åvilar den fortlöpande
            revisionen, ty den skall, så långt i mänsk- lig förmåga står,
            förhindra och helst omöjliggöra, att oegentligheter uppstå. Det
            föreliggande förslaget avser visserligen blott centralförvaltningen
            och mellanmyndigheterna, men dess verkningar i fråga om indragning
            av tjänster gå givetvis omedelbart ut över postpersonalen i dess
            helhet, och förslaget tager ingen hänsyn till vad erforderligt
            antal tjänster i befordrad ställning innebär för lösande av postverkets
            numera viktigaste problem: ordnande av kontrollarbetet. Därför
          </p>
          <pb facs="riksdagen-motions-pdf/data/1927/mot_1927__fk__328/mot_1927__fk__328-002.pdf"/>
          <p>
            4 Motioner i Första kammaren, Nr 328.
          </p>
          <p>
            måste riksdagen genom undanrödjande av anledningarna till denna
            anmärk- ning säga ifrån, att dess strävan till besparingar inom
            förvaltningen icke får tagas till intäkt för att kontrollarbetet
            försvagas, allra minst inom en i stark utveckling varande förvaltningsgren.
            En den hastigaste blick på de siffror, som angiva postverkets
            rörelse, visar en stegring under de sista 20 åren, som med nödtvång
            kräver i motsvarande mån ökad kontroll. Man får en god bild av
            det ökade arbete, som nu till dags löper genom personalens händer,
            då man erfar, att under tiden 1910—1925 brevförsändelsernas antal
            ökat med 71 94,, medan personal i tjänstemannaställning samtidigt
            ökat med 5 Yo. Det mest utmärkande för denna utveckling är, att
            postverket genom tillväxten av äldre rörelsegrenar och tillkomsten
            av nya (postsparbanken, postgirot, krono- och bilskatteupp- börden,
            försäljningar av statsstämplar, radiolicenser, premieobligationer)
            mer och mer fått karaktär av penningeinstitut med många miljarders
            årlig omslut- ning. Samtidigt har expeditionsarbetet i stor utsträckning
            överlåtits åt perso- nal med lägre kvalifikationer än tidigare.
            Inför en sådan utveckling bliva krav på ökade kvalifikationer
            hos personalen i högre grader ofrånkomliga, men också krav på
            ökad kontroll. Dess bättre låta sig dessa krav tillgodoses på
            en och samma gång. Ökade kvalifikationer fordra ökad ersättning
            för arbetet, och ett lämpligare sätt att lämna personalen sådan
            än genom ökade befordringsutsik- ter torde icke finnas. Ökade
            befordringsutsikter betyda ju intet annat än att verket så organiseras,
            att ett tillräckligt antal tjänster i befordrad ställning finnes.
            Sker så, blir samtidigt kravet på ökad kontroll tillgodosett.
            Minskas befordringsutsikterna går detta icke enbart ut över personalen.
            När möjligheterna till befordran och därmed till en självständigare
            och ekonomiskt något gynnsammare ställning kringskäras, kan detta
            helt enkelt icke undgå att verka skadligt för administrationen
            själv. Saknas den sporre, som ligger i förhoppningen om att inom
            rimlig tid genom befordran ernå förbättring i existensvillkoren,
            sätter detta förhållande förr eller senare sin prägel på det dagliga
            arbetet. Intresset för tjänsten slappas, och initiativkraften
            uteblir. De besparingar, som man på personalens bekostnad tror
            sig kunna göra och som kunna mätas i siffror, komma därför mer
            än väl att uppvägas av icke mindre reella ehuru omätbara förluster,
            nämligen av personalens friska arbets- lust och framåtanda. Minskning
            av befordringsmöjligheterna måste vidare komma att medföra, att
            rekryteringen försvåras, när bättre konjunkturer än de för närvarande
            rådande inträda. Det torde vara givet, att de dugande kraf- terna
            hellre söka sig till sådan anställning, där de kunna vänta sig
            skäliga fram- komstmöjligheter. Men när postverket sålunda tvivelsutan
            kommer att ligga under i konkurrensen om den bästa arbetskraften,
            sjunker postpersonalens nivå : till men för verket och den korresponderande
            allmänheten. Häri ligger en fara, som icke torde böra underskattas.
            Vad som ur dessa synpunkter främst springer i ögonen hos Kungl.
            Maj:ts förslag i propositionen nr 208, är dess försvagande av
            själva revisionsavdel-
          </p>
          <pb facs="riksdagen-motions-pdf/data/1927/mot_1927__fk__328/mot_1927__fk__328-003.pdf"/>
          <p>
            Motioner i Första kammaren, Nr 328. 5 ningarna inom generalpoststyrelsen.
            Alla vackra förhoppningar till trots, som man måste förutsätta
            ligga bakom de förändringar, som föreslås inom sagda revisionsavdelningar
            — se härom sid. 21 andra stycket i propositionshäftet — blir även
            förslagsställarens eget huvudargument för förändringarna det rent
            negativa, att »åtskilliga tjänster kunna indragas», som departementschefen
            säger å sid. 23. Då det icke minst är postverkets kassarörelse,
            som på sistone särskilt stegrats, är det mest av allt angeläget
            att kontrollen skärpes, och förty minst av allt befogat att föreslå
            någon ändring, som nedsätter revisionsperso- nalens kvalifikationer.
            Sorgligt nog kan man peka på beklagliga händelser, som giva ökat
            stöd åt kravet på en skärpt kontroll. Här skall icke göras invändning
            mot den koncentration av revisionsarbetet, förslaget innebär,
            men till en sänkning av de kvalifikationer, som revisionsav- delningarnas
            personal bör besitta, bör riksdagen ej medverka och därför ej
            heller till någon sänkning av personalens tjänsteställning. För
            dem, som inom medelsrevisionen utföra granskningsarbetet, gäller
            att ej blott vara fullt hemma- stadda i samtliga författningar,
            reglementen och övriga bestämmelser, i vad de beröra revisionsarbetet,
            utan även att äga träning i hithörande göromål samt besitta på
            mognad och erfarenhet grundad omdömesförmåga. Det synes därför
            rimligt, att de, som utföra den ansvarsfulla granskningen av de
            olika förvaltningarnas medelsredovisningar, innehava lägst förste
            postassistents tjänsteställning och alltså erhålla lön i 17:e
            lönegraden. Till jämförelse må påpekas, att under det generalpoststyrelsen
            nu har två medelsrevisorer telegrafstyrelsens medelsrevision är
            uppdelad å fem revisions- lotter med en revisor å varje lott som
            chef, att antalet månatligen granskade medelsredovisningar äro
            i postverket 262 och i telegrafverket 154 med resp. 44 och 31
            utgiftstitlar, samt att telegrafverkets föreståndare inom lokalförvalt-
            ningarna ej äga den ekonomiska befogenhet, som tillkommer postmästarna.
            Anställande av en förste kontrollör såsom chef för poststyrelsens
            medels- revision i dess helhet kan tillstyrkas, då revisionen
            därigenom givetvis bör vinna i enhetlighet. Vid förste kontrollörens
            sida bör emellertid kvarstå en revisor. Beträffande tidningsrevisionen
            har generalpoststyrelsen utan närmare an- given motivering i sitt
            förslag anfört, att densamma kunde underställas den blivande förste
            kontrollören å medelsrevisionen. Härigenom skulle tidnings- revisorn
            kunna utbytas mot en kontrollör. Förste kontrollören å medelsrevisionen
            torde bliva till fullo upptagen av arbetsuppgifter, som möta honom
            å medelsrevisionen. Ledningen av tidnings- revisionen skulle sålunda
            falla på kontrollören å denna revision. Personalen å tidningsrevisionen
            utgöres av 12 personer. Omslutningen av den medelsredo- visning,
            revisionen har att granska, uppgick år 1925 till mer än 17!/2
            miljoner kronor. Granskningen avser såväl inrikes som utrikes
            tidningsrekvisitioner, den sistberörda av särdeles krävande natur.
            Tidningsrevisionen har även att
          </p>
          <pb facs="riksdagen-motions-pdf/data/1927/mot_1927__fk__328/mot_1927__fk__328-004.pdf"/>
          <p>
            6 Motioner i Första kammaren, Nr 328.
          </p>
          <p>
            verkställa utredningar samt avgiva yttranden beträffande restitutioner
            av tid- ningsmedel. Då tidningsrörelsen stadigt ökas, synas inga
            som helst bärande skäl kunna an- föras för en sänkning av föreståndarens
            för tidningsrevisionen tjänsteställning. Den obetydliga besparingen
            av cirka 400 kronor per år, som skulle uppstå genom utbytet av
            en revisor (21:a lönegraden) mot en kontrollör (20:e lönegraden),
            kan icke anföras som ett sådant. Föreståndaren för poststyrelsens
            tidningsrevision bör således allt framgent bibehållas i revisors
            grad. Beträffande postanvisningsrevisionen skall här intet annat
            uttalande göras, än att det är att hoppas, att då Kungl. Maj:t
            går att fastställa personal under chefen för de sammanslagna inrikes-
            och utrikesavdelningarna, det skall klart framstå, att det kvalificerade
            arbetet, som åligger förste man på utrikesavdel- ningen, kräver
            anställande av en kontrollör, en mening, för vilken generalpost-
            styrelsen redan 1919 gjorde sig till tolk. Redan det av generalpoststyrelsen
            avgivna omorganisationsförslaget innebär en neddragning av ett
            betydande antal tjänster, och man har svårt för att värja sig
            för den tanken, att detta bottnar i en beklaglig undervärdering
            i många stycken av postarbetet vid jämförelse med arbetet inom
            andra verk. Under sådana förhållanden måste de i propositionen
            företagna ytterligare sänkningar uppfattas såsom en än större
            undervärdering. Först möter ur denna synpunkt sänkningen till
            notariegraden av de båda föreslagna, men i propositionen ej medtagna
            förste kontrollörerna å generalpoststyrelsens första byrå (nämligen
            förste kontrollören å trafikavdelningen och förste kontrollören
            å ombudsmannens expedition, förste kontrollören å reklamationskontoret
            samt förste kontrollören såsom föreståndare för postverkets huvudkassa).
            Oavsett, att det torde få anses vara ur organisatorisk synpunkt
            önskvärt, att i ett så stort verk som postverket hava ej alltför
            få tjänster placerade i en högre löneställning, vill det synas,
            som om generalpoststyrelsen övertygande motiverat de föreslagna
            uppflyttningarna till förste kontrollörer. Då dessutom annan motionär
            utvecklat ytterligare skäl, som tala för att följa generalpoststyrelsens
            förslag i förevarande hänseende, torde det icke vara erforderligt
            att här anföra flera motiv för berörda uppflytt- ning. I fråga
            om andra byråns förrådsavdelning innebär förslaget bl. a. att
            förråds- intendenten skulle höjas från 24:e till 26:e lönegraden
            och att såsom hans när- maste man skulle placeras en kontrollör
            (20:e lönegraden). Förrådsintendentens högre lönegradsplacering
            motiveras av dels de kvalifikationer, som måste fordras av honom,
            dels ock av den förändrade och mera ansvarsfulla ställning — såsom
            föredragande och såsom byråchefens å byrån närmaste man — han
            skulle komma att intaga.
          </p>
          <p>
            Samtidigt som motiven för förrådsintendentens uppflyttning understrykas,
            må här framhållas, att de fordringar, som måste ställas på hans
            närmaste man,
          </p>
          <pb facs="riksdagen-motions-pdf/data/1927/mot_1927__fk__328/mot_1927__fk__328-005.pdf"/>
          <p>
            Motioner i Första kammaren, Nr 328. 7 äro så stora, att de torde
            mer än väl motivera dennes placering i en högre löne- grad än
            den 20:e. Givet torde nämligen vara, att de ökade arbetsuppgifter,
            som efter omläggningen skulle tillkomma förrådsintendenten, måste
            medföra, att ledningen och övervakandet av det löpande arbetet
            å hans avdelning måste komma att i viss utsträckning överlämnas
            till hans närmaste man. Då denne dessutom är den naturlige ställföreträdaren
            för förrådsiniendenten, lära de kvali- fikationer, denne tjänsteman
            bör innehava, vara så stora, att han rättvisligen bör placeras
            i åtminstone notariegraden (21:a). Enligt förslaget är förråds-
            förvaltaren vid postverkets persedelförråd avsedd att indragas.
            Dennes tjänst, som tillhör 21:a graden, kan lämpligen överflyttas
            till förrådsintendentens expedi- tion i utbyte mot kontrollörstjänsten
            och dess innehavare tilldelas titeln notarie. Beträffande tredje
            byrån skall här icke framföras något särskilt yrkande utöver det,
            som gäller den redan berörda höjningen till 22:a lönegraden av
            före- ståndarens för reklamationskontoret närmaste man. Emellertid
            anses det fram- lagda förslaget i fråga om statistiska kontorets
            organisation icke böra lämnas utan invändning. Generalpoststyrelsen
            föreslår nämligen, bland annat, att de två å kontoret befintliga
            förste postassistentbefattningarna skola ersättas med befattningar
            i lägre lönegrad och att i stället skall tills vidare anställas
            en extra tjänsteman, vilken skall fylla samma fordringar på teoretisk
            kompetens, som äro uppställda för förste aktuariebefattningens
            innehavare. Om detta förslag vunne bifall, skulle å kontoret icke
            vara placerad någon tjänsteman i befordrad ställning med postal
            fackutbildning. Förslaget har icke blivit föremål för invändning
            från Kungl. Maj:ts sida. Ett sådant arrangemang som det ifrågasatta
            synes emellertid icke vara lyck- ligt. I fråga om poststatistiken
            finnes det en hel del rent postala synpunkter, som äro värda beaktande
            och som en tjänsteman, som icke själv tjänstgjort å lokalförvaltningarna,
            näppeligen kan behärska. En fackutbildad tjänsteman med erfarenhet
            från linjetjänsten bör därför lämpligen placeras såsom förste
            aktuariens närmaste man, och anses denne tjänsteman icke böra
            hava lägre tjänsteställning än kontrollörs. På kansliet å fjärde
            byrån, som enligt omorganisationsförslaget skulle bliva helt omskapad,
            skulle såsom byråchefens närmaste man anställas en förste kontrollör.
            Denne skulle alltså bliva den naturliga ställföreträdaren för
            byrå- chefen. Med hänsyn till de kvalifikationer, som på grund
            härav måste fordras av honom, och till de övriga krävande uppgifter,
            han skulle få sig förelagda, anses tjänsten rättvisligen böra
            redan från början höjas till sekreterartjänst i 24:e lönegraden.
            Att märka är vidare, dels att icke å någon annan byrå byrå- chefens
            närmaste man innebar lägre tjänsteställning, dels ock att även
            före- dragande departementschefen framhåller (å sid. 22), att
            den ifrågavarande tjänstens innehavare kommer att i viss omfattning
            utföra sekreterargöromål. I fråga om huvudkassan har redan anförts,
            att föreståndaren anses böra pla-
          </p>
          <pb facs="riksdagen-motions-pdf/data/1927/mot_1927__fk__328/mot_1927__fk__328-006.pdf"/>
          <p>
            8 Motioner i Första kammaren, Nr 328.
          </p>
          <p>
            ceras i 22:a lönegraden. Samma motiv, som åberopas för dennes
            höjande till förste kontrollörsgraden, tala även för att, på sätt
            generalpoststyrelsen även hävdat, kassakontrollanten gives en
            bättre placering på löneskalan än i pro- positionen ifrågasättes.
            Det torde därför vara riktigt att begära, att kassa- kontrollanten
            erhåller kontrollörs tjänsteställning. Betydelsen av att en postmästare
            i enlighet med generalpoststyrelsens och Kungl. Maj:ts förslag
            åter tillsättes vid huvudpostkontoret i Stockholm redan från den
            1 juli 1927 må här på det kraftigaste understrykas. Denne postmästare
            torde framgent få både ett synnerligen omfattande arbete och viktiga
            uppgifter för hela huvudstadens postutväxling, vilken i vad brevposten
            angår i väsentlig grad förmedlas av huvudpostkontoret. Hans bibehållande
            i 26:e lönegraden — d. v. s. samma löneställning, som innehaves
            av överpostmästarna vid cen- tralpostkontoren i Göteborg och Malmö
            — torde därför (något som general- poststyrelsen också tidigare
            anfört skäl för) komma att visa sig synnerligen be- fogat. Då
            emellertid tillräcklig erfarenhet angående poströrelsens omfattning
            vid postkontoret Stockholm 1 efter tillkomsten den 1 juli 1926
            av det nya ban- gårdspostkontoret i Stockholm ännu icke kan anses
            föreligga, torde något yrkande i förenämnda hänseende icke för
            närvarande lämpligen kunna göras. Departementschefen biträder
            generalpoststyrelsens förslag om uppdelning av Norra postdistriktet
            i två, »övre norra» omfattande våra två nordligaste län och »nedre
            norra» omfattande övriga Sverige norr om Ljusnan. För det senare
            skulle Sundsvall bliva säte för distriktsförvaltningen, för det
            förra skulle Boden få denna roll. Generalpoststyrelsen hade emellertid
            med samma distriktsindelning före- slagit Umeå som säte för övre
            norra distriktets förvaltning. Skälen för post- direktionens förläggning
            till Umeå äro av generalpoststyrelsen angivna i dess senaste förslag
            (sid. 91), där det heter, att styrelsen redan i ett tidigare förslag
            »såsom stationsort för det norra distriktet, vilket enligt sagda
            förslag skulle, förutom de två nordligaste länen, omfatta Ångermanland
            samt den nordligaste delen av Jämtland, uttalat sig för Umeå.
            Någon annan förläggningsort för ifrågavarande distrikt kunde ej
            heller hava varit lämplig, då de två andra orter, som möjligen
            kunnat ifrågakomma, nämligen Luleå eller Härnösand, hade kom-
            mit att ligga alltför långt från distriktets mer centrala delar.
            Då generalpoststyrelsen föreslog Umeå såsom stationsort, var det
            emellertid ej endast med tanke på, att härigenom skulle vinnas
            en lämplig förläggning för postdirektionen i det då föreslagna
            förminskade norra distriktet utan även med hänsyn därtill att,
            därest ett postdistrikt i en framtid skulle bildas av Väster-
            bottens och Norrbottens län, Umeå jämväl då skulle bliva den lämpligaste
            stationsorten för detta distrikt. I sin förut omnämnda skrivelse
            till Kungl. Maj:t den 21 november 1925 framhöll nämligen generalpoststyrelsen
            att, om man toge i betraktande att mycket stora delar av Norrbottens
            län — exempelvis trakterna norr om statsbanan Boden—Karungi, med
            undantag av vissa flod-
          </p>
          <pb facs="riksdagen-motions-pdf/data/1927/mot_1927__fk__328/mot_1927__fk__328-007.pdf"/>
          <p>
            Motioner i Första kammaren, Nr 328. 9
          </p>
          <p>
            dalar, samt på ömse sidor om riksgränsbanans norra del — knappast
            kunde tänkas hava några större utvecklingsmöjligheter, syntes
            det vara klart, att tyngd- punkten i ett sålunda tänkt nordligaste
            distrikt komme att ligga inom Väster- botten, den folkrikaste
            och efter allt att döma mest utvecklingskraftiga av lan- dets
            nordligaste delar. Generalpoststyrelsen fann det därför uppenbart,
            att distriktsförvaltningens förläggningsort borde vara Umeå, huvudorten
            inom Västerbottens län. Kommunikationerna med Umeå vore redan
            nu goda och komme att ytterligare förbättras sedan tvärbanorna
            från Hällnäs till Stensele och från Jörn till Arvidsjaur blivit
            fullbordade. Generalpoststyrelsen finner sig böra vidhålla vad
            styrelsen i detta avseende tidigare anfört. Det må slutligen framhållas,
            att lönekostnaderna skulle bliva något billigare i Umeå än i Luleå,
            beroende därpå, att sistnämnda stad är placerad i en högre klass
            än Umeå såväl i dyrortshänseende som i fråga om »kallortstillägg».
            Departementschefen finner emellertid, att Umeå ligger i det nya
            distriktets utkant och att därför valet bör stå mellan Boden och
            Luleå. Boden avgår vid detta hans val med seger tack vare sitt
            »centrala och ur kommunikationssyn- punkt synnerligen lämpliga
            läge». Att personalkostnaderna i Boden bliva lika dyra som i Luleå
            och följaktligen dyrare än i Umeå kompenseras, anser departe-
            mentschefen, av minskade resekostnader för inspektionerna. Departementschefens
            uppfattning torde vila på en felsyn. Boden ligger icke centralt
            i det nya distriktet (och ännu mindre Luleå) om man tager hänsyn
            till befolkningens fördelning, och Boden ligger i högsta grad
            ocentralt i förhållande till distriktets tätare landsvägsnät.
            Då nu landsvägspostföringen i dessa trak- ter har en, särskilt
            ur postdirektionens arbetssynpunkt, dominerande ställning jämförd
            med järnvägspostföringen, måste tillses att vid postdirektionens
            för- läggning mesta hänsyn tages till landsvägsnätet. Sker så,
            blir Umeå en långt för- delaktigare förläggningsort än Boden.
            Till samma resultat kommer man, då man vid valet av förläggnings-
            ort måste taga hänsyn till vilken av de båda tävlande orterna
            äger förmåga att draga till sig de mest meriterade sökande till
            tjänster å postdirektionen. Här avgår Umeå med självfallen seger.
            Dess kulturella institutioner saknas nästan alldeles i Boden,
            varest därtill en särdeles stegrad kommunalskatt står som ett
            avgjort hinder för transportsökande och en avskräckande svårighet
            för dem, som från annat håll skulle vilja söka dit för att erhålla
            högre tjänst än egen. I postverket saknas passagesystem för personal
            i Övre Norrland, och det må icke heller i och för sig anses önskvärt.
            Umeå erbjuder också den fördelen ur postverkets synpunkt, att
            ev. postdirek- tionen där kunde förläggas i egen fastighet, som
            just nu står inför att byggas. Då alla skäl synas giva Umeå företräde
            före Boden, synes riktigast att riks- dagen vid bestämmande av
            förläggningsort för distriktsförvaltningen i det nya övre norra
            postdistriktet för sin del stannar för Umeå. Bihang lill riksdagens
            protokou 1927. 3 saml. 96 häft. (Nr 327—330.)
          </p>
          <pb facs="riksdagen-motions-pdf/data/1927/mot_1927__fk__328/mot_1927__fk__328-008.pdf"/>
          <p>
            10
          </p>
          <p>
            Motioner i Första kammaren, Nr 328.
          </p>
          <p>
            Under åberopande av det anförda hemställes vördsamt,
          </p>
          <p>
            att riksdagen måtte dels avslå Kungl. Maj:ts i proposition nr
            208 gjorda hem- ställan om upptagande i den vid avlöningsreglementet
            den 19 juni 1919 för tjänstemän vid postverket, telegrafverket,
            statens järnvägar och statens vattenfallsverk fogade tjänsteförteck-
            ning av den nya befattningen huvudkassör i 21:a lönegraden vid
            postverket, dels besluta, att antalet av följande i sagda proposition
            upp- tagna befattningar vid postverket skall från och med den
            1 juli 1927 utgöra:
          </p>
          <p>
            sekreterare i 24:e lönegradel ...ssssssosererererererrreses es
            rss ses rr aa 4 MÖLALIÖ: — vösspenesnss nd denne ne nn non nR
            NRK FRK KKNK NR SERNER KRRN RESAS FANER 4 TOVÄSOÖE oeseevesevvenennnsNNRR
            INT een voeenensksRBRKTKKRN FER ORKNS KSR EE 6
          </p>
          <p>
            dels besluta, att antalet förste kontrollörer vid postverket,
            som nu är 14, skall ökas med 3 eller till 17. dels ock för sin
            del uttala sig för, att postdirektionen i övre norra distriktet
            skall vara förlagd till Umeå.
          </p>
          <p>
            Stockholm den 26 mars 1927.
          </p>
          <p>
            Teodor Julin.
          </p>
        </div>
      </div>
    </body>
  </text>
</TEI>
