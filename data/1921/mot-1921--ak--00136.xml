<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__136/mot_1921__ak__136-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 136. 5
          </p>
          <p>
            Nr 136.
          </p>
          <p>
            Av herr Alexandersson m. fl., om användande av visst belopp utav
            krigsförsäkringskommissionens överskottsmedel till avsättning
            av en fond för främjande av försäkring utav fiskares båtar och
            redskap.
          </p>
          <p>
            I statsverkspropositionen har finansministern meddelat, att 20,000,000
            kronor, av krigsförsäkringskommissionens överskottsmedel skulle
            användas för täckande av förluster, som uppstått på andra kristidskommissioners
            verksamhet. Då emellertid fiskerinäringens utövare genom tagna
            krigs- riskförsäkringar i någon mån bidragit till nämnda överskottsmedels
            upp- komst, synes det vara motiverat, att någon del av dessa medel
            användes till fiskerinäringens gagn. Vi vilja särskilt framhålla,
            att frågan om för- säkring av redskap och båtar för fisket är
            utav stor betydelse, och att det i detta avseende vore naturligt,
            att fisket finge stöd av överskotts- medlen i fråga. I utlåtande,
            som kungl. lantbruksstyrelsen avgivit över en fram- ställning
            från Bohusläns fiskareförening för sjöförsäkring om anslag från
            krigsförsäkringskommissionens överskott, har styrelsen hemställt,
            att av nämnda överskott måtte avsättas en fond, vars avkastning
            skulle användas huvudsakligen till att främja försäkring av båtar
            och redskap för fiskare. Då denna lantbruksstyrelsens hemställan
            ej lär komma till innevarande riksdags prövning, ha vi ansett
            oss böra genom denna motion bringa frågan inför denna riksdag.
            Den föreslagna fonden synes oss böra tagas av det belopp, varmed
            enligt finansministerns mening krigsförsäkringskommissionens överskotts-
            medel med all sannolikhet komma att överstiga de 20,000,000 kronor,
            som han föreslår skola tagas för ersättning av vissa kristidskommissioners
            förluster.
          </p>
          <pb facs="riksdagen-motions-pdf/data/1921/mot_1921__ak__136/mot_1921__ak__136-002.pdf"/>
          <p>
            6 Motioner i Andra kammaren, Nr 136.
          </p>
          <p>
            Vad angår på vilket sätt avkastningen av den föreslagna fonden
            skulle användas till främjande av ifrågavarande försäkringsverksamhet,
            få vi hänvisa till lantbruksstyrelsens nämnda här i avskrift bifogade
            utlåtande (bilaga). Förutom vad lantbruksstyrelsen i detta avseende
            anfört, vilja vi framhålla ytterligare en omständighet, som i
            betydande grad försvårar och fördyrar försäkring av fiskeredskap.
            Det händer nämligen ej sällan, att fiskarena av passerande fartyg
            tillfogas stora skador å fiskeredskapen utan att varken fiskarena
            eller eventuella försäkringsgivare hava möjlig- het att göra ersättningsanspråk
            gällande, då dylika händelser i regel inträffa under natten och
            man således ej kan iakttaga det skadegörande fartygets namn eller
            märke. I motiveringen till sin gjorda hemställan har lantbruksstyrelsen
            förslagsvis beräknat fondens storlek till 500,000 kronor. Med
            hänsyn till att fondens uppgift skulle vara att främja försäkringsrörelsen
            för fiskare i hela landet, blir ett belopp av 500,000 kronor helt
            visst för litet, varför vi vilja föreslå, att fondens storlek
            sättes till 1,000,000 kronor. Enligt vad vi erfarit, har stortinget
            i Norge beviljat ett betydande belopp som bidrag till ersättning
            åt fiskare för förluster å fiskeredskap. Med stöd av det anförda
            och med hänvisning till lantbruksstyrel- sens närslutna i frågan
            avgivna utlåtande få vi vördsamt hemställa,
          </p>
          <p>
            att riksdagen måtte besluta att av krigsförsäk- ringskommissionens
            överskottsmedel avsätta en fond på 1,000,000 kronor, vars avkastning
            skall enligt av Kungl. Maj:t utfärdade bestämmelser användas till
            ovan angivna ändamål.
          </p>
          <p>
            Stockholm den 21 januari 1921.
          </p>
          <p>
            Adolf Alexandersson. Axel Ljungberg. Oscår Osberg. B. Corneliusson.
          </p>
          <p>
            G. W. Hansson, Gårda.
          </p>
          <pb facs="riksdagen-motions-pdf/data/1921/mot_1921__ak__136/mot_1921__ak__136-003.pdf"/>
          <p>
            Motioner i Andra kammaren, Nr 136. 7
          </p>
          <p>
            Bilaga.
          </p>
          <p>
            TILL KONUNGEN.
          </p>
          <p>
            Genom nådig remiss den 21 december 1920 har lantbruksstyrelsen
            an- modats avgiva underdånigt utlåtande rörande en av Bohusläns
            fiskareförening för sjöförsäkring gjord framställning om anslag
            från krigsförsäkringskommissio- nens överskott till en fond, genom
            vilkens avkastning de försäkringstagare, som idka fiske, skulle
            genom avräkning gottgöras förvaltningskostnaderna. I anledning
            härav får lantbruksstyrelsen med remissaktens återställande anföra
            följande. För fisket utmed landets kuster är det givetvis av stor
            vikt, att det finnes möjlighet för fiskarena att mot ej alltför
            höga premier försäkra sina båtar och redskap. För detta ändamål
            hava fiskarena ock flerstädes bildat kooperativa försäkringsföreningar,
            inom vilka årspremierna i regel satts låga och särskild uttaxering
            anlitas för ersättning av större förluster. Sådana försäkringsföreningar
            finnas i Göteborgs och Bohus, Hallands, Malmöhus, Blekinge och
            Gottlands län. På stora kuststräckor saknas emellertid dylika
            försäkringsmöjligheter för fiskarena. Det är ett starkt önskemål
            för fiskerinäringen, att denna försäkringsverk- samhet utsträckes
            till landets alla kuster, där sådan försäkring är behövlig. Det
            må i detta sammanhang anföras, att de norrländska länens landstingskommitté
            nyligen föreslagit en utredning för Norrlands vidkommande i detta
            avseende. För att få dylika försäkringsföreningar till stånd,
            liksom ock för att främja deras fortbestånd, erfordras dock flerstädes
            ett ekonomiskt stöd från det allmännas sida. Lantbruksstyrelsen
            "anser sig dock ej kunna förorda det begärda understödet till
            sökandeföreningen, enär det torde finnas andra likartade föreningar,
            som med samma skäl skulle kunna göra anspråk på statsunderstöd.
            Styrelsen vill i stället ifrågasätta, att en del utav krigsförsäkringskommissionens
            överskottsmedel avsättes till en fond, vars avkastning skulle
            användas till främjande i allmänhet av för- säkring utav fiskebåtar
            och fiskredskap runt landets kuster. Understöd åt ifråga- varande
            försäkringsverksamhet synes kunna komma i fråga i följande avseenden.
            För bildandet av försäkringsföreningar kräves ofta ett betydande
            organisa- tionsarbete, som drager en del kostnader. För att underlätta
            tillkomsten av dylika föreningar vore det därför önskvärt, att
            dessa kostnader, åtminstone delvis, kunde täckas av medel från
            en fond av nu ifrågasatt art. Aven sedan en försäkringsanstalt
            av nu berörda slag organiserats och börjat sin verksamhet, drager
            den en hel del förvaltningskostnader, som kunna bliva rätt kännbara,
            och det skulle givetvis i hög grad underlätta ifrågakomna
          </p>
          <pb facs="riksdagen-motions-pdf/data/1921/mot_1921__ak__136/mot_1921__ak__136-004.pdf"/>
          <p>
            8 Motioner i Andra kammaren, Nr 136.
          </p>
          <p>
            försäkringsverksamhet, om bidrag till täckande jämväl av dessa
            kostnader eller del därav kunde erhållas av allmänna medel. Bidrag
            till täckande av lidna förluster skulle åter i regel ej utgå från
            den föreslagna fonden. Endast i särskilda fall, då en försäkringsförening
            drabbats av så stora förluster, att föreningens existens vore
            hotad, skulle understöd kunna komma i fråga såsom bidrag till
            gäldande av dylika förluster. Det inträffar då och då, ehuru i
            det hela taget sällan, att häftiga oväder med orkanartade stormar
            och höga vattenstånd tillfoga fiskarena kännbara för- luster i
            form av skador å bryggor och sjöbodar. Emot dylika olyckshändelser
            torde det knappast vara möjligt att åstadkomma en lämplig försäkringsform.
            När olycka av dylik beskaffenhet inträffar, råkar emellertid fiskaren
            oftast i en mycket svår ekonomisk situation för lång tid framåt,
            varför statsbjälp i sådana fall synes vara synnerligen väl motiverad,
            då olyckor av detta slag äro oför- skyllda och ej stå att förebygga.
            En fond, vars avkastning finge tagas i anspråk för ovan antydda
            ändamål, skulle möjliggöra en mera allmän försäkring av båtar
            och redskap till för fiska- rena överkomliga kostnader, och vara
            fiskarena till ett golt stöd vid svårare för- luster, framkallade
            av häftiga oväder. Att detta skulle innebära en styrka i fiskarenas
            ekonomiska ställning torde ligga i öppen dag. Till förmån för
            bildande av en fond utav ifrågavarande slag torde även tala den
            omständigheten, att fiskarena genom sina försäkringar mot krigsrisk
            också i någon mån bidragit till uppkomsten av krigsförsäkringskommissionens
            överskott. Storleken av den fond, som för ifrågavarande ändamål
            skulle erfordras, är styrelsen ej beredd att nu bestämt angiva.
            Förslagsvis skulle styrelsen dock vilja härför beräkna ett belopp
            av 500,000 kronor. limellertid torde frågan härom böra avgöras
            vid utredningen angående ifrågavarande överskottsmedels användning.
            På grund av det anförda hemställer lantbruksstyrelsen, att av
            krigsför- säkringskommissionens överskottsmedel måtte avsättas
            en fond, vars avkastning skulle enligt av Kungl. Maj:t utfärdade
            bestämmelser användas för ovan av styrelsen föreslagna ändamål.
            — — — — — — — — .
          </p>
          <p>
            Stockholm den 31 december 1920.
          </p>
          <p>
            Underdånigst
          </p>
          <p>
            ERIK INSULANDER. K. A. Andersson.
          </p>
          <p>
            Stockholm, Svenska Tryckeriaktiebolaget 1921. [220288]
          </p>
        </div>
      </div>
    </body>
  </text>
</TEI>
