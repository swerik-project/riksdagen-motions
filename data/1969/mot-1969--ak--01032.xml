<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--01032">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1032/mot_1969__ak__1032-001.pdf"/>
      <fw xml:id="i-Jz3bQQf2it7eF92xWJbwaq">
        Nr 1032—1037 Motion i Andra kammaren, nr 1032 år 1969 1
      </fw>
      <div xml:id="i-YVMnLznMJHxi6o2VuqajSL" type="motHeader">
        <div xml:id="i-RitMTpqNQmC4M2b86K9c7Q" type="motTitle"/>
        <div xml:id="i-4rSUuggCNPyKAJRa616ss5" type="motSubmissionInfo"/>
      </div>
      <div xml:id="i-BwS9LYPszdBT7bffyYy4FC" type="motBody">
        <div xml:id="i-AyqPrMHLMp4S6tuRvWvQ6g">
          <p xml:id="i-Fav2RWjGGUGcpCCUVU4mDL">
            Nr 1032
          </p>
          <p xml:id="i-MYYhEYZgXzdJi4QtuQ69ak" type="titleString">
            Av fru Jonäng och fru Nilsson, i anledning av Kungl. Maj:ts pro-
            position nr 4, angående utbildningens organisation vid filosofisk
            fakultet m. m.
          </p>
          <p xml:id="i-Vqc4c1SBQ2GHzsQg9eYSEx">
            De i Kungl. Maj:ts proposition nr 4 till årets riksdag framlagda
            förslagen angående utbildningens organisation vid filosofisk fakultet
            m. m. innehåller en modifiering av tidigare förslag från universitetskanslersämbetet
            och dess arbetsgrupp för fasta studiegångar m. m. (UKAS). Till
            grund för denna ut- redning ligger riksdagens beslut med anledning
            av Kungl. Maj:ts proposi- tion nr 141 år 1965 angående utbyggnaden
            av universitet och högskolor m. m., vari förutses en övergång
            till ett system med fasta studiegångar vid de filosofiska fakulteterna.
            Vid denna tidpunkt ledde frågans behandling icke till någon stor
            allmän utbildningsdebatt i massmedia eller inom uni- versiteten.
            En osedvanligt häftig sådan har emellertid väckts av UKAS” be-
            tänkande, och den skarpa kritik som därvid framförts från i första
            hand universitetens lärare och studenter har kommit att gälla
            inte bara utredning- ens resultat i och för sig utan i hög grad
            även de direktiv som styrt dess arbete och de förutsättningar
            som man år 1965 hade ansett sig böra räkna med men som nu, inte
            minst mot bakgrund av den förda debatten, torde få anses föråldrade.
            Dessa frågor är nu under förnyad behandling av 1968 års utbildningsutredning
            (U 68). I detta sammanhang kan det vara värt att framhålla, att
            det under de senaste åren blivit allt tydligare, att arbetsmark-
            naden för akademiker håller på att ändra karaktär, bl.a. till
            följd av den starkt ökade tillgången på sådan arbetskraft. Ännu
            år 1965 antog riksdagen att antalet studerande vid universitet
            och högskolor i början av 1970-talet skulle vara 87 000. F.n.
            räknar man med att antalet redan är 104 000 och att det till läsåret
            1972/73 skall ha växt till över 123 000. De i förhållande till
            1965 i många avseenden starkt änd- rade bedömningar som nu görs
            innebär, att riksdagens ställningstagande från detta år knappast
            längre kan åberopas till stöd för införandet av fasta studiegångar
            vid de filosofiska fakulteterna, så mycket mindre som man redan
            år 1965 från centerpartiet och även folkpartiet och högern varnade
            för en alltför stel utbildningsorganisation. Den föreliggande
            propositionen syftar till att begränsa kostnaderna för universitetsutbildningen
            och att utnyttja resurserna så att ett växande antal studerande
            kan beredas möjlighet till högre utbildning. Man vill nedbringa
          </p>
          <p xml:id="i-RURttHN6aNQAxv1f3faorr">
            1 Bihang till riksdagens protokoll 1969. 4 saml. Nr 1032—1037
          </p>
          <pb facs="riksdagen-motions-pdf/data/1969/mot_1969__ak__1032/mot_1969__ak__1032-002.pdf"/>
          <fw xml:id="i-JxULgNFt6NxptYPnhGLfF7">
            2 Motion i Andra kammaren, nr 1032 år 1969
          </fw>
          <p xml:id="i-YD9BSxqve8DYD5yoxi54sz">
            antalet studieavbrott och öka genomströmningshastigheten. Tyvärr
            är det dock inte möjligt att någorlunda säkert veta hur stor del
            av studieavbrot- ten som är studiemisslyckanden och hur stor del
            som endast är ett utslag av att vissa studerande inte alls avsett
            att avlägga fullständig examen. Inte heller vet vi säkert hur
            stor del av den i vissa fall långsamma studietakten som förklaras
            av att studierna bedrivs endast på deltid. Utan tvivel förelig-
            ger dock här problem vilkas lösande inte i sin helhet kan uppskjutas
            tills resultatet från U 68 blir tillgängligt. Det synes emellertid
            endast vara en mindre del av vad som föreslås i propositionen
            som härigenom motiveras. Främst gäller det förslagen angående
            studierådgivningen. En förstärkning av denna, som under lång tid
            varit tillbakasatt, är synnerligen angelägen, och vad som i propositionen
            härvidlag föreslås bör genomföras men måste ses som endast ett
            första steg i riktning mot en ytterligare utbyggnad. Ekonomiska
            skäl kan också tänkas motivera inskränkningar i rätten att på
            nytt deltaga i en redan genomgången kurs och i rätten att läsa
            flera ämnen parallellt. Det bör dock observeras, att systemet
            med parallella stu- dier förekommer även inom flera av fackhögskolorna,
            liksom att det i en- staka fall kan motiveras, t. ex. av att en
            3-betygsstuderande under arbetet med sin uppsats finner sig ha
            nytta av kunskaper i ett bestämt annat ämne. Även kravet att den
            studerande normalt skall deltaga i de prov som förekom- mer vid
            första ordinarie tillfälle efter en avslutad kurs tycks syfta
            till att öka genomströmningshastigheten. Ett sådant krav kan dock
            innebära en olycklig belastning på de studenter, som utan att
            fördenskull nödvändigt- vis ha sämre studieförmåga läser i en
            något långsammare takt. Dessa förslag, vilka lika väl torde kunna
            genomföras inom ramen för nu- varande organisation, har inget
            direkt samband med propositionens huvud- förslag, nämligen om
            införandet av fasta studiegångar i form av utbild- ningslinjer
            enligt principen om successiva val. Detta genomgripande förslag,
            som inte i och för sig kan visas medföra någon betydande kostnadsminsk-
            ning, fordrar uppenbarligen en rent utbildningspolitisk motivering,
            d.v.s. till grund för det måste ligga en analys av vad som bör
            anses utgöra sam- hällets behov av akademiskt utbildad arbetskraft.
            Frånvaron av en sådan grundval är det som i den offentliga debatten
            väckt den kanske skarpaste kritiken mot UKAS” betänkande, och
            propositionens förslag om de 17 ut- bildningslinjerna får ses
            som en visserligen ny utformning av det av UKAS föreslagna systemet
            men med samma principiella innebörd och likartade effekter. Att
            utreda det principiella underlaget för en omdaning av den högre
            utbildningen är uppgifter för den först 1968 tillsatta utbildningsutredningen.
            Det får anses synnerligen anmärkningsvärt, att i propositionen
            föreslås en reform för vilken motiven i dag ej kan anges men eventuellt
            kan komma att framgå av en senare utredning. I avsaknad av en
            målanalys för den högre utbildningen har man sökt ställa upp ett
            system av utbildningslinjer på grundval av en undersökning av
            den nuvarande efterfrågan på arbets-
          </p>
          <pb facs="riksdagen-motions-pdf/data/1969/mot_1969__ak__1032/mot_1969__ak__1032-003.pdf"/>
          <fw xml:id="i-8nXp7HkJN6adUFcNkDkhqD">
            Motion i Andra kammaren, nr 1032 år 1969 3
          </fw>
          <p xml:id="i-JKxR1BzQWcL19AUFHAYUSz">
            kraft. Försöket att med hjälp av en avnämarenkät kartlägga arbetskrafts-
            behovet måste dock sägas i stort sett ha misslyckats. Endast behovet
            av lärarutbildning synes på detta sätt ha kunnat förutsägas. De
            flesta andra utbildningsbehov är så varierande, att de knappast
            kan läggas till grund för en konstruktion av utbildningslinjer.
            Följden har blivit, att skolans önske- mål beträffande lärarutbildningen
            i orimligt stor utsträckning kommit att prägla förslaget till
            organisation, trots att kanske endast en femtedel av de examinerade
            kan väntas komma att arbeta inom skolväsendet. Därutöver synes
            man ha sökt konstruera linjerna så att de så långt möj- ligt skall
            motsvara det ämnesval som nu sker spontant. Denna strävan fram-
            står som märklig, då man samtidigt hävdar att detta val f.n. till
            stor del görs planlöst. Att sålunda låsa fast den föreliggande
            strukturen ter sig sär- skilt tvivelaktigt mot bakgrunden av tidigare
            nämnda förändringar i akade- mikernas arbetsmarknadssituation
            och därav betingade troliga förändringar i studenternas ämnesval,
            med bl.a. sjunkande frekvens av typiska lärar- kombinationer.
            I och med att man i propositionen lägger fast vissa ämneskombinationer
            och ger dem ställning av utbildningslinjer, har man, utan att
            redovisa grun- derna för det, lagt fast väsentliga värderingar
            i fråga om ämnens och ämnes- kombinationers betydelse och värde
            för samhället. De 17 linjerna och vissa av de däri ingående ämnena
            ges en stark auktoritet, och utan att det av de enskilda studenterna
            behöver uppfattas som någon långtgående inskränk- ning av det
            fria studievalet åstadkommer man en påtaglig styrning av de studerandes
            val i riktning mot en jämfört med det nuvarande läget ytter- ligare
            koncentration till dessa ämnen. En sådan likriktning kan inte
            rim- ligen vara en önskvärd effekt. Den andra sidan av denna utveckling
            är att det för vissa ovanligare ämnen kommer att bli svårare att
            hävda sig — med försämrad medelstilldelning som följd. Särskilt
            forskarrekryteringen kan vållas avbräck genom att antalet 3-betygs-
            (60-poängs-)studerande i vissa ämnen torde komma att bli mycket
            litet. En organisation byggd på fasta studiegångar lider dessutom
            av den svag- heten att anpassningsförmågan till förändrade och
            nya utbildningsbehov i samhället tenderar att bli avsevärt sämre
            än i ett fritt system. I det senare kan ett nytt utbildningsbehov
            t.ex. snabbt upptäckas genom att personer med en viss ovanlig
            utbildningskombination i sitt arbete visar att denna kombination
            av kunskaper fyller ett samhällsbehov. Detta behov blir man därigenom
            medveten om, och detta leder till en efterfrågan på ytterligare
            personer med en sådan utbildning. Har man ett dominerande inslag
            av fasta utbildningslinjer är däremot av naturliga skäl utsikterna
            till uppträdandet av sådana personer med andra än de vanliga kunskapskombinationerna
            be- tydligt mindre. Det blir därför svårare att upptäcka nya utbildningsbehov
            och det tar längre tid för dem att slå igenom i utbildningsorganisationen,
            ty i detta fall skulle förutsättas att t.ex. olika företag blir
            medvetna om vissa
          </p>
          <pb facs="riksdagen-motions-pdf/data/1969/mot_1969__ak__1032/mot_1969__ak__1032-004.pdf"/>
          <fw xml:id="i-7bEwup59E2FdXtVAUrECJd">
            4 Motion i Andra kammaren, nr 1032 år 1969
          </fw>
          <p xml:id="i-DPfGGzqY54Gjeou3MEArw4">
            brister och förmår formulera dessa i form av ett outfyllt behov
            av på visst sätt utbildad arbetskraft och därefter lyckas övertyga
            universitetsmyndig- heterna om behovet av att ändra en utbildningslinje
            eller att införa en ny. Denna inbyggda brist på flexibilitet utgör
            en av de allvarligaste nackdelarna hos varje system byggt på fasta
            utbildningslinjer. I denna motion har pekats på nödvändigheten
            av att låta de kommande resultaten av arbetet inom U 68 ligga
            till grund för omdaningen av den högre utbildningen. Vissa problem
            får man i avvaktan därpå söka lösa pro- visoriskt, men detta bör
            ske genom förslag som så litet som möjligt ingriper i den nuvarande
            organisationen och har så få bieffekter som möjligt. Pro- blemen
            med studieavbrott och låg studietakt måste man på kort sikt försöka
            bemästra med hjälp av främst utökad studierådgivning och vissa
            andra i propositionen föreslagna åtgärder. På längre sikt bör
            man diskutera större förändringar. En möjlighet kan här vara att
            införa någon form av collegeår. Dessa frågor får dock tas upp
            i samband med ställningstaganden till U 68. Med hänvisning till
            vad som ovan anförts hemställes, att riksdagen måtte vid sin behandling
            av proposition nr 4 uttala I. a) dels att de i propositionen framlagda
            förslagen an- gående förstärkning av studierådgivningen må genomföras,
            dels att verkningarna av ifrågavarande verksamhet må följas med
            uppmärksamhet och förslag om ytterligare utbyggnad, påkallade
            av de vunna erfarenheterna, framläggas, samt b) att ställningstagande
            vad avser propositionens förslag angående ändrad organisation
            av utbildningen vid de filoso- fiska fakulteterna må uppskjutas
            till dess att resultaten av 1968 års utbildningsutredning föreligger;
            II. i övrigt beakta vad som i motionen anförts.
          </p>
          <p xml:id="i-2QwZk8Rnac35rWgnDBQ1gM" type="date">
            Stockholm den 7 februari 1969
          </p>
          <div xml:id="i-Q9idpNy4c8bMkp6pYb4CCQ" type="signatureBlock">
            <list xml:id="i-3ufJf84B7HYm64uAGnS27c">
              <item xml:id="i-YW6DVTeDZus2wtshgPEHBi" who="i-S9emfaxXsmAywnkewYKSJ7" type="signature">
                Gunnel Jonäng (cp)
              </item>
              <item xml:id="i-R3zCCH6zbr6iuHthacCWaw" who="i-FcSHwyiPoR4KQVGMkW2y5K" type="signature">
                Anna-Lisa Nilsson (cp)
              </item>
            </list>
          </div>
        </div>
      </div>
    </body>
  </text>
</TEI>
