<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_341/mot_200405_MJ_341-0001.pdf"/>
      <pb facs="riksdagen-motions-pdf/data/200405/mot_200405_MJ_341/mot_200405_MJ_341-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ341 pnr: kd736
          </p>
          <p>
            Motion till riksdagen 2004/05:MJ341
          </p>
          <p>
            av Tuve Skånberg (kd)
          </p>
          <p>
            Oljeutsläpp i Östersjön
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om åtgärder för att undvika oljeskador i Östersjön.
          </p>
          <p>
            Oljeskador i Östersjön
          </p>
          <p>
            Genom nybyggnation på Kockums i Karlskrona har Sverige 2002 fått
            miljöskyddsfartygen KBV 201 och KBV 202. Fartygen är s.k. kombinationsfartyg,
            dvs. de är utrustade för att både kunna utföra patrullering och
            tillsynsuppgifter samt för att kunna genomföra utsläppssanering
            till sjöss. Nyanskaffandet är ekonomiskt sett välmotiverat. När
            det gäller t.ex. oljesanering är kostnaden för oljeupptagning
            till sjöss 10 000-100 000 kr per m3 beroende på omständigheter
            som tid, väder och vind, medan oljesanering när oljan väl hamnat
            på stranden kostar ca 1 miljon kronor per m?. Det är alltså tio
            till hundra gånger dyrare att åtgärda ett oljeutsläpp på stranden
            än till havs. Billigast skulle det naturligtvis vara om oljeutsläppen
            aldrig gjordes. Sett i det perspektivet räcker det inte med att
            hamnarna agerar utifrån
          </p>
          <p>
            principen att det ska vara kostnadsfritt att lämna spillolja
            i hamn. Fartygen väljer ändå att skölja tankarna under gång i
            Östersjön, för att tjäna tid och därmed pengar. Risken att fällas
            för det brott som oljeutsläppet utgör kan bedömas som mycket liten
            eller obefintlig. Det vore alltså värt att pröva tanken på ett
            ekonomiskt incitament att lämna spilloljan i hamn, på samma sätt
            som ett pantsystem. I detta pantsystem kan ingå såväl medel från
            oljebolagen, som medel som annars skulle ha använts för oljesanering
            till sjöss, eller i värsta fall på strand, vilket i båda fallen
            är betydande belopp. Östersjön har inte skonats från oljeutsläpp
            till följd av olyckor. I god sikt och lugnt väder kolliderade
            i juni 2003 ett kinesiskt och ett cypriotiskt fartyg mitt på dagen
            mellan Sydostskånes kust och Bornholm, i Bornholmsgattet, ett
          </p>
          <pb facs="riksdagen-motions-pdf/data/200405/mot_200405_MJ_341/mot_200405_MJ_341-0002.pdf"/>
          <p>
            2004/05:MJ341
          </p>
          <p>
            av Europas mest trafikerade farvatten. Det kinesiska fartyget
            sjönk efter tre timmar på 70 meters djup efter att av ”formella”
            skäl av den danska kustbevakningen nekats att bogseras in till
            grunt vatten vid Bornholm. Oljesaneringen till sjöss och den sydostskånska
            kusten kostade hundratals miljoner kronor, men den totala kostnaden
            för Fu Shan Hais förlisning, efter att det kolliderat med ett
            polskt fartyg, blev dock flerdubbelt större. Utredaren Karl Rosberg
            vid länskriminalen i Skåne har uppskattat den totala kostnaden
            till cirka en miljard kronor, då inkluderat totalförlust av ett
            lastfartyg byggt 1995, totalförlust av fartygets last, reparationsarbeten
            på det polska fartyget, räddningsarbetet och oljesaneringen. För
            att förhindra nya oljekatastrofer i det känsliga Östersjön bör
            införas krav på lots i Bornholmsgattet, separata farleder liksom
            i Öresund, klassning av Östersjön som ett hav i behov av särskilt
            skydd samt dubbla skrov för oljetransporter.
          </p>
          <p>
            Stockholm den 30 september 2004 Tuve Skånberg (kd)
          </p>
        </div>
      </div>
    </body>
  </text>
</TEI>
