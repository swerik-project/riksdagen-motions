<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0302/mot_200001_MJ_0302-0001.pdf"/>
      <div type="motHeader" xml:id="i-7MCzpADPWrCeemjTo2Zr9R">
        <div type="motTitle" xml:id="i-83d1j1pCKuRKSHz3Nfmj5P"/>
        <div type="motSubmissionInfo" xml:id="i-TskEmnQMTBHHsDxyHquVr3"/>
      </div>
      <div type="motBody" xml:id="i-AbmSNNWAZ8ze9EeNeTX5Tt">
        <div xml:id="i-3LkjLrwF2MBpdBASb2GxDn">
          <p xml:id="i-V69mo65Xm448bzH3GooDSw">
            2000/01 mnr: MJ302 pnr: c336
          </p>
          <p xml:id="i-Hgjj2wmXNPSjZFFNtzWBEH">
            Motion till riksdagen 2000/01:MJ302
          </p>
          <p xml:id="i-GdLNp5gVLHJUuq8tUfrNhe">
            av Gunnel Wallin (c)
          </p>
          <p xml:id="i-Wodq8c9NYK24FA42uj4rtg">
            Stormfälld granskog
          </p>
          <p xml:id="i-K64sV2vpKw83Dks6jxFz8M">
            Förslag till riksdagsbeslut
          </p>
          <p xml:id="i-BDuJgprauAi59eGjh1M6Vb">
            Riksdagen tillkännager för regeringen som sin mening vad i motionen
            anförs om att beloppet som utges som stöd för plantering av lövskog
            borde vara det dubbla i förhållande till vad regeringen föreslagit.
          </p>
          <p xml:id="i-DQccZ786LKbomD5m3MFoG2">
            Motivering
          </p>
          <p xml:id="i-S1YafewL25cCTLdFfwHEGA">
            Skåne tillhör naturgeografiskt den mellaneuropeiska lövskogsregionen.
            Detta innebär i princip att olika lövträdsarter är skogbildande
            och att gran inte förekommer spontant utan alltid är planterad.
            I samband med stormen i slutet av 1999 fälldes stora arealer granskog,
            ca 4 000 ha, och omfattningen får i det närmaste bedömas som en
            naturkatastrof. Samtidigt har det under längre tid framförts synpunkter
            från miljöhåll på den förmörkning av det skånska landskapet som
            granskogen innebär. Den biologiska mångfalden är också avsevärt
            högre i lövskog än i den plantageartade granskogen. För att uppfylla
            såväl produktionsmålet som miljömålet, och bedriva ett efter skånska
            förhållanden långsiktigt hållbart skogsbruk, är det av stor vikt
            att granskogen ersätts med framför allt ädellövskog. Efterfrågan
            på lövtimmer är idag god och efterhand som utbudet från tropiska
            skogar minskar kan man förvänta sig att efterfrågan ökar. Lövskogens
            nackdel jämfört med granen är emellertid dels de höga anläggningskostnaderna
            genom att viltstängsel krävs, dels den långa omloppstiden. Gran
            är i Skåne avverkningsmogen efter 50-60 år medan eken tar upp
            till 130 år på sig till skörd. Investeringen i en granplantering
            är bara hälften av vad ekplanteringen kostar vilket gör att framför
            allt markägare med mindre arealer tvekar. Ett investeringsstöd
            som täcker skillnaden i anläggningskostnad mellan gran och ädellövskog
            kan bli av avgörande betydelse för valet av trädslag.
          </p>
          <pb facs="riksdagen-motions-pdf/data/200001/mot_200001_MJ_0302/mot_200001_MJ_0302-0002.pdf"/>
          <p xml:id="i-AJYP8aGVD2KPXA5BpehpCg">
            2000/01:MJ302
          </p>
          <p xml:id="i-YUvq7uipoSm33yecQZsoNm">
            Detta är utifrån det skånska landskapets perspektiv en av de
            enskilt viktigaste miljöfrågorna. Flera andra länder drabbades
            av svåra stormar i december 1999. Stora ekonomiska satsningar
            görs också av de olika staterna för att det skall planteras mera
            stormfasta trädslag, dvs i första hand lövskog. T ex beräknas
            danska staten stödja skogsbruket med anledning av stormen med
            cirka 350 miljoner danska kronor. Även i Tyskland gör staten stora
            satsningar med anledning av stormen, och i Frankrike satsar staten
            cirka 15 miljarder svenska kronor med anledning av stormen. Det
            finns en bred enighet i Skåne att minst hälften av den nu stormfällda
            granskogen skall ersättas med lövskog och då i första hand ädellövskog.
            I regeringens budgetförslag finns upptaget endast 30 miljoner
            kronor för denna satsning. Det behövs minst det dubbla för att
            stimulera framförallt de mindre skogsägarna till att plantera
            lövskog istället. Det kostar ca 50 000 kr extra per hektar på
            grund av behovet av att sätta stängsel t.ex. Skogsvårdsstyrelsen
            i Södra Götaland har ansökt om betydligt högre belopp än de 30
            miljoner under 3 år som regeringen nu föreslår.
          </p>
          <p xml:id="i-HsjaiU6f1GqpYPtFH9mzVy">
            Stockholm den 26 september 2000 Gunnel Wallin (c)
          </p>
        </div>
      </div>
    </body>
  </text>
</TEI>
