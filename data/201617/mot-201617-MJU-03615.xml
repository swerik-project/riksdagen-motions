<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03615">
  <teiHeader>
    <fileDesc>
      <titleStmt>
        <title>med anledning av prop. 2016/17:104 En livsmedelsstrategi för Sverige - fler jobb och hållbar tillväxt i hela landet</title>
        <author corresp="i-7GFif5DyTUbb8eBXsbicsF">av Magnus Oscarsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3615 av Magnus Oscarsson m.fl. (KD)</title>
          <idno type="rdwebb">H4023615</idno>
          <rs type="number">3615</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023615/text</ref>
          <ref type="dokument_url_html">http://data.riksdagen.se/dokument/H4023615</ref>
          <ref type="dokumentstatus_url_xml">http://data.riksdagen.se/dokumentstatus/H4023615</ref>
          <ref type="docx">http://data.riksdagen.se/fil/1B2B506F-DEF0-4B0C-A24E-FA72B57B6E66</ref>
          <ref type="pdf">http://data.riksdagen.se/fil/A9C3C7A5-3015-44CD-91E5-33B19E1F2B19</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5buwVyyBjxuWcB6aJXnKdS" type="basedOn"/>
        <correspContext corresp="i-5buwVyyBjxuWcB6aJXnKdS">
          <ref>Proposition 2016/17:104</ref>
        </correspContext>
        <correspAction xml:id="i-QNELFVZtiH38yuBDyeq7pb" type="signed"/>
        <correspContext corresp="i-QNELFVZtiH38yuBDyeq7pb">
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-DHRGJWzT86E46hrizCTMVQ" type="submitted">
          <date when="2017-02-15"/>
          <time when="16:07:37"/>
        </correspAction>
        <correspAction xml:id="i-U2quCLN3RkjvvpAYAd8UR4" type="reviewed">
          <date when="2017-03-15"/>
          <time when="16:36:24"/>
        </correspAction>
        <correspAction xml:id="i-CF733GzyE1FKu2nWdBqrJ1" type="dismissed">
          <date when="2017-03-16"/>
        </correspAction>
        <correspAction xml:id="i-KE4R1Du2y7ajmj72rMsp6a" type="referred">
          <date when="2017-03-17"/>
        </correspAction>
        <correspAction xml:id="i-WVhoJPQVmBWvLmwvMSrGPB" type="assigned">
          <date when="2018-02-20"/>
          <time when="21:36:36"/>
        </correspAction>
        <correspContext corresp="i-WVhoJPQVmBWvLmwvMSrGPB">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-14drW5fesg5kvUoqiBTsfg" type="behandlas_i"/>
        <correspContext corresp="i-14drW5fesg5kvUoqiBTsfg">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2Hb75rWVtPWiA8bqJEcsBR" type="behandlas_i"/>
        <correspContext corresp="i-2Hb75rWVtPWiA8bqJEcsBR">
          <ref type="uppgift">2016/17:MJU23</ref>
          <ref type="ref_dok_id">H401MJU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU23</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3615 av Magnus Oscarsson m.fl.
          (KD) med anledning av prop. 2016/17:104 En livsmedelsstrategi
          för Sverige – fler jobb och hållbar tillväxt i hela landet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2oHURE1kdgMYEWzfDUgzoW">
            Förslag till riksdagsbeslut
          </head>
          <list style="ol">
            <item xml:id="i-8j5rRvWNGTEBfv54CtTXb2">
              Riksdagen ställer sig bakom det som anförs i motionen om att
              säkerställa generellt goda företagsvillkor i hela Sverige och
              tillkännager detta för regeringen.
            </item>
            <item xml:id="i-6d1tJZbhaJWHvDbc5TUEEz">
              Riksdagen ställer sig bakom det som anförs i motionen om att
              ha effektiva och förutsägbara godkännandeprocesser och tillkännager
              detta för regeringen.
            </item>
            <item xml:id="i-HVhW9WGBRF6LdQ8AjBWPmQ">
              Riksdagen ställer sig bakom det som anförs i motionen om att
              ge främjandeuppdrag till myndigheter och tillkännager detta för
              regeringen.
            </item>
            <item xml:id="i-NfaX4YeBW1iGpMPKTbp373">
              Riksdagen ställer sig bakom det som anförs i motionen om att
              svensk livsmedelsproduktion ska styras av konsumenternas efterfrågan
              och inte av politiskt bestämda kvantitativa mål för konsumtion
              och produktion kopplade till specifika produktionsformer och tillkännager
              detta för regeringen.
            </item>
            <item xml:id="i-YQxCfhSqVyUE8zrdXFwho7">
              Riksdagen ställer sig bakom det som anförs i motionen om att
              göra det lättare för konsumenter att göra hållbara, medvetna val
              och tillkännager detta för regeringen.
            </item>
            <item xml:id="i-TmZqTzs2kfVqSd64GtmPxV">
              Riksdagen ställer sig bakom det som anförs i motionen om att
              underlätta och främja livsmedelsexporten och tillkännager detta
              för regeringen.
            </item>
            <item xml:id="i-LA7C1kxLHr7C1rjsdJJ8ZU">
              Riksdagen ställer sig bakom det som anförs i motionen om att
              regeringen ska återkomma med förslag på kvantitativa mål för Sveriges
              självförsörjningsgrad och tillkännager detta för regeringen.
            </item>
            <item xml:id="i-FLKNiuCZNU3cTruJosy9qQ">
              Riksdagen ställer sig bakom det som anförs i motionen om att
              inrätta ett nationellt råd för att bidra till att genomföra strategin
              och tillkännager detta för regeringen.
            </item>
            <item xml:id="i-Lk5ndE3f6EJisL5HnAowvg">
              Riksdagen ställer sig bakom det som anförs i motionen om att
              revidera Sveriges ståndpunkt inom EU-samarbetet när det gäller
              utformningen av den gemensamma jordbrukspolitiken och tillkännager
              detta för regeringen.
            </item>
            <item xml:id="i-5AvmsPGDWpSTViLSYWVbLZ">
              Riksdagen ställer sig bakom det som anförs i motionen om behovet
              av en ny vägledning för anmälnings- och tillståndsprövning inom
              animalieproduktionen och tillkännager detta för regeringen.
            </item>
            <item xml:id="i-HGJedTUMXADEFvfWrX8R1b">
              Riksdagen ställer sig bakom det som anförs i motionen om att
              prövningen av djurhållande verksamhet bör koncentreras till färre
              miljöprövningsdelegationer och tillkännager detta för regeringen.
            </item>
            <item xml:id="i-Msoj92Fc4LHs77kVm5Mmx4">
              Riksdagen ställer sig bakom det som anförs i motionen om att
              regeringen bör ta initiativ till att ta bort kravet på samrådsförfarande
              för anmälningspliktig verksamhet och tillkännager detta för regeringen.
            </item>
            <item xml:id="i-P2UZRmo3g7yt6m5zfQBXsU">
              Riksdagen ställer sig bakom det som anförs i motionen om att
              ta bort det obligatoriska kravet på förprövning vid om- och tillbyggnad
              av djurstallar samt inredning för djur och tillkännager detta
              för regeringen.
            </item>
            <item xml:id="i-D6LuwxdVHhCmvPaxXP1Giq">
              Riksdagen ställer sig bakom det som anförs i motionen om att
              inrätta livsmedelsattachéer och tillkännager detta för regeringen.
            </item>
            <item xml:id="i-AyzUCuy4jucXh4dEmDTST6">
              Riksdagen ställer sig bakom det som anförs i motionen om att
              en parlamentarisk statlig utredning bör tillsättas för att ta
              ett samlat grepp för att minska regelbördan och föreslå förenklingar
              och tillkännager detta för regeringen.
            </item>
            <item xml:id="i-Ua8Exw898SL3iozwWvdrkx">
              Riksdagen ställer sig bakom det som anförs i motionen om vikten
              av att EU-ersättningarna betalas ut i rätt tid och tillkännager
              detta för regeringen.
            </item>
            <item xml:id="i-FxuGKRFmFUe6GeHPAAv6hx">
              Riksdagen ställer sig bakom det som anförs i motionen om att
              införa en kostnadsersättning för svensk mjölkproduktion och tillkännager
              detta för regeringen.
            </item>
            <item xml:id="i-QdonirzV1CZP7YhSgHHfXb">
              Riksdagen ställer sig bakom det som anförs i motionen om att
              förändra beteskravet för kor i lösdrift och tillkännager detta
              för regeringen.
            </item>
            <item xml:id="i-53WMTyrAhfRiRjeGpYRSuq">
              Riksdagen ställer sig bakom det som anförs i motionen om ersättningar
              vid skördekatastrofer och tillkännager detta för regeringen.
            </item>
            <item xml:id="i-HuECup3pPYHFyWx8AaaM8H">
              Riksdagen ställer sig bakom det som anförs i motionen om ersättningar
              vid viltskador och tillkännager detta för regeringen.
            </item>
            <item xml:id="i-TL3GFLA5PPfFdBjSD1vdmF">
              Riksdagen ställer sig bakom det som anförs i motionen om att
              jordbruk ska klassas som miljöpåverkande verksamhet i stället
              för miljöfarlig verksamhet och tillkännager detta för regeringen.
            </item>
            <item xml:id="i-Hxh2QR5vYkD426cNqaBiZM">
              Riksdagen ställer sig bakom det som anförs i motionen om ansvarsfull
              offentlig upphandling och tillkännager detta för regeringen.
            </item>
            <item xml:id="i-M12cGwvsHoknF7zGcM9ooN">
              Riksdagen ställer sig bakom det som anförs i motionen om behovet
              av att skatter och avgifter utformas så att en konkurrenskraftig
              livsmedelssektor främjas och tillkännager detta för regeringen.
            </item>
            <item xml:id="i-WuAWsFgZz5AB8iZDzg7GYV">
              Riksdagen ställer sig bakom det som anförs i motionen om att
              sådana ändringar i jordförvärvslagen som nämns i avsnitt 7.4 i
              propositionen inte ska genomföras eller utredas och tillkännager
              detta för regeringen.
            </item>
            <item xml:id="i-PWuGtwZZJ7QfS5jtSYePAM">
              Riksdagen ställer sig bakom det som anförs i motionen om forskning
              på nya grödor och tillkännager detta för regeringen.
            </item>
            <item xml:id="i-Q9PSqtKz67kShm3ruFeZ8y">
              Riksdagen ställer sig bakom det som anförs i motionen om att
              Formas i sin fördelning av forskningsanslag bör få i uppdrag av
              regeringen att särskilt beakta behovet av forskning på nya grödor
              och tillkännager detta för regeringen.
            </item>
            <item xml:id="i-Nt5L9UvhE7gyhNC7QNZyiC">
              Riksdagen ställer sig bakom det som anförs i motionen om hållbara
              gödningsmetoder och tillkännager detta för regeringen.
            </item>
            <item xml:id="i-Qs1TTae1geVkHEKrN6iFL8">
              Riksdagen ställer sig bakom det som anförs i motionen om kött
              från vilt och tillkännager detta för regeringen.
            </item>
            <item xml:id="i-HM7JU5iTteEtKTGLBtUbAR">
              Riksdagen ställer sig bakom det som anförs i motionen om biodling
              och tillkännager detta för regeringen.
            </item>
            <item xml:id="i-WcsEyXDNzKLkrJjN4H72Ws">
              Riksdagen ställer sig bakom det som anförs i motionen om att
              stärka det småskaliga fisket och tillkännager detta för regeringen.
            </item>
            <item xml:id="i-2rUNPd3XCU8W8ZT4p8YKAc">
              Riksdagen ställer sig bakom det som anförs i motionen om regelförenklingar
              inom fiskerinäringen och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WhrJV6K9sbSUdec5WJ5PCY" type="h1">
            Bakgrund
          </head>
          <p xml:id="i-8q78EyRe6ei8DAiHCt7zqg">
            Sverige – det nya matlandet var alliansregeringens satsning för
            en livskraftig landsbygd med växande företag och fler jobb. Det
            var samtidigt en satsning för god mat, god djurhållning och upplevelser
            i världsklass som skulle locka turism och konsumtion samt främja
            export. Matlandet Sverige syftade till att utveckla och främja
            hela livsmedelskedjan: primärproduktion, förädlad mat, offentlig
            mat, matturism och restaurangbranschen. Tydliga mål skapades och
            följdes upp.
          </p>
          <p xml:id="i-WD4eKu7CH8Wv9DxqHZ6yE7">
            Sverige som matnation sattes på kartan och satsningen gav resultat.
            Under tiden som projektet pågick skapades ca 9 000 jobb, exporten
            av livsmedel ökade med ca 70 procent, livsmedelsföretagen ökade
            och efterfrågan på säker och hållbart producerad mat fortsatte
            att öka. Alliansregeringen minskade företagens administrativa
            kostnader med 7,3 miljarder kronor mellan 2006 och 2010, och för
            företag inom de gröna näringarna minskade regelbördan med 37 procent
            mellan 2006 och 2014.
          </p>
          <p xml:id="i-UfHm9WxXbNrjRRMP9TPLdy">
            Regeringens val att ta bort denna framgångsrika satsning anser
            vi har varit skadligt för den svenska livsmedelsproduktionen och
            industrin. För oss är en livsmedelsstrategi ett naturligt nästa
            steg i matlandetvisionen som kan vidareutveckla och konkretisera
            vad som behöver göras för att stärka den svenska livsmedelskedjan.
            Det har varit negativt för livsmedelskedjan att regeringen har
            dröjt ytterligare två år med att presentera ett alternativ.
          </p>
          <head xml:id="i-FZnPCRXE6kzFpE6W7aQQXH" type="h2">
            En strategi för hela livsmedelskedjan i lokal till global kontext
          </head>
          <p xml:id="i-BhJv6bunFUgFBnL3eCcURE">
            Alliansen ser att det finns goda förutsättningar att producera
            och förädla mat i Sverige. God tillgång på mark, rent vatten och
            kunskap gör att den mat som produceras och förädlas i Sverige
            håller hög kvalitet samtidigt som våra miljökrav gör att produktionen
            hela tiden blir än mer hållbar och att den redan i dag ligger
            i framkant jämfört med andra länder. Dessutom ser Alliansen att
            intresset för närproducerad och hållbar mat hela tiden ökar hos
            såväl inhemska konsumenter som turister som besöker Sverige. Men
            vi ser också att Sverige och den svenska livsmedelskedjan står
            inför utmaningar i form av global konkurrens och prispress. För
            att vi än bättre från det offentligas sida ska kunna ta till vara
            den potential som finns och även framöver säkerställa att förutsättningar
            finns för svensk livsmedelsproduktion ser Alliansen en svensk
            livsmedelsstrategi som ett viktigt verktyg.
          </p>
          <p xml:id="i-NngeiMi3grnEJMQBZAwQrL">
            Det är positivt att en ny nationell livsmedelsstrategi nu tagits
            fram och att det finns en bred enighet i riksdagen om målen. Däremot
            anser vi att regeringens livsmedelsstrategi saknar det fokus på
            hela livsmedelskedjan som Matlandet Sverige innebar. Alliansen
            vill se en bred strategi där livsmedelsindustrin, exportpotentialen,
            forskningen, konsumenten och primärproduktionen stärks och där
            strävan är att uppnå FN:s globala hållbarhetsmål, Agenda 2030-målen.
          </p>
          <p xml:id="i-LqtzTPfNCA8psdEr8s87WY">
            Sverige och FN:s resterande medlemsländer har ett ansvar utifrån
            Agenda 2030-målen att verka för att de globala målen nås, och
            det är respektive regerings ansvar att de nås i det egna landet.
            Detta är något som uttryckligen är beskrivet för de globala målen,
            men ändå har regeringen i hög grad utelämnat Agenda 2030-målen
            från den egna livsmedelsstrategin fram till 2030. Alla 17 mål
            är relevanta för livsmedelskedjan, framför allt mål 2 som är att
            avskaffa hunger, uppnå tryggad livsmedelsförsörjning och förbättrad
            nutrition samt främja ett hållbart jordbruk. Agenda 2030-målen
            bör därför inkluderas och arbetas för i livsmedelsstrategin.
          </p>
          <p xml:id="i-R8gZzjyt1QuDKhyCprr5R9">
            Maten som odlas och förädlas har indirekt bäring på möjligheten
            att uppnå jämställdhet och egenmakt för kvinnor och flickor i
            och med att många lantbrukare i fattigare länder är kvinnor, liksom
            på möjligheten att uppnå goda arbetsvillkor och hållbar tillväxt,
            säkerställa hållbar produktion och stärka och säkra tillgång på
            rent vatten.
          </p>
          <p xml:id="i-c2VgBKqXyAQAtc7Utj96r">
            Maten vi äter utgör i sin tur en förutsättning för de flesta
            andra mål, som exempelvis att uppnå god hälsa och främja ett hälsosamt
            liv och hållbara konsumtionsmönster, för koncentrationen att arbeta
            och utbilda sig, minska ojämlikheten och fattigdom inom och mellan
            länder genom bättre fördelning av mat och för att säkra ekosystemen
            i haven och främja god tillgång på marina resurser.
          </p>
          <p xml:id="i-45o5w9wGFC5PNcca2Ujrit">
            Med hjälp av den svenska livsmedelskedjan kan vi bidra till att
            uppnå Agenda 2030-målen genom att främja export av säkra och sunda
            livsmedel, bistå med kompetens om starkt djurskydd, låg antibiotikaanvändning
            och miljöhänsyn i produktionen liksom med förädling och forskning
            för framtidens livsmedel som kan vara resurseffektiva och näringsrika.
          </p>
          <p xml:id="i-E6ndJ9ChvQCSJkVMG5BFjF">
            Den svenska livsmedelsproduktionen ska ha goda förutsättningar
            där det svenska jordbrukets fördelar tas tillvara. Sverige har
            EU:s bästa djurskydd, låg användning av antibiotika, hög miljöhänsyn
            och ett smittskydd i världsklass, som ger svenska mervärden som
            utgör en viktig konkurrensfördel. Livsmedelsindustrin ska ha goda
            förutsättningar för företagsutveckling, digitalisering, förädling
            och export. Livsmedelsförädlingen är en sektor med stor geografisk
            spridning, vilket visar att branschen kan bidra till att skapa
            arbetstillfällen i hela landet. Export av livsmedel kan främjas
            genom att utveckla förädlingsarbetet i kombination med forskningsarbete
            som är inriktat på förädling och framtagande av innovativa produkter
            som möter konsumenters behov både nationellt och internationellt.
            Den matbaserade turismen är också en viktig sektor som kan ge
            ökade möjligheter till fler jobb och stärka Sveriges position
            som matnation. Konsumenters efterfrågan på livsmedel behöver bättre
            tillvaratas samtidigt som medvetenheten om hållbara hälsosamma
            vanor behöver stärkas, exempelvis genom myndigheters arbete.
          </p>
          <p xml:id="i-RAopSRukAWBvPmcttysASN">
            Det är viktigt att innehållet i livsmedelsstrategin dels utvecklas
            i nära samarbete med näringen som vet vilka behov som bör tillgodoses
            för att strategin ska nå framgång och dels att dessa erfarenheter
            också omsätts i strategin. Alliansen vill fortsätta utveckla förutsättningarna
            för den svenska livsmedelskedjan och landsbygden.
          </p>
          <head xml:id="i-Hs7fqPKmub6xFVWmSne4WC" type="h2">
            Säkra generellt goda företagsvillkor
          </head>
          <p xml:id="i-FPTkNtjPEu3y2MWZYSSiYX">
            Konkurrenskraften för livsmedelsföretag ska stärkas. Det måste
            finnas goda företagsvillkor för hela livsmedelskedjan. Därför
            är det oroande med regeringens politik som innebär högre skatter
            på jobb och företagande. Regelverk som rör företag i primär- och
            livsmedelsproduktion är i hög utsträckning gemensamma för EU:s
            inre marknad. Det gör att alla nationella regler och krav som
            går utöver den EU-gemensamma lagstiftningen riskerar att försämra
            konkurrenssituationen för de svenska företagen. Därför ska nationella,
            mer långtgående regler alltid vara väl motiverade och prövas noga.
          </p>
          <head xml:id="i-6wLbaWYtpYSCcfDbej4Axw" type="h3">
            Effektiva och förutsägbara godkännandeprocesser
          </head>
          <p xml:id="i-UX6fZmix4gPxr9QVSV4XKs">
            För att skapa mer långsiktighet och förutsägbarhet för livsmedelsproducenter
            bör regeringen verka för att myndigheterna i större utsträckning
            använder sig av ömsesidigt erkännande av växtskyddsmedel. Hänsyn
            bör tas till hur andra EU-medlemsstater förhåller sig till växtskyddsmedel
            för att skapa konkurrensneutrala förutsättningar inom det svenska
            jordbruket.
          </p>
          <head xml:id="i-UA8CUx8oTqz6bgMUWS6PmC" type="h3">
            Främjandeuppdrag till myndigheter
          </head>
          <p xml:id="i-BX9Bhf6dMqxGCWikp5Bdju">
            Myndigheter har en viktig roll i att stötta företag och underlätta
            för dem. Detta fungerar inte alltid på önskvärt sätt. Det behövs
            enklare rutiner, regler och processer hos myndigheter som förenklar
            för livsmedelsföretagare. Myndigheter och tjänstemän ska även
            ha företagsaspekten i fokus när de fattar beslut eller utformar
            regler. Det kan handla om att genomföra en konsekvensbeskrivning
            innan datasystemet byts ut så att man förhindrar att stödens utbetalningar
            fördröjs. Vi vill att berörda myndigheter får ett främjandeuppdrag
            som förtydligar att de inte enbart ska utgöra ett kontrollerande
            organ. Fokus bör skifta från ett myndighetsperspektiv till ett
            tydligare brukarperspektiv, vilket tydligt bör framgå av regeringens
            regleringsbrev. Myndigheter som arbetar med livsmedelsföretag
            bör i högre utsträckning tillhandahålla information samt underlätta
            och stödja livsmedelsföretagande.
          </p>
          <head xml:id="i-KfoLjy9wqKejhBcseSF4QQ" type="h2">
            Stärkt konsumentmakt
          </head>
          <head xml:id="i-7vpX3CkoTUjQo6UgsbsiFF" type="h3">
            Konsumenternas efterfrågan ska styra i stället för politiskt
            bestämda kvantitativa mål för konsumtion och produktion
          </head>
          <p xml:id="i-Lt7YsmNPkJLS7UpWbhiMDf">
            Ekologiskt producerad mat utgör en växande konsumentmarknad,
            och den svenska ekologiska livsmedelsproduktionen täcker inte
            behovet för efterfrågan. Men i stället för att sätta upp mål om
            ekologisk konsumtion och produktion bör fokus vara på att stärka
            konkurrenskraften i hela kedjan. Det handlar exempelvis om att
            minska de höga kostnaderna för företagande, insatsvaror som gör
            att svensk ekologisk produktion inte står sig mot konkurrentländerna.
            Målsättningen bör i stället vara att sträva mot att allt jordbruk
            blir mer hållbart och att stärka konsumentens kunskap om livsmedel.
          </p>
          <p xml:id="i-14wzjxn2h3pr5GhEsD7CqR">
            År 2030 vet vi inte hur livsmedelsproduktionen ser ut varken
            i Sverige eller i världen, än mindre vilken produktionsform som
            är mest attraktiv eller vilka varor som konsumenter efterfrågar.
            Det finns en risk i att låsa in sig i kvantitativa mål för en
            viss produktionsform. Det bör inte vara politiken som avgör vilka
            livsmedel vi producerar och konsumerar i framtiden. Alliansen
            vill i stället att konsumenters efterfrågan ska styra vilka livsmedel
            de vill konsumera och skapa förutsättningar för att möta detta
            behov.
          </p>
          <head xml:id="i-9QLB8YUpHnwywhbscsyXoU" type="h3">
            Underlätta för konsumenter att göra hållbara medvetna val
          </head>
          <p xml:id="i-PQUE13GGAw4C27U4UGuxHy">
            Konsumenters efterfrågan och köpvilja är i stor grad styrande
            för de livsmedel vi i dag konsumerar och vilka som säljer bäst.
            Politiken ska inte tvinga konsumenten till särskilda val men däremot
            säkerställa att information finns tillgängligt för dem som är
            engagerade och underlätta möjligheten att själv välja mat som
            är bra för hälsa och miljö. Detta kan exempelvis ske genom tydlig
            och lättillgänglig information i form av bl.a. miljömärkningar
            som nyckelhålet och ursprungsmärkningar, konsumentupplysningstjänster,
            produktinformation i butiker samt webbaserad information. Detta
            möjliggör för konsumenter och andra aktörer att göra ansvarsfulla
            och hållbara val av produkter och tjänster och att ställa om till
            mer hållbara livsstilar. Utbudet av livsmedel som produceras och
            förädlas bör motsvara det som efterfrågas av konsumenter.
          </p>
          <head xml:id="i-5qdb6qM4q8dWSswZ2F5HQw" type="h2">
            Underlätta och främja livsmedelsexporten
          </head>
          <p xml:id="i-Wn7y88QiUWx9SEKquXxf5Z">
            Sverige har stor potential att exportera mer livsmedel. Vi har
            mervärden såsom högt smittskydd och djurskydd, vilket skapar säkra
            livsmedel som är attraktivt på den internationella marknaden.
            Den framgångssaga som alliansregeringen påbörjade vill vi fortsätta.
            Den svenska livsmedelsindustrin kan växa ytterligare.
          </p>
          <p xml:id="i-Vs1f2Ahko9S8iQwu5X75bd">
            För att underlätta och främja livsmedelsexporten vill vi förenkla
            för livsmedelsföretag att exportera och marknadsföra sig i andra
            länder. Vi vill ge Business Sweden ett tydligare främjandeuppdrag
            för att förenkla för livsmedelssektorn att ta sig in på nya och
            befintliga marknader. För att lyckas med detta behöver kompetensen
            inom livsmedel förbättras på myndigheten, och näringen behöver
            få en tydligare position i marknadsföringen av Sverige. Många
            livsmedelsföretag upplever svårigheter med att exportera varor,
            och vi vill att Business Sweden ska tillhandahålla information
            till livsmedelsföretag om tillvägagångssätt liksom om potential
            och mervärdet i att förädla produkter för export.
          </p>
          <head xml:id="i-JLNCW9e7YXVjHTUYqSAYm3" type="h1">
            Livsmedelssektorns utmaningar
          </head>
          <p xml:id="i-RgyCjeVRs59phZW2PK14aZ">
            Jordbruket är grunden för en nations överlevnad. Även om det
            i dag endast är en liten del av befolkningen som arbetar inom
            jordbruket är vi alla helt beroende av dess produkter för att
            kunna överleva. Jordbruket påverkar vår gemensamma natur- och
            kulturmiljö, vilka samtidigt är viktiga förutsättningar för jordbrukets
            bedrivande. Kristdemokraterna anser att samhället gemensamt ska
            betala för det vi gemensamt frågar efter, och som enskilda ska
            vi betala de produkter vi frågar efter – utifrån den kvalitet
            vi förväntar oss att få. Värdet av ekosystemtjänsterna ska integreras
            i samhällsekonomiska beräkningar som ligger till grund för politiska
            åtgärder, ekonomiska styrmedel m.m. Ersättningar till jordbruket
            ska i ökad utsträckning baseras på de samhällstjänster som jordbruket
            bistår med, särskilt bevarandet av biologisk mångfald och minskad
            klimatpåverkan.
          </p>
          <head xml:id="i-Y6icGt8HfRfZESDvqmvYUF" type="h1">
            Bra med en sammanhållen livsmedelsstrategi
          </head>
          <p xml:id="i-HEXFzybgJFo4Y1nhpp5GAu">
            Det är positivt att en livsmedelsstrategi äntligen kommer på
            plats. En strategi behövs för att skapa framtidstro och en positiv
            framåtrörelse inom branschen. Från Kristdemokraternas sida är
            det särskilt angeläget att lyfta fram jordbrukets betydelse för
            Sveriges självförsörjning. I dag är handelsunderskottet för livsmedel
            omkring 50 miljarder kronor, vilket egentligen är märkligt med
            tanke på de goda förutsättningarna för livsmedelsproduktion i
            vårt land och den kvalitetsmedvetenhet som finns hos de svenska
            producenterna. Om vi skulle drabbas av krig eller annan större
            kris är den låga självförsörjningen ett direkt hot mot vårt samhälle.
          </p>
          <head xml:id="i-26bFqtQFPhrY1WVEwxBA24" type="h1">
            Lönsamhet och konkurrenskraft
          </head>
          <p xml:id="i-AuTdKvcsk9vHPZqAacU9Sn">
            Det behövs lönsamhet om jordbruksföretagarna ska fortsätta bedriva
            sin verksamhet och för att nya människor ska söka sig till branschen.
            Det är positivt att partierna enats om att ökad lönsamhet i det
            svenska jordbruket är ett mål i livsmedelsstrategin. Det är nu
            viktigt att det inte bara blir fina ord utan också verkstad. Nu
            har vi för första gången på 30 år en strategi som vill öka livsmedelsproduktionen.
            Under lång tid handlade debatten om att betala bönder för att
            sluta producera. Nu behöver vi en debatt om hur vi kan betala
            bönderna för att öka produktionen.
          </p>
          <head xml:id="i-UXhKMVnKPRB1xpJhAHLNy5" type="h1">
            Nationella mål för självförsörjningsgraden behövs
          </head>
          <p xml:id="i-6eBabRMWwu1p1hyCWpafrG">
            Den svenska självförsörjningsgraden av livsmedel har minskat
            kraftigt de senaste decennierna och anges i dag till under 50
            procent. Om hänsyn tas till att maten ska kunna produceras även
            när importen av sådant som drivmedel, gödningsmedel, foder och
            andra insatsvaror skärs av, bedömer expertis på Livsmedelsverket
            att Sveriges försörjningsgrad ”är lika med noll”. I Sverige saknar
            vi med andra ord möjligheter att försörja vår befolkning med livsmedel
            för den händelse att handeln med omvärlden skulle skäras av.
          </p>
          <p xml:id="i-Y51VGYG5G6WgFnfn9E6Bra">
            I krig eller kris kan vi räkna med att importen väsentligt försvåras.
            Även i fredstid kan vårt lands integritet hotas av att någon kan
            kontrollera tillförselvägarna till Sverige. Detta kan begränsa
            våra möjligheter att föra en självständig politik. Gränsöverskridande
            utbrott av smittsamma sjukdomar kan också begränsa rörligheten
            för människor och varor. Uteblivna oljeleveranser kan slå undan
            möjligheten att producera drivmedel. I Finland är försörjningsgraden
            runt 85 procent, detta för att de vet hur viktigt det är att i
            kristider ha livsmedel till landets invånare. Något som vi i Sverige
            tycks ha glömt bort.
          </p>
          <p xml:id="i-Hztq4E9aGuN3iQ4mNThuNE">
            Världen står inför en situation med klimatförändringar, ökat
            energibehov och en världsbefolkning på väg mot nio miljarder.
            Antalet människor som lider av hunger är stort. Även av dessa
            skäl behöver den svenska jordbruksmarken utnyttjas för produktion.
          </p>
          <p xml:id="i-FJGa5p3Bo8xKsGD7AyrQt2">
            En förutsättning för att vi ska kunna bevara den svenska livsmedelsproduktionen
            är att vi bevarar den jordbruksareal som finns i vårt land. Vi
            behöver också bevara kompetensen som finns inom jordbruksbranschen
            och en forskning som svarar mot morgondagens behov. För detta
            krävs en livskraftig svensk jordbrukssektor. Vi behöver också
            en inhemsk produktion av jordbrukets insatsvaror såsom bränsle,
            gödningsmedel och reservdelar.
          </p>
          <p xml:id="i-6wX6J3CUtfMkfue9PRrutb">
            Den nuvarande bekymmersamma situationen har uppkommit genom en
            lång tids nedprioritering av försörjningstryggheten. Jordbruket
            är inte vilken näring som helst. Jorden ligger där den ligger
            och måste brukas av bönder här i landet.
          </p>
          <p xml:id="i-AP3CLnAVL1okGGSRHRKoSK">
            För att produktionskapaciteten ska upprätthållas krävs att verksamheten
            är lönsam även när vi lever med en stabil omvärld. Då krävs ett
            mycket nära samarbete mellan staten och producentorganisationerna
            i samband med politikens utformning. Det gäller exempelvis Sveriges
            position i förhandlingarna kring EU:s gemensamma jordbrukspolitik
            och utformningen av olika miljökrav och avgifter.
          </p>
          <p xml:id="i-KuEMH7TD9CXyiFwMM4uVF">
            Under Alliansens regeringstid bedrevs ett omfattande arbete med
            att förenkla reglerna för jordbruksföretagare, vars kostnader
            därigenom minskade med 3 miljarder kronor per år. Detta regelförenklingsarbete
            måste fortsätta. I synnerhet behöver regelverket kring småskalig
            lokal produktion förenklas.
          </p>
          <p xml:id="i-KfCDunC8FYqkqKWqUYYBnj">
            De etappmål som föreslås i Konkurrenskraftsutredningen på s.
            44–45 är intressanta, och därför bör riksdagen fastställa dessa
            etappmål. Regeringen bör uppdra åt Jordbruksverket att ta fram
            indikatorer för dessa mål, så som utredningen föreslår. Även våra
            nordiska grannländer bör studeras med avseende på målformuleringar
            om självförsörjning. Riksdagen bör därför begära att regeringen
            återkommer med förslag på kvantitativa mål för Sveriges självförsörjningsgrad.
          </p>
          <head xml:id="i-2TnJyvwZbyXXZz6Pp7C1fy" type="h1">
            Genomför konkurrenskraftsutredningens förslag
          </head>
          <p xml:id="i-KET3JnmwPCRYNn6oiRSvbh">
            2015 presenterade Konkurrenskraftsutredningen sitt förslag SOU
            2015:15. I stor utsträckning bygger propositionen på denna utredning.
            Utredningen har en del konkreta förslag, som inte kommit med i
            propositionen. Det finns ingen anledning att ytterligare fördröja
            dessa förslag, därför bör riksdagen besluta om dessa i samband
            med behandlingen av propositionen om livsmedelsstrategin.
          </p>
          <head xml:id="i-24PRVo5rvCKFNiwYj3RZqW" type="h2">
            Inrätta ett nationellt råd
          </head>
          <p xml:id="i-LTUoeZywa5DqMcSLK2hrnh">
            Ett nationellt råd bör inrättas för att bidra till att genomföra
            strategin. Syftet med rådet är att stärka samarbetet mellan berörda
            myndigheter, jordbruks- och trädgårdsnäringens branscher, livsmedelsindustrin,
            handeln, forskarsamhället, utbildningsväsendet och andra berörda
            intressen. Rådet bör löpande informera regeringen om näringens
            prioriteringar samt om vilka åtgärder som behövs. Rådet ska även
            arbeta för att berörda aktörer åtar sig att bidra till genomförandet
            av strategin. Regeringen bör även uppdra till berörda myndigheter
            att samverka och medverka till förbättrad konkurrenskraft inom
            sektorn. Detta bör ske genom en översyn av instruktioner och regleringsbrev.
          </p>
          <head xml:id="i-8AdXR82JY9f4c2c4XepFpw" type="h2">
            Anpassa den svenska ståndpunkten angående EU:s gemensamma jordbrukspolitik
          </head>
          <p xml:id="i-YYAVmb3EtsqCSNm6i2LiAp">
            Konkurrenskraftsutredningen föreslår en omläggning av Sveriges
            position i förhållande till CAP. Utredningen skriver: ”Sveriges
            ståndpunkt inom EU-samarbetet, bör vara att stärka konkurrenskraften
            för det svenska jordbruket och för svensk trädgårdsnäring inom
            ramen för det övergripande målet om en avreglering av CAP och
            en minskning av dess andel av EU:s budget”. Kristdemokraterna
            anser att utredningens rekommendation bör följas. Svenska ståndpunkter
            inom CAP-arbetet bör ta sin utgångspunkt i att stärka svensk konkurrenskraft,
            samtidigt som den totala EU-budgeten för jordbruk minskar.
          </p>
          <head xml:id="i-RPdmZin1HfkVcYA2LtM1yM" type="h2">
            Effektiva och förutsägbara tillståndsprocesser
          </head>
          <p xml:id="i-9m4X1Ku78FQTXXyseddbsH">
            Tillståndsprocessen inom animalieproduktionen är i dagsläget
            ofta betungande. I SOU 2013:5 konstaterades också att det ställdes
            krav som är relativt ingripande utan att det finns motiveringar
            i det enskilda fallet och där det vetenskapliga underlaget är
            osäkert. Det är viktigt att tillståndsprocesserna är effektiva
            och rättssäkra. Därför föreslår Kristdemokraterna att riksdagen
            beslutar om de förslag som Konkurrenskraftsutredningen tagit fram.
          </p>
          <head xml:id="i-TSW5KZESymtE6ZNZNKuaRi" type="h3">
            Ny vägledning för anmälnings- och tillståndsprövning
          </head>
          <p xml:id="i-U5qxNwazos58qBNPC5PjCH">
            Regeringen bör ge i uppdrag till Jordbruksverket och Havs- och
            vattenmyndigheten att utarbeta en ny vägledning för anmälnings-
            och tillståndsprövning inom animalieproduktionen. Detta uppdrag
            ska syfta till att förkorta prövningsprocessen, öka kompetensen
            hos handläggare och främja en enhetlig rättstillämpning i olika
            delar av landet.
          </p>
          <head xml:id="i-4Jf1fm6DPhTGL9VVDKKEMi" type="h3">
            Färre miljöprövningsdelegationer
          </head>
          <p xml:id="i-Jyh4ErqUWHrgNa1Tm7hQjt">
            Prövningen av djurhållande verksamhet bör koncentreras till färre
            miljöprövningsdelegationer. Detta ska syfta till en mer enhetlig
            rättstillämpning, underlätta för specialisering av miljösakkunniga
            och effektivisera prövningen.
          </p>
          <head xml:id="i-Xm3cDduHpDLwpWkgT9JmEg" type="h3">
            Inget samråd för anmälningspliktig verksamhet
          </head>
          <p xml:id="i-M34m3AQxgcbEpxgKnC4CKg">
            Regeringen bör ta initiativ till att ta bort kravet på samrådsförfarande
            för anmälningspliktig verksamhet. Den anmälningspliktiga verksamheten
            betraktas som mindre miljöpåfrestande. Kravet på samrådsförfarande
            innebär extra kostnader för den enskilde och det tar längre tid
            att genomföra verksamhetsförändringar.
          </p>
          <head xml:id="i-EcYrz1SEAfNxvA54b5tSRa" type="h2">
            Ingen förprövning vid ny-, om- eller tillbyggnad
          </head>
          <p xml:id="i-N2paj5HCt6UAQhaQ7ubFFd">
            Regeringen bör ge ett uppdrag till Jordbruksverket om att ta
            bort det obligatoriska kravet om förprövning vid ny-, om- eller
            tillbyggnad av djurstallar samt inredning för djur. I dag är reglerna
            för hur djurstallar ska byggas alltför detaljerade. I stället
            bör ökat fokus ligga på funktion och djurvälfärd.
          </p>
          <head xml:id="i-TNBCiSXQQ8YRRs7wppCPNT" type="h2">
            Inrätta livsmedelsattachéer
          </head>
          <p xml:id="i-GLhbqGJXYvTRTcCpU59NPP">
            Kristdemokraterna anser att livsmedelsattachéer bör placeras
            på strategiskt viktiga marknader för svensk livsmedelsexport.
            Livsmedelsattachéer är strategiskt viktiga för att öka tillträdet
            till nya exportmarknader.
          </p>
          <head xml:id="i-C7oK949XxcVLyLx6H1xSy6" type="h1">
            Fler förslag för ökad konkurrenskraft
          </head>
          <head xml:id="i-NoyG4kHsYA29kUV5Z2Q1D4" type="h2">
            Tillsätt en utredning om regelförenklingar
          </head>
          <p xml:id="i-LjHJyT6esPPPSVVsfJZRn9">
            ”Regler och villkor” är ett av strategins huvudområden. Detta
            är mycket viktigt för lönsamheten och konkurrenskraften. En parlamentarisk
            statlig utredning bör tillsättas för att ta ett samlat grepp om
            regelbördan och föreslå förenklingar.
          </p>
          <head xml:id="i-VyoRj32ks8CX5p5nXHzpNm" type="h2">
            EU-ersättningarna i rätt tid
          </head>
          <p xml:id="i-LuwjWbCn5KwAh82Gwc3Dek">
            Det är viktigt att EU-ersättningarna betalas ut till bönderna
            så snart som möjligt, oavsett orsaken till fördröjning. En bidragande
            faktor till många svenska mjölkbönders likviditetskris är de försenade
            utbetalningarna från landsbygdsprogrammet. Under rådande mjölkkris
            är det många bönder som inte har ekonomisk kapacitet att ligga
            ute med pengar under någon längre tid. Regeringen har ibland använt
            EU-ersättningarna till jordbruket som en sorts budgetregulator.
            Man har därigenom fördröjt utbetalningarna. Inga andra EU-länder
            agerar på detta sätt. Sverige bör alltid ta hem och betala ut
            EU-ersättningarna så snart de finns tillgängliga, detta för att
            underlätta böndernas likviditetssituation och för att låta pengarna
            komma till nytta i den svenska ekonomin.
          </p>
          <head xml:id="i-8Zu7UAQvrLKsvp5y47Uz7w" type="h2">
            Förbättringar i EU-stöden
          </head>
          <p xml:id="i-QNFL981HJxSFdzNwdoRB9n">
            Sverige måste ta vara på de möjligheter som landsbygdsprogrammet
            och andra EU-program ger oss för att kompensera de producenter
            som har högre krav från Sverige än vad gemenskapslagstiftningen
            kräver. Hanteringen av EU-stöden behöver effektiviseras för att
            bl.a. ta hänsyn till de naturgivna olikheterna i vårt land. Därför
            bör stöden som ges genom EU:s strukturfonder göras mer schabloniserade
            och betalas ut via en ansvarig regional nivå.
          </p>
          <head xml:id="i-RaBWqnhTU2zu5zdptZSF2G" type="h2">
            Kostnadsersättning för svensk mjölkproduktion
          </head>
          <p xml:id="i-Dtk77VjrZ1RZDy1V2j3qRY">
            Mjölkkrisen i Sverige är akut och flera åtgärder behöver vidtas.
            Kristdemokraterna har varit drivande för politiska insatser på
            detta område och bl.a. arrangerat Mjölkens dag i riksdagen både
            2015 och 2016, där lantbrukare, politiker och myndigheter mötts
            för att diskutera lösningar på den akuta krisen.
          </p>
          <p xml:id="i-8JfSU5LEBzHa3boVwR9wZw">
            Som ett led i arbetet för bättre konkurrensvillkor för svenska
            mjölkbönder föreslår vi ett förstärkt stöd för ökad konkurrenskraft
            i mjölksektorn. Vi föreslår en kostnadsersättning som kan utgå
            per djur och som kan väga upp för de fördyrande regler som finns
            i Sverige jämfört med grannländerna i Europa. Förslaget finansieras
            delvis av en omfördelning inom landsbygdsprogrammet och innebär
            en kostnadsersättning till mjölkbönderna på 330 miljoner kronor
            årligen under de kommande tre åren. Med förslaget får mjölkbönderna
            1 000 kronor per ko i kostnadsersättning för de merkostnader som
            kommer med svensk mjölkproduktion i jämförelse med övriga europeiska
            länder.
          </p>
          <p xml:id="i-MswdTjrDFmMh5uLLwvFtL">
            Regeringen bör återkomma till riksdagen med förslag på en kostnadsersättning
            för mjölkproduktion enligt ovan.
          </p>
          <head xml:id="i-T3u1Meq9zhTw1yGzLJw2F5" type="h2">
            Förändring i beteskravet för kor i lösdrift
          </head>
          <p xml:id="i-YERSJgCmNQbQ7yfkNFrsdo">
            Vi vill förändra det s.k. beteskravet för mjölkkor i lösdrift.
            I dag är svenska mjölkbönder förhindrade att ansöka om betesstöd
            från EU på grund av nationella regler om att mjölkkor måste gå
            ute och beta under sommaren. Med ett slopat nationellt beteskrav
            kan svenska mjölkbönder med kor i lösdrift, i likhet med sina
            europeiska kollegor, få betesstöd från EU. Detta är ett steg mot
            mer jämlika konkurrensvillkor för Sveriges mjölkbönder.
          </p>
          <p xml:id="i-C5nioygh4pfCXxAB6tV2qN">
            Det svenska beteskravet är till för att garantera att mjölkkorna
            får utöva sitt naturliga beteende under årets varmare månader.
            De kor som går i lösdrift kan dock röra sig fritt och utöva sitt
            naturliga beteende året om; de väljer själva när de äter, vilar
            och i många fall när de mjölkas. Sveriges bönder har en hög medvetenhet
            om djurskydd och är måna om sina djurs hälsa och tillgång till
            utevistelse. Det formella beteskravet är därför av mindre betydelse.
          </p>
          <head xml:id="i-FvA3eM28CruU6U6i9MvfE" type="h2">
            Ersättning vid skördekatastrofer
          </head>
          <p xml:id="i-Tw9Y8uWaATK9hSRC9gStar">
            Sedan ett antal år tillbaka finns det i Sverige inget offentligt
            finansierat stöd till lantbrukare som drabbas av skördeskador.
            Sedan det statliga skadeskördeskyddet avskaffades har man från
            LRF:s sida undersökt möjligheterna till en försäkringslösning
            för skördeskador till följd av exempelvis omfattande regn eller
            torka. Det har visat sig att det inte finns någon möjlighet att
            erbjuda försäkringar mot skördeskador på rent kommersiell grund.
            Inte heller finns det något exempel på ett land där bönderna erbjuds
            rent kommersiella försäkringar mot skördeskador. Alla skördeskadeförsäkringar
            i världen, inklusive i USA, har någon form av offentlig medfinansiering.
            Avsaknaden av offentlig medfinansiering av skördeskadorna innebär
            att de svenska bönderna har (ytterligare) en konkurrensnackdel
            i förhållande till sina utländska kollegor. Inom landsbygdsprogrammet
            finns möjligheter att subventionera försäkringspremier eller program
            för inkomststabilisering. Det kräver dock att det finns kommersiella
            lösningar på marknaden. Ett återinförande av ett system liknande
            det gamla skördeskadeskyddet riskerar att bli relativt ineffektivt.
            Däremot finns det anledning att utreda införandet av någon form
            av fond för katastrofskador inom jordbruket. I ett sådant system
            skulle ersättning i princip endast utgå vid totalskada på 100
            procent, inte som i det gamla skördeskadesystemet en bedömning
            av om det är 50 eller 60 procent skada. Systemet bör så långt
            som möjligt bygga på existerande struktur med jordbruksverk och
            länsstyrelser som förvaltande, kontrollerande och utbetalande
            myndigheter.
          </p>
          <p xml:id="i-WA8Q2UG9GEhCb7h3iLVZCG">
            Konkurrenskraftsutredningen skriver att det finns ”skäl att överväga
            om man bör utveckla system för ersättning vid angrepp av vissa
            allvarliga växtskadegörare”. Tyvärr lämnas inget konkret förslag
            varken i utredningen eller i propositionen.
          </p>
          <head xml:id="i-2CPdeELhLiJjQMU2mJuarG" type="h2">
            Ersättningarna för viltskador
          </head>
          <p xml:id="i-EoTdLM7Kx3c6fWk1CVtt3t">
            Rovdjursangrepp på tamboskap och husdjur kan orsaka stor ekonomisk
            skada för lantbrukare och leder till stor otrygghet bland många
            som lever i rovdjurstäta områden. Dagens ersättningsnivåer till
            dem som får sina tamdjur rivna och dödade av rovdjur behöver ses
            över. Rennäringen ska värnas eftersom den är en betydelsefull
            del av samisk kultur samt viktig för sysselsättning och boende
            i Sveriges norra inland och fjällvärld.
          </p>
          <p xml:id="i-EobFSB7W3f9xEfxaiM6avC">
            Ett stort problem är att vildsvinen plöjer upp åkrar och andra
            odlingar med stora skador som följd. Även i trafiken orsakar vildsvin
            stora skador. På senare tid har också risken för sjukdomssmitta
            till tamsvin ökat. I kampen mot vildsvinen är den enskilde bonden
            rättslös. Bonden får inget stöd för förlorad skörd, inga pengar
            för stängsel eller ersättning för tid som måste läggas på avskjutning.
            Det behövs därför generösare regler för ersättning för de skador
            som vildsvinen åsamkar.
          </p>
          <p xml:id="i-25n8DX6VUFuGZKciNLD5fR">
            På senare år har skador orsakade av vildsvin ökat kraftigt. Tidigare
            fanns möjlighet att få statlig ersättning för dessa skador enligt
            viltskadeförordningen som upphörde 1995. Kristdemokraterna föreslår
            att markägare ska kunna få ersättning för skador orsakade av klövvilt.
            Avskjutningen av vildsvin behöver också öka radikalt, vilket troligtvis
            kräver ytterligare politiska åtgärder.
          </p>
          <head xml:id="i-F6CAT5ZvSBhtn7BL1HWT8W" type="h2">
            Jordbruk ska inte vara miljöfarlig verksamhet
          </head>
          <p xml:id="i-7joxmDKDfLDnYZQo1YfVf9">
            I dag klassas jordbruk som en miljöfarlig verksamhet enligt miljöbalken.
            Detta skapar en känsla hos jordbrukarna av att vara misstrodda.
            Det är inte enbart en fråga om terminologi; i och med att verksamheten
            klassas som miljöfarlig riskerar inställningen hos myndighetspersoner
            påverkas negativt så att fokus hamnar på att leta fel. Bönderna
            har svårt att få råd om hur de ska göra för att göra rätt. LRF
            har föreslagit att jordbruk i stället ska klassas som miljöpåverkande
            verksamhet. Regeringen bör ta initiativ till en sådan förändring.
          </p>
          <head xml:id="i-UzN8A7ZsKcrJr33sx22214" type="h2">
            Ansvarsfull offentlig upphandling
          </head>
          <p xml:id="i-P72xuk4xLtYScpm87yMSuQ">
            Den offentliga sektorn har en stor möjlighet att påverka villkoren
            för företagande på landsbygden via upphandlingen av livsmedel.
            I Sverige har vi höga djurskyddsnormer och regler som garanterar
            livsmedlens kvalitet. Det är vi stolta över och så ska det fortsätta
            att vara. Men i konkurrensen på EU:s inre marknad med länder som
            i flera fall endast uppfyller de absoluta minimikraven för god
            djurhållning är det viktigt att den offentliga sektorn tar sitt
            ansvar och inte endast låter normen om lägsta pris få råda. Med
            en offentlig upphandling som drivs av värden om god livsmedelskvalitet,
            god djurhållning och liten miljöpåverkan får våra skolelever,
            äldre och vårdtagare en bra kost, och svenska livsmedelsföretag
            får bättre möjligheter till lönsamhet. Den finska regeringen beslöt
            nyligen att samma krav som ställs på landets bönder ska ställas
            vid upphandling. Sverige bör inspireras av det finska exemplet.
          </p>
          <head xml:id="i-B5b6q64zUVqYNS84ukYXRH" type="h2">
            Avbryt införandet av kilometerskatt
          </head>
          <p xml:id="i-RCsLGzMNnXaY2bxg3JQTgc">
            Livsmedelsföretagens konkurrenskraft är beroende av fungerande
            transporter, därför skulle en skatt på avstånd, en vägslitageavgift,
            skada svenskt näringslivet hårt. Kristdemokraterna vill därför
            säkerställa att konkurrenskraften inom livsmedelssektorn inte
            urholkas genom införandet av en vägslitageskatt eller avståndsbaserade
            avgifter.
          </p>
          <p xml:id="i-8CUcJhbcKJCUagBRcNCxcU">
            I samband med all utformning av skatter och avgifter behöver
            utgångspunkten vara att främja en konkurrenskraftig livsmedelssektor.
            Därför bör även t ex gödselskatt undvikas.
          </p>
          <head xml:id="i-EXdtHr3M3VXGQWhtLJcWAx" type="h1">
            Nej till uppluckring av jordförvärvslagen
          </head>
          <p xml:id="i-6AR3vVczB8URvdzfk2abRo">
            Jordförvärvslagen bedöms av regeringen ha en hämmande inverkan
            på konkurrenskraften i svenskt jordbruk genom att försvåra extern
            kapitalförsörjning.
          </p>
          <p xml:id="i-5Z5oGCyU6NXci6tDD9Ld4W">
            Kristdemokraterna motsätter sig en ändring av jordförvärvslagen
            och även en utredning om att ändra i denna lag.
          </p>
          <p xml:id="i-8TQdoKBRxmtPwit8Whu7vb">
            De inskränkningar i äganderätten som jordförvärvslagen innebär
            har befunnits motiverade för att åstadkomma mer rationella brukningsenheter
            inom jord- och skogsbruket, för att upprätthålla balansen mellan
            olika ägarkategorier och för att gynna bosättning och sysselsättning
            i glesbygd. De fysiska personernas – i dagligt tal böndernas –
            ägande och brukande av jorden har visat sig vara framgångsrikt
            för ansvarstagande, innovationskraft och näringslivsutvecklingen
            på landsbygden. Därför bör jordförvärvslagen inte ändras.
          </p>
          <p xml:id="i-TXcTV9E7NgHHL6cnj5ZvuK">
            Även Kristdemokraterna konstaterar att det finns utmaningar när
            det gäller kapitalförsörjningen inom jordbruket. Dessa utmaningar
            bör lösas genom förenklingar och förbättringar i andra regelverk.
            För att underlätta generationsövergångar föreslår Kristdemokraterna
            att skattereglerna modifieras så att successiva köp och försäljningar
            av jordbruksfastigheter underlättas. Även de olika regler som
            finns i våra nordiska grannländer för att underlätta generationsskifte
            bör övervägas.
          </p>
          <p xml:id="i-8jcVBSUzZA6vxwcrr3wmGH">
            Konkurrenskraftsutredningen konstaterar att det stora hindret
            för investeringar är den generellt låga lönsamheten i jordbruks-
            och trädgårdssektorn. Slutsatsen av detta bör, enligt Kristdemokraterna,
            vara att fokusera på ökad lönsamhet, vilket i sin tur kommer att
            attrahera kapital och investeringar.
          </p>
          <p xml:id="i-EjVuykTyccukfPVD3DpX8W">
            Forskning på nya grödor
          </p>
          <p xml:id="i-6A1mQZczSUQacusWteStzW">
            Jordbruksforskningen behöver i samverkan med näringen satsa på
            att utveckla förädlingstekniken för att kunna ta fram nya grödor
            med förutsättningar att klara framtidens förändrade klimat och
            minska behovet av bekämpningsmedel.
          </p>
          <p xml:id="i-EVcfizUabz8ixg8LpArEdX">
            Tyvärr finns det i dag otillräcklig forskning på grödor som kan
            vara funktionella i Sverige i framtiden. Konkurrenskraftsutredningen
            konstaterar att växtförädlingsbranschen för en tynande tillvaro
            i hela Europa. Nu behövs en riktad satsning på växtförädling.
            Kristdemokraterna har i partiets budgetförslag föreslagit ökade
            statliga medel till forskning på nya sädesslag. Konkurrenskraftsutredningen
            påpekar att möjligheten att använda nya tekniker för växtförädling
            styrs av EU-lagstiftning och att det därför är nödvändigt att
            den svenska regeringen förhandlar inom EU i syfte att påskynda
            utvecklingen av sådana nya tekniker. Kristdemokraterna föreslår
            att Formas i sin fördelning av forskningsanslag får i uppdrag
            av regeringen att särskilt beakta behovet av forskning på nya
            grödor.
          </p>
          <head xml:id="i-E7jkXjrXmpPnnvh3Ta5Kv9" type="h1">
            Hållbara gödningsmetoder
          </head>
          <p xml:id="i-yZ2bZ42d7HxPB9wUCd7HS">
            Det behövs även fortsatt arbete för att minska övergödningen
            av åar, vattendrag och hav genom ett mera hållbart brukande, bl.a.
            via insatser som ”Greppa Näringen”. Hållbara gödningsmetoder behöver
            utvecklas, inte bara utifrån självförsörjningssynpunkt utan också
            ur miljösynpunkt. Vid Sveriges lantbruksuniversitet, SLU, bedrivs
            intressant forskning bl.a. om hur energigrödor kan användas vid
            framställning av kvävegödsel.
          </p>
          <head xml:id="i-UDqy1kiY4PcABRX1bEW9ao" type="h1">
            Kött från vilt
          </head>
          <p xml:id="i-WbQpWfmA1nyjWPaUQKfUu4">
            Det finns möjligheter för jägare att sälja kött från annat klövvilt
            direkt till konsumenter eller en lokal butik eller restaurang.
            Det gäller dock inte vildsvinskött, som först måste passera en
            vilthanteringsanläggning. Kristdemokraterna föreslår därför att
            kravet på vilthanteringsanläggningar ses över. Däremot ska det
            naturligtvis fortfarande vara krav på att köttet ska genomgå trikintest.
          </p>
          <p xml:id="i-JY66r7tFpw3gU7P9TJjqpc">
            Det behövs en översyn av hur vildsvinsköttet lättare ska kunna
            hitta till restaurangerna och till butikernas köttdiskar. Befintliga
            hinder för saluföring av vildsvinskött bör ses över. Den modell
            som finns i Tyskland skulle kunna tjäna som inspiration. Regeringen
            bör ta initiativ till detta.
          </p>
          <p xml:id="i-N5YShUEz1awq4tFwVbDWGy">
            Den föredragna jaktmetoden för vildsvin är med åtel nattetid.
            Jakten på vildsvin utvecklas i takt med stammens tillväxt. Inledningsvis
            hördes ofta röster inom jägarkåren som talade om ovana och svårigheter
            för jakten. Numera är vildsvinsjakten populär, men den försvåras
            till viss del av regler. Kameraövervakning av åteln underlättar
            jakten, men är i dag tillståndspliktig. Ett borttagande av tillståndsplikten
            skulle underlätta jakten, därför bör regeringen lägga fram ett
            sådant förslag.
          </p>
          <head xml:id="i-KsrLEBnEjBWk4w9HhgwEqk" type="h1">
            Biodlingen
          </head>
          <p xml:id="i-S9WovkgAQUCUfrWUixbiUb">
            Till följd av kemikalieanvändningen har beståndet av vildbin
            och andra insekter som utför pollinering av växter minskat. När
            denna ekosystemtjänst inte fullt ut går att räkna med behöver
            den förstärkas. En viktig funktion i detta sammanhang har de honungsbin
            som biodlare har. För att stödja biodlarna i den viktiga funktion
            deras bin har för pollineringen behöver en översyn göras av hur
            denna verksamhet kan stödjas och utvecklas. Ett sätt kan vara
            genom information och opinionsbildning. Miljögifterna drabbar
            också tambin. Biodlingen är också utsatt för skador från vilt,
            främst björn. Länsstyrelserna, som ansvarar för utbetalning av
            viltskadeersättning, har väldigt olika policyer för detta. I vissa
            län får biodlarna 0 kronor men i ett annat upp till 5 000 kronor
            per förstörd bikupa. Det behövs ett konsekvent erkännande av biodlarnas
            rätt till viltskadeersättning.
          </p>
          <head xml:id="i-YbV1DGgjEjM8KermTpXJb1" type="h1">
            Fisket
          </head>
          <head xml:id="i-3tJfLnxCR2oL8sct52sMVU" type="h1">
            Stärk det småskaliga fisket
          </head>
          <p xml:id="i-5Sm7na1xSRF11dvbG5RH8C">
            Det småskaliga fiskets villkor behöver stärkas i Sverige, bl.a.
            genom att EU:s fiskefond används så att det småskaliga fisket
            kan vidareutvecklas och att landsbygdsprogrammet och fiskeprogrammet
            samverkar för att utveckla förädlingen av produkter. En levande
            skärgård innebär att det måste göras en tydlig prioritering mellan
            olika intressenter när det gäller tillträde till begränsade fiskeresurser.
            Småskaliga yrkesfiskare som försörjer sig själva och sina familjer
            bör prioriteras framför fritidsfisket. Det är viktigt med regelverk
            som innebär rimliga arbetsvillkor för de småskaliga yrkesfiskarna,
            exempelvis möjligheter att låta ersättare vittja garn när fiskaren
            själv blir sjuk.
          </p>
          <head xml:id="i-PCfVT8qwH3YcPTjWefJfCN" type="h1">
            Regelförenklingar inom fiskenäringen
          </head>
          <p xml:id="i-PMQb3UiSSJ5iYLPzfmhZzH">
            Den svenska fiskerinäringen lyder inte endast under ett regelverk,
            den lyder under många olika och ibland motstridiga regler. Ett
            synnerligen detaljerat regelverk på EU-nivå reglerar snart sagt
            det mesta av fiskeripolitiken. Härtill kommer nationell lagstiftning
            samt sist men inte minst ett antal myndigheters föreskrifter.
            Regelmassan upplevs som synnerligen tyngande av näringen. Bland
            de mer svårmotiverade reglerna är att fiskaren måste gissa fångstens
            storlek inom en marginal på 10 procent innan den har vägts, annars
            straffas fiskaren.
          </p>
          <p xml:id="i-5ndKWpYS3aqfKTpHPRbnyD">
            På jordbruksområdet hände mycket positivt under alliansregeringen
            när det gällde regelförenkling. Fiskerinäringen har dock inte
            upplevt att detta har skett på liknande sätt för fisket, varken
            på nationell nivå eller inom EU. Arbetet med regelförenklingar
            måste intensifieras även för fiskenäringen. Ett viktigt steg vore
            att, mot bakgrund av den reformerade EU-politiken, se över den
            svenska kontrollförordningen (regeringsförordning) som detaljreglerar
            fisket.
          </p>
        </div>
        <div type="motSignatures">
          <list>
            <item xml:id="i-NrUPctVHsASHLuxGfDgDRj">
              Magnus Oscarsson (KD)
            </item>
            <item xml:id="i-J3dfztMdTvAbKKYD4VBEJn">
              Annika Eclund (KD)
            </item>
            <item xml:id="i-WK9nHbSW9kfHUDqBAmynHm">
              Emma Henriksson (KD)
            </item>
            <item xml:id="i-M1RcyiUhFtfMCvVZK3uVMj">
              Lars-Axel Nordell (KD)
            </item>
            <item xml:id="i-9oaAZyYxopSBrLC6S596PR">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
