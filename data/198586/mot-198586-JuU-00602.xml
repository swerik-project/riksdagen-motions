<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-JuU-00602">
  <teiHeader>
    <fileDesc>
      <titleStmt>
        <title>Åtgärder mot narkotikamissbruket</title>
        <author corresp="i-GTDxf4NudVQ4es4EhotQR1 i-UdeDQyYWBKwQC4gtSJz6UW">Sten Svensson och Björn Körlof (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot narkotikamissbruket</title>
          <idno type="rdwebb">G902Ju602</idno>
          <rs type="number">Ju602</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/G902Ju602/text</ref>
          <ref type="dokument_url_html">http://data.riksdagen.se/dokument/G902Ju602</ref>
          <ref type="dokumentstatus_url_xml">http://data.riksdagen.se/dokumentstatus/G902Ju602</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>Sten Svensson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-UdeDQyYWBKwQC4gtSJz6UW</idno>
            <name>Björn Körlof</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7G9NRfNqnRa2CbvQ6aAW94" type="signed"/>
        <correspContext corresp="i-7G9NRfNqnRa2CbvQ6aAW94">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-UdeDQyYWBKwQC4gtSJz6UW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ju_602/mot_198586_ju_602-001.pdf"/>
      <div type="motHeader" xml:id="i-TPGHWU85tC2xPZuyHiaxyS">
        <div type="motTitle" xml:id="i-Y4VcK8tzXidnUtkzv4sPkz"/>
        <div type="motSubmissionInfo" xml:id="i-F2oZRCn1quCJSvMQ5Sr3Tr"/>
      </div>
      <div type="motBody" xml:id="i-RsQp775C5M8dcGkb7RZ84x">
        <div xml:id="i-DuLY92t47gVrT79X8YYb3p">
          <p xml:id="i-UUGjTC6325kGodcdtEUtMz">
            Motion till riksdagen 1985/86:Ju602
          </p>
          <p xml:id="i-JPNDAiizQk5wvaNmH6fakj">
            Sten Svensson och Björn Körlof (m) Åtgärder mot narkotikamissbruket
          </p>
          <p xml:id="i-WtE9vewZACYkh7r35o21xm">
            Sammanfattning
          </p>
          <p xml:id="i-STRJPhfrqMj4HZD88WCET4">
            Drogmissbruket är tveklöst vår tids största sociala problem.
            Narkotikamiss- bruket har nått en sådan omfattning att resoluta
            motåtgärder länge har hastat. De viktigaste narkotikapolitiska
            åtgärderna är de som hejdar missbruket och därigenom dämpar efterfrågan
            på narkotika. Konkret handlar det om att genom en restriktiv politik
            tränga ut missbrukarna ur den brottsliga narkotikamarknaden och
            slussa dem som är i behov in i olika former av vård. Detta förutsätter
            sociala lagar och regler som konsekvent styr missbrukarnas rättigheter
            och skyldigheter. En överväldigande majoritet av Sveriges folk
            önskar att all befattning med narkotika av icke medicinsk art
            skall kriminaliseras. Missbruk av narkotika i direkt anslutning
            till konsumtion skall med andra ord göras rättsligt åtkomligt.
            Om vi inte får en sådan restriktiv narkotikapolitik kommer vi
            automatiskt att få en kontrollpolitik som kränker den enskilde
            individen. Narkotikamiss- bruket har utbrett sig till helt nya
            grupper och konsumenter. Enligt kriminologen Leif G. W. Persson
            är i dag mellan 150 000 och 250 000 socialt etablerade människor
            narkotikamissbrukare. Det vill säga helt vanliga människor som
            sköter ett arbete och sin familj. Med narkotikamissbruk på arbetsplatser
            följer juridiska och avtalsrättsliga frågor. Skall anställda som
            ertappas med narkotikamissbruk avskedas? Eller skall vid misstanke
            någon tvingas till urinprov? I dag låter man den enskilde hålla
            på med sitt missbruk tills det är försent att rätta till missförhållandena.
            Företagens och arbetsplat- sernas möjligheter att begränsa narkotikamissbruk
            är begränsade och dömda att misslyckas så länge det inte finns
            en heltäckande narkotikapolitik. Nödvändigheten av en restriktiv
            politik baserad på flera åtgärder — bl. a. mot själva missbruket
            — är alltjämt en ovillkorlig målsättning för en minimering av
            narkotikabrottsligheten i Sverige. Den utanför Norden utbredda
            debatten om legalisering av narkotika som cannabis, kokain och
            heroin har varit mycket destruktiv och skadlig. I Norden måste
            vi rusta oss mer på det förebyggande området. Åtgärderna mot insmuggling
            och distribution av narkotika måste intensifieras. Lagstift- ningen
            måste skärpas ytterligare och samordnas i Norden för högsta möjliga
            effekt. Vårdinsatserna måste förbättras och även omfatta en adekvat
            eftervård.
          </p>
          <pb facs="riksdagen-motions-pdf/data/198586/mot_198586_ju_602/mot_198586_ju_602-002.pdf"/>
          <p xml:id="i-ViK2BPgLgSJFXQgCjhUkyR">
            Generellt sett måste åtgärderna nå distributörer och missbrukare
            på ett mycket tidigare stadium än vad som oftast sker i dag. För
            att komma till rätta med narkotikamissbruket och den brottslighet
            som har samband därmed fordras nu samhällsinsatser under lång
            tid mot alla grenar av narkotikaproblemet. Därför har det internationella
            och nordiska samarbetet avgörande bety- delse för att hindra införseln
            av narkotika i våra länder.
          </p>
          <p xml:id="i-Gyk5H7vRU1Gpuk1QtwhidC">
            Svensk narkotikapolitik
          </p>
          <p xml:id="i-TwfHDoFZ42yRtPMiaTTR2">
            Att den svenska narkotikapolitiken inte hinner med utvecklingen
            har länge stått klart. Efter 1983 års första summering kan konstateras
            att narkotika- brottsligheten på intet sätt minskar i jämförelse
            med tidigare år. — Det finns en överväldigande opinion, som kräver
            helt andra och kraftfulla tag mot narkotikamissbruket. — Varför
            gör man då inget åt problemet? Orsaken är att samma synsätt som
            kännetecknade narkotikapolitiken på 1960- och 1970- talen alltjämt
            har en stor inverkan. — Vi låter det gå så långt och får erkänna
            att problemen vuxit så stora, att Sverige är och kommer att förbli
            narkotikasamhälle, eller också tvingas vi ta till så hårda metoder,
            att grundläggande demokratiska värderingar äventyras. Ett kvarstående
            problem är svårigheten att bevisa innehav av narkotika. Missbruk
            i direkt anslutning till konsumtion lämnas utan någon som helst
            påföljd. Fortfarande finns stora möjligheter för den enskilde
            missbrukaren att tämligen ostört fortsätta sitt missbruk — tack
            vare att narkotikainnehav och narkotikakonsumtion fortfarande
            bagatelliseras, i stället för att sättas i centrum för lagstiftningen.
            På den punkten förändrar inte riksdagsmajorite- tens beslut narkotikastrafflagen,
            trots att det i förarbetet till lagen uttryckli- gen står: ”Missbruket
            har blivit en motor i en omfattande kriminalitet.” Lagskrivaren
            har förstått den grundläggande roll som varje enskild missbru-
            kare spelar i den illegala narkotikahanteringen. Regering och
            riksdagsmajo- ritet valde att inte dra någon riktig slutsats av
            denna analys. De förebyggande insatserna för att hindra missbruk
            av narkotika och andra sociala problem måste vara grunden för
            allt missbrukspolitiskt arbete. Det måste i fortsättningen finnas
            normer i samhället som tillåter att vi gör det så svårt som möjligt
            för missbrukare att vara missbrukare. Att ta med den ena handen
            och ge med den andra är inte alltid det mest effektiva sättet
            att främja individens möjligheter att själv utveckla sig och ta
            ansvar för de resurser som var och en besitter. Ett nytänkande
            som i långt större omfattning än nu bygger på människors ansvar
            för sig själva och sin familj måste bli en viktig del i det kriminalpolitiska
            arbetet. Ett annat skäl till att narkotikalagstiftningen ytterligare
            bör revideras är att dagens missbrukare inte enbart finns i socialt
            utslagna grupper med ett vårdbehov, de finns också i socialt stabila
            grupper. Dessa missbrukare lever under socialt ordnade förhållanden
            och kommer därför sällan i kontakt med myndigheter. Samtidigt
            är de ofta en drivfjäder i den illegala narkotikahan- deln. Det
            är av största vikt att kunna bekämpa detta missbruk, men även
            på den punkten är dagens narkotikalagstiftning ett klart otillräckligt
            instrument.
          </p>
          <p xml:id="i-J5UZTmwoReenW6CGWQeJoe">
            Mot. 1985/86 Ju602
          </p>
          <pb facs="riksdagen-motions-pdf/data/198586/mot_198586_ju_602/mot_198586_ju_602-003.pdf"/>
          <p xml:id="i-CtCjseDRwtcgJnnc8wQiPW">
            Framgång i arbetet mot narkotikabrottsligheten kräver en konstruktiv
            narkotikalagstiftning. På några punkter har lagen förbättrats
            under 1983, men den tillåter befattning med narkotika i anslutning
            till konsumtion. Detta har högsta domstolen slagit fast i en serie
            domar. För att dömas till innehavsbrott måste en person ha besittningen
            till narkotikan. Med denna tolkning av innehavsbegreppet blir
            det fullt lagligt att ta emot en pipa hasch eller en fylld injektionsspruta
            för att röka resp. injicera och sedan låta den gå vidare. Därmed
            får narkotikamarknaden fortsatta möjligheter att existera, eftersom
            konsumtionen är hela denna hanterings yttersta förutsättning.
            För att komma åt denna marknad måste all icke medicinsk användning
            av narkotika i lag förbjudas. Samtidigt måste samhällets möjligheter
            att upptäcka, bevisa och beivra sådan användning öka. Eftersom
            begreppet innehav enligt högsta domstolen inte är tillämpligt
            på narkotikakonsumtion och begreppet missbruk är för diffust,
            måste begreppet olovlig befattning bli nödvändigt för att täcka
            bl. a. egen konsumtion. I detta sammanhang måste observeras att
            det är själva beteendet att över huvud taget befatta sig med narkotika
            som lagen måste gälla för, dvs. att ta emot, använda, osv. — således
            inte tillståndet narkomani. Denna gränsdrag- ning är mycket viktig,
            då beroendet i princip är livslångt, samtidigt som man mycket
            väl kan avhålla sig från narkotika och leva som nykter narkoman.
            En narkoman som avslutat sitt missbruk och inte längre befattar
            sig med narkotika skall självklart inte riskera straff. Att avstå
            från begreppet kriminalisering av missbruk sammanhänger med vagheten
            och mångtydigheten i begreppet missbruk. Missbruk omfattar ett
            antal olika stadier av vilka ett par definitivt inte bör lagföras.
            En uppspaltning av begreppet missbruk visar att det innehåller
            minst fyra stadier.
          </p>
          <p xml:id="i-RDpJAzFcnXYMx61sftdDKw">
            1. Först måste man få (ta emot) narkotika. 2. Sedan måste man
            på något sätt få i sig narkotikan (administration, exempelvis
            genom rökning). 3. Medlet finns därefter i kroppsvätskorna (biologisk
            förekomst). 4. Medlet ger vissa effekter (exempelvis berusning).
          </p>
          <p xml:id="i-V9EEr6b3WQpXb3uzHPEfTz">
            Alla ovanstående stadier inkluderas i begreppet missbruk. Punkterna
            3 och 4 kan knappast betraktas som aktiva gärningar utan snarare
            som resultat av gärningar. Därför bör de inte straffbeläggas.
            Punkterna 1 och 2 däremot är juridiskt avgränsade i och med att
            de kan betraktas som gärningar. I dessa sistnämnda fall handlar
            det om aktiva gärningar och inte om tillstånd. Enligt vår mening
            är det nödvändigt att den svenska narkotikapolitiken innebär:
          </p>
          <p xml:id="i-Mu6eMj9ZMBPDMDuJ3SkGq9">
            att varje icke-medicinsk befattning med narkotika blir olaglig
            och straffbe- läggs, att kraftigare påföljder än böter regelmässigt
            tillgrips vid upprepad illegal befattning med narkotika, att ovidkommande
            inskränkningar i narkotikastrafflagen slopas, det skall inte krävas
            bevis för att beslagtagen illegal narkotika framställs ”för missbruksändamål”,
            att narkotika förvärvats ”i överlåtelsesyfte”, att prepa- raten
            inköpts ”för eget bruk” etc., vilket alltid leder till komplicerade
            men i grunden irrelevanta bevisfrågor,
          </p>
          <p xml:id="i-WD3unBaqYWBoudNFRNWzc8">
            Mot. 1985/86 Ju602
          </p>
          <pb facs="riksdagen-motions-pdf/data/198586/mot_198586_ju_602/mot_198586_ju_602-004.pdf"/>
          <p xml:id="i-Fi8VvJJMumMkmeHcCf7iFm">
            att en särskild lagstiftning upprättas mot ”knark-attiraljer”
            (förbud mot försäljning av haschpipor, vågar, smycken och marknadsföring
            av den synliga delen av narkotikaorganisationernas verksamhet),
            att handläggningen av narkotikamål görs väsentligt snabbare än
            för närva- rande, att en ny behandlingslagstiftning beträffande
            såväl unga som vuxna upp- rättas.
          </p>
          <p xml:id="i-3uQFDkVFZuiUn7r82WH21o">
            Vårdlagstiftning och socialtjänst
          </p>
          <p xml:id="i-QT7hAwbs2dQ9bQGCT8nGx1">
            I de fall då vårdbehovet är stort, men brottets omfattning ringa,
            framstår behandlingsskyldighet inom socialvårdens ram som en självklar
            åtgärd. För att denna strategi skall leda till resultat krävs
            att de sociala lagarna förändras bl. a. så att myndigheterna åläggs
            att vidta nödvändiga åtgärder. Kriminaliseringen ökar ansvaret
            på socialvården, som måste ges bättre lagstöd än LVU och LVM för
            att kunna ta ett aktivt ansvar som alternativ till kriminalvården.
            Dessutom är det viktigt att slå fast, att majoriteten av missbrukare
            säkerligen inte behöver någon vård alls för att sluta, om missbruket
            åtgärdas på ett tidigt stadium. För denna grupp kan det vara tillräckligt
            med ett varaktigt och påtagligt mottryck, utövat av en nära omgivning
            som med lagstöd kontrollerar narkotikafriheten och stöder en ny
            livsstil. Målsättningen för en social lag som omfattar barn och
            ungdom måste vara att förebygga störningar och skador. Lagen som
            skall tillämpas måste vara utformad så att både socialtjänstens
            företrädare och den enskilde själv kan utläsa under vilka förutsättningar
            lagen kan — och skall — användas. Det måste vara klart angivet
            att ett ingripande alltid skall ske på lägsta erforderliga åtgärdsnivå.
            Socialtjänsten måste anses ha ansvar — tillsammans med enskilda
            och andra myndigheter — att upprätthålla grundläggande ”sociala
            kommunikationsreg- ler”. I dessa regler skall den enskildes rättigheter
            klart framgå liksom de skall motsvaras av lika klart angivna skyldigheter
            för såväl den enskilde som för den sociala myndigheten. När det
            gäller missbruk är ett tidigt ingripande nödvändigt. För att nå
            missbrukare tidigt erfordras ett mera aktivt uppsökande arbete.
            I detta sammanhang bör skillnaden mellan missbruk av ”legala rusmedel”
            som alkohol och ”illegala” narkotiska preparat anges. För alkohol
            kan man tala om ”bruk” resp. ”missbruk”, där gränsdragningen beror
            på omfattning och följderna av konsumtionen. När det gäller narkotiska
            preparat betecknas all icke-medicinsk användning som missbruk
            eller olaga befattning med narkoti- ka. Socialtjänsten kan inte
            ha annat förhållningssätt än andra myndigheter. Olaga befattning
            med narkotika får inte accepteras. Självfallet skall socialtjänsten
            inte ha en polisiär funktion, men får inte heller motarbeta polisens
            åtgärder mot narkotikabrottsligheten. För att fullgöra sin uppgift
            måste socialtjänsten kunna vidta tidiga insatser. I brist på lagregler
            skall socialstyrelsens Allmänna råd ge ledning. Där får värdet
            av tidiga insatser vid missbruk föga stöd. På s. 52 i de Allmänna
            råden 1981:1 anges: ”Socialnämnden bör iaktta stor försiktighet
            när det gäller att
          </p>
          <p xml:id="i-PsKMrdUUrjS295ZLkzAvEv">
            Mot. 1985/86 Ju602
          </p>
          <pb facs="riksdagen-motions-pdf/data/198586/mot_198586_ju_602/mot_198586_ju_602-005.pdf"/>
          <p xml:id="i-8px9S8ERGPcNw2Uc7cDy6d">
            identifiera enskilda människor som missbrukare. För dem som inte
            själva upplever sin konsumtion av alkohol eller andra beroendeframkallande
            medel (narkotika) som ett dominerande problem kan en sådan stämpling
            försvåra möjligheterna för att på egen hand komma ifrån problemen.”
            De s.k. förebyggande åtgärderna, som var angivna i den gamla barna-
            vårdslagen resp. nykterhetsvårdslagen, saknas i nuvarande socialtjänstlag-
            stiftning; de kännetecknades av:
          </p>
          <p xml:id="i-4q4fVsb5TWLevt11FoyFJZ">
            att de ålade den sociala myndigheten skyldighet att aktivt agera
            samt anvisade åtgärder och garanterade rättssäkerhet för den enskilde,
            att de tidigaste insatserna byggde på frivillighet, men föreskrift
            och övervak- ning kunde beslutas oberoende av samtycke, att de
            icke helt frivilliga insatserna krävde skriftlig motivering och
            beslut av nämnd och kunde överklagas, att ingen kunde bli föremål
            för tvångsåtgärd utan att förebyggande åtgärder först hade prövats
            eller dessa åtgärder kunde bedömas som gagnlösa, att åklagare
            kunde underlåta åtal och tingsrätt kunde döma till ”överlämnan-
            de” med hänvisning till de åtgärder som innebar ett strikt åtagande
            för den sociala myndigheten.
          </p>
          <p xml:id="i-2V4PeY7XDETQh2fhqYBuhb">
            I dag torde det inte finnas någon som är beredd att påstå att
            LVU och LVM är några bra lagar och att de kan utgöra ramen för
            en vettig vård och behandling. När socialberedningen i januari
            1981 presenterade sitt förslag till LYM ansåg vi redan då att
            den nya LVM-lagen är som politisk kompromiss en fullträff, men
            som vårdlagstiftning är den näst intill oduglig. LVM är en så
            dålig lag att det inte är lönt att komma med förslag till tillägg
            och delvisa ändringar. Hela lagen måste göras om. Man borde tagit
            mera fasta på den s.k. alternativutredningens förslag, där man
            framhåller behovet av förebyg- gande åtgärder. Frivillighet bör
            vara förstahandsalternativet vid behandling och tvångsin- gripande
            skall utgöra undantag. Ingripande och behandling bör ske på tre
            nivåer: 1) frivilliga åtgärder inom ramen för socialtjänstlagens
            bestämmelser, 2) övervakning och andra föreskrifter som sociala
            nämnden ålägger missbru- karen och i sista hand 3) frihetsberövande.
            S.k. vilande resolution bör vara möjlig att ge och verkställighetstiden
            för beslut skall vara ett år. Behandlingen skall vara individuellt
            anpassad. Vårdtiden skall normalt vara högst ett år, men skall
            kunna förlängas om det är nödvändigt för att erhålla ett bestående
            resultat. Frihetsberövande skall beslutas av länsrätten efter
            ansökan av sociala nämnden. Övriga åtgärder beslutas av socialnämnden.
          </p>
          <p xml:id="i-EphUNYZcCmdayFiPzeBMx2">
            Effektivare organisation
          </p>
          <p xml:id="i-BpuD962CLQxGr2ZUHzxUwh">
            I våra motioner 1981/82:207-210 och 1982/83:267-268 har vi givit
            en utförlig bakgrundsbeskrivning av narkotikaproblemen. Vi skall
            inte upprepa den här, utan hänvisar till motionerna i fråga. Däremot
            återkommer vi till frågan om en effektivare organisation.
          </p>
          <p xml:id="i-BVm6JBkDJ4CMhqKjTEofnC">
            Mot. 1985/86 Ju602
          </p>
          <pb facs="riksdagen-motions-pdf/data/198586/mot_198586_ju_602/mot_198586_ju_602-006.pdf"/>
          <p xml:id="i-JQwBKorHcZXJRuVXCcUtFM">
            Om samhällets resurser skall kunna utnyttjas på ett riktigt sätt
            måste två viktiga förutsättningar vara uppfyllda:
          </p>
          <p xml:id="i-WrDadasKaQmMNVqf9WzsiH">
            1. Insatserna måste riktas mot den allvarligaste brottsligheten
            och särskilt mot dess svagaste länkar. 2. De resurser som utnyttjas
            måste mot bakgrund av vad de riktas mot vara allsidigt sammansatta.
            De måste kunna arbeta snabbt och effektivt utan hindrande byråkratiskt
            och administrativt krångel i form av t. ex. gränsdrag- ningen
            mellan myndigheter.
          </p>
          <p xml:id="i-V7Jn9XK2qNnYbYGyh2scb6">
            Samhället besitter i själva verket stora resurser för förebyggande
            och bekämpande åtgärder inom narkotikaområdet. Men dessa resurser
            är splittrade i vad gäller både organisation och ansvar. Myndigheter,
            såsom skola, socialvård, polis, domstolar och kriminalvård, arbetar
            med narkotikaproblemet efter olika förutsättningar med olika mål
            och tyvärr alltför sällan i samverkan. Enligt vår mening måste
            nya regler för samarbetet utarbetas, med avsikt att skapa en effektivare
            och längre gående samverkan mellan berörda myndigheter. Vad som
            krävs för bekämpning av narkotikaproblemet är en snabb och effektiv
            organisation som har överblick över hela strukturen och snabbt
            kan ingripa, utreda, lagföra och följa upp effekterna av sina
            insatser genom hela kedjan, från inledande insatser i skola, socialvård,
            polis m. m. till kriminal- vård eller narkomanvård och återanpassning
            i samhället. Organisationen skall inte strikt behöva följa myndighetsgränser.
            Den skall snabbt kunna på konsult- eller arvodesbas knyta till
            sig sakkunskap i form av t. ex. juridisk, medicinsk eller social
            expertis. Strävan skall vara att komma åt missbruket samtidigt
            och riktat mot alla delar av strukturens svaga punkter. Sådana
            insatser skulle snabbt kunna pressa ned bruket och återställa
            tilltron till samhällets förmåga att tillgodose medborgarnas krav.
            Vi förordar därför att man snarast tillskapar samordnade organ,
            lokalt, regionalt och centralt, för ledning av förebyggande och
            bekämpande av narkotikabruk och narkotikabrottslighet. I varje
            kommun måste det bildas grupper, som kontinuerligt följer narkotikafrågan.
            Förutom polis och sociala myndigheter bör det finnas representanter
            för Hem och skola, elevföreningar och så många aktiva ungdoms-
            och idrottsföreningar som möjligt. Det gäller att slå tillbaka
            mot narkotikan på bred front, när det ännu finns tid att göra
            något. På länsplanet bör motsvarande organisation samordna insatserna
            för narkotikabekämpning så att inga ärenden ”faller mellan stolarna”
            på grund av traditionella myndighetsgränser. Vi förordar därför
            att en sådan grupp, bestående av representanter för polis, åklagare,
            domstolar, länsstyrelsens socialvårdskonsulent, landstingets sjukvårdsstyrelse,
            länets Hem och skola-förening samt länsskolnämnden, bildas i varje
            län. Enligt vår mening är de åtgärder som syftar till att samordna
            insatserna på lokalt och regionalt plan så viktiga att dessa bör
            prioriteras i särskild ordning.
          </p>
          <p xml:id="i-D1b6kg91AcAwbjPLMqyrmM">
            Mot. 1985/86 Ju602
          </p>
          <p xml:id="i-328r1Xb7b1YLagvYCmXiWm">
            10
          </p>
          <pb facs="riksdagen-motions-pdf/data/198586/mot_198586_ju_602/mot_198586_ju_602-007.pdf"/>
          <p xml:id="i-FfDJE7EhUK3easpxGvDNDd">
            Hemställan
          </p>
          <p xml:id="i-Eqh8RDMTDZY9GgURvghpzx">
            Med stöd av det anförda hemställer vi 1. att riksdagen hos regeringen
            begär förslag till lagstiftning som kriminaliserar all hantering
            av narkotika (olovlig befattning) utom för medicinskt bruk i enlighet
            med vad som anförts i motionen, [2. att riksdagen som sin mening
            ger regeringen till känna vad som i motionen anförts om lokal
            och regional samordning av resurser för bekämpande av narkotikamissbruket
            i enlighet med vad som anförts i motionen. ']
          </p>
          <p xml:id="i-FiHnFvPA9Doqu5ZepZu7i7" type="date">
            Stockholm den 10 januari 1986
          </p>
          <p xml:id="i-Ft7zTj23fjquecW9TBRoMJ">
            Sten Svensson (m) Björn Körlof (m)
          </p>
          <p xml:id="i-HhkiUJLqUAk6hMRkERqkU5">
            11985/86:S0201.
          </p>
          <p xml:id="i-X79AMS7dSP2TVri5nS9EwJ">
            Mot. 1985/86 Ju602
          </p>
          <p xml:id="i-UwsoKwYKykgMNV9Ed9JJvo">
            1
          </p>
        </div>
      </div>
    </body>
  </text>
</TEI>
