<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952_höst_ak__677/mot_1952_höst_ak__677-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 677.
          </p>
          <p>
            Nr 677.
          </p>
          <p>
            Av herr Lundberg, i anledning av Kungl. Maj:ts proposition, nr
            241, angående lönegradsplaceringen för vissa tjänster, m. m.
          </p>
          <p>
            I Kungl. Maj:ts proposition nr 241 angående lönegradsplacering
            för vissa tjänstemän underställes riksdagen en mellan 1949 års
            tjänsteförtecknings- kommitté och tjänstemännen träffad överenskommelse,
            som omfattar löne- justeringar för 25 000 tjänstemän för en kostnad
            av ca 24 miljoner kronor. Denna överenskommelse innebär som regel,
            att de högre tjänstemännen uppflyttas med två lönegrader och de
            lägre med en. Denna avvägning är tillkommen efter underhandlingar
            med partorganisationerna; huruvida den är riktig, kan ej bedömas
            av en lekman, och propositionen kan inte heller giva upplysningar
            därom, men i vissa fall förefaller det ändock, som om lönegradsplaceringarna
            skulle kunna vara godtyckliga och ofullständiga. Men de statliga
            löneplanernas konstruktion är generell och tar icke hänsyn till
            en prövning av enskild duglighet. Riksdagens godkännande av överenskommelsen
            är i stort sett av formell karaktär i fråga om själva löneöverenskommelsen.
            Däremot torde det med tanke på det ekonomiska läget, bristen på
            arbetskraft och samhällets ökade uppgifter vara angeläget, att
            riksdagen prövar det organisatoriska behovet av olika tjänster
            och ämbetsverk eller institutioner. Där dubbelarbete före- kommer
            och prövning och granskning kan handhas av en styrelse i stället
            för två, bör detta rättas till. Decentralisation av statens eller
            samhällets olika arbetsuppgifter är en tanke, som förefaller tilltalande,
            men om de- centralisation innebär, att vi i stället för ett —
            låt vara stort — ämbetsverk får ett stort och 24 stycken mindre,
            som är utplacerade i varje län, så följer därmed även att expeditioner
            och tjänstemannastaben sväller ut på ett sätt, som måste inge
            betänkligheter och kräver omkostnader, som icke står i rimlig
            proportion till arbetsuppgifterna. En decentralisation av denna
            karaktär kan diskuteras. Administrations- kostnaderna blir höga.
            Arbetet inom ämbetsverk och institutioner måste rationaliseras
            och kostnaderna hållas nere vid en rimlig nivå. Det gäller att
            noggrant pröva behovet, omfattningen och arbetsuppgifterna för
            nya ämbetsverk, men det gäller även att fördomsfritt pröva behovet
            av redan befintliga ämbetsverk eller en sammanslagning av desamma.
            En icke ab- solut nödvändig uppdelning av ett ämbetsverk till
            exempelvis 24 enheter placerade inom de olika länen är en kostsam
            organisation. Man skall ha 24 tjänstemän av varje olika valör,
            och behövs en förstärkning, så blir det
          </p>
          <pb facs="riksdagen-motions-pdf/data/1952/mot_1952_höst_ak__677/mot_1952_höst_ak__677-002.pdf"/>
          <p>
            Motioner i Andra kammaren, nr 677. 8
          </p>
          <p>
            oftast 24 nya tjänster i stället för en eller annan i det centrala
            ämbets- verket. Kommunerna eller kommunalmännen får varken större
            befogenhet eller ett ökat självstyre genom denna form av decentralisation.
            De måste när det gäller större frågor vända sig till den centrala
            myndigheten, och de mindre frågorna skulle de både praktiskt och
            i fråga om snabbhet själva kunna handlägga på ett minst lika gott
            sätt. Storkommunreformen innebär en personell förstärkning för
            kommunerna, och deras resurser att handha olika arbetsuppgifter
            har förändrats. Vid en tjänsteförteckningsrevision borde det vara
            en för samhället nöd- vändig uppgift att företa en noggrann översyn
            av behovet av olika tjänster, ämbetsverk och inrättningar. Vad
            det sedan gäller lönesättningen, har man . en allmän känsla av
            att vissa högre befattningar ofta överskattas, under det att de
            lägre i många fall underskattas. Det är ofta så, att exempelvis
            en expeditionsvakt kan och måste ge besked samt utföra kvalificerat
            ar- bete, som för både verket och allmänheten är betydelsefullare
            än som kommer till uttryck i fråga om lönegradens förhållande
            till överordnads. Lönen måste stå i visst förhållande till arbetsuppgiften
            och icke till de skolor eller pappersmeriter som åberopas. Det
            är även lika felaktigt att vid tjänsters tillsättande endast ta
            hänsyn till pappersmeriter som det är att säga, att den som har
            pappersmeriter skulle vara oduglig. Man måste pröva och söka få
            fram duktigt folk för de olika arbetsuppgifterna, och det är dugligheten,
            initiativkraften och lämpligheten, som skall ligga till grund
            för anställandet av folk på olika poster. Att i detta sammanhang
            kunna företa en allmän prövning av dessa frå- gor är uteslutet,
            även om riksdagen för framtiden med uppmärksamhet måste beakta
            och pröva desamma. En ändring nu kan endast avse detaljer, som
            i förhållande till det hela kan förefalla slumpartat utvalda.
            Bostadsfrågan har stått och står i förgrunden i dagens läge. Genom
            att staten genom lån, bostadshjälp etc. måst ta itu med denna
            fråga, är det naturligt, att olika organ tillskapats för att handha
            dessa stora och svåra uppgifter. Allmänheten behöver råd och hjälp,
            och det aktuella behovet av bostäder ställer stora krav, men även
            krav på enkelhet, i fråga om organisa- tionen av de organ, som
            skall handha denna viktiga uppgift. Länsbostads- nämndernas tillkomst
            motiverades bl. a. med att det förelåg ett behov av decentralisering.
            Kostnaderna för denna organisation är i budgeten upp- tagna som
            reservationsanslag och utgör för avlöningar 2 034 000 kr och till
            omkostnader 585 000 kr. Detta är den administrativa delen. De
            föreslagna lönejusteringarna innebär en uppräkning av dessa kostnader,
            trots att löne- gradsplaceringarna i detta fall skett under senare
            år. Kostnadsfrågan skulle kunna betraktas som underordnad faktor,
            om or- ganisationen ur andra synpunkter starkt kunde motiveras.
            Det finns delade uppfattningar därom. Ett stort antal personer,
            som kommer i kontakt med
          </p>
          <pb facs="riksdagen-motions-pdf/data/1952/mot_1952_höst_ak__677/mot_1952_höst_ak__677-003.pdf"/>
          <p>
            4 Motioner i Andra kammaren, nr 677.
          </p>
          <p>
            länsbostadsnämnderna, anser att denna organisation icke är behövlig.
            Det anses, att ett återförande av arbetsuppgifterna till bostadsstyrelsen,
            där en avdelning med en fristående och självständig chef skulle
            få handha hit- hörande arbetsuppgifter, eller också att frågor
            om bostads- och ekonomi- husbyggande skulle kunna sammanföras
            i länsarbetsnämnderna, vore en lämpligare organisationsform. Länsarbetsnämndernas
            personal skulle kom- pletteras med byggnadssakkunnig arbetskraft,
            och en sådan anses även nu vara ett behov för desamma. Även andra
            organisationsformer kan tän- kas. Vilken form man efter en utredning
            väljer, bör den syfta till lägre kostnader, mindre med arbetskraft,
            enklare förfarande och en effektivare organisation av dessa viktiga
            arbetsuppgifter. Man bör inte heller som något absolut räkna med
            en ökad samhällelig låneverksamhet för framtiden, och under alla
            förhållanden bör icke en utbyggnad av organisationen förberedas
            eller påbörjas innan frågan ytter- ligare prövats. En utredning
            om avskaffandet av länsbostadsnämnderna och de av mig berörda
            problemen bör vidtagas, innan en lönegradsuppflytt- ning för dess
            personal beslutas. Skulle överenskommelsen med personal- organisationen
            anses bindande i fråga om löneförmånerna, kan man bibe- hålla
            tjänstemännen i nuvarande lönegrad men besluta tillfälliga lönetillägg
            som ekonomisk kompensation, till dess att resultatet av en utredning
            kan prövas. Det är givet, att i detta sammanhang även andra i
            propositionen berörda verksamhetsgrenar är i behov av en likartad
            prövning och rationalisering. Detta gäller inte minst för försvaret.
            En begränsning av utredningen är dock nödvändig, om resultatet
            skall kunna redovisas inom en rimlig framtid. Med hänvisning till
            det anförda hemställer jag, att riksdagen måtte besluta att hos
            Kungl. Maj:t hem- ställa om en skyndsam utredning om länsbostadsnämnder-
            nas avskaffande samt de organisatoriska åtgärder som därav kan
            anses behövliga och till riksdagen inkomma med de förslag, som
            av utredningen kan föranledas, samt att i avvaktan på denna utredning
            avslå den del av Kungl. Maj:ts proposition nr 241 angående lönegradsupp-
            flyttning för vissa tjänstemän, som avser lönegradsupp- flyttning
            för länsbostadsnämndernas tjänstemän.
          </p>
          <p>
            Stockholm den 12 november 1952.
          </p>
          <p>
            John Lundberg.
          </p>
        </div>
      </div>
    </body>
  </text>
</TEI>
