<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__119/mot_1924__fk__119-001.pdf"/>
      <div type="motHeader" xml:id="i-9533F6RRT4PNdarc9Q3ysp">
        <div type="motTitle" xml:id="i-8c4i7rj3wdTrtcNRWPFqmU"/>
        <div type="motSubmissionInfo" xml:id="i-HhRYJ5ZnKrwVo9h2hyFDkm"/>
      </div>
      <div type="motBody" xml:id="i-1gvVBKinpymyHbGQtVshc">
        <div xml:id="i-TehH6ShgDmdCoMpC477V4R">
          <p xml:id="i-HCBCsPJEbd2GHr915mH8jy">
            Motioner i Första kammaren, Nr 119. 3
          </p>
          <p xml:id="i-7R2o4QpvUUt9oKeoZGbF8s">
            Nr 119.
          </p>
          <p xml:id="i-87sYWXdTuBqFyopgDFui1J">
            Av herr Dahl, angående skrivelse till Konungen med begäran om
            återupptagande av utredningen rörande ytterligare åtgärder till
            arbetsfredens bevarande m. m.
          </p>
          <p xml:id="i-BFz7Jzz2Rw4RYDpQfh64xf">
            I skrivelse till Kungl. Maj:t (nr 345) begärde 1921 års riksdag,
            att Kungl. Maj:t måtte till prövning upptaga, huruvida åtgärder
            till arbetsfredens be- varande utöver vad redan vidtagits ytterligare
            kunde företagas, samt för riksdagen förelägga de förslag, som
            härav föranleddes. Riksdagens beslut hade föranletts av särskilda
            motioner, i vilka påyrkats dels lagstiftningsåtgärder till förebyggande
            av s. k. samhällsfarliga strejker, dels lagstiftning om andra
            åtgärder till skydd mot arbetsnedläggelser vid jordbruket, dels
            ock utredning och lagförslag angående användande av avtalsstridiga
            eller samhällsvådliga blockader i arbetstvister. I det med anledning
            av antydda motioner av andra lagutskottet avgivna, av riksdagen
            godkända utlåtande, erinras om 1920 års utvidgade lagstiftning
            om medling i arbetstvister samt om de av samma riksdag antagna
            lagarna om central skiljenämnd och särskilda skiljedomare i arbetstvister,
            varefter utskottet uttalar, att en uppfattning om en statsmaktens
            skyldighet att en- dast vid parternas gemensamma önskan ingripa
            genom medling eller av- kunnande av skiljedom kunde utskottet
            ej dela. En dylik passiv hållning kunde tvärtom endast rättfärdigas
            genom övertygande bevis för att arbets- freden på så sätt minst
            äventyrades. Utskottet erinrar därefter om det i Danmark lagstadgade
            skiljedomsförfarandet i vissa tvister, berörande kollek- tivavtal,
            vilken anordning utskottet förordar tili undersökning. I fråga
            om de arbetsområden, som omfatta samhälleliga företag av sär-
            skild betydelse, framhåller utskottet behovet av en lagstiftning,
            som tryggar arbetsfreden jämväl utöver avtalstiden, för vilket
            ändamål obligatorisk skilje- dom synes erforderlig. Under erinran
            att, såvilt angår arbetsinställelser vid jordbruket, strävandet
            bör inriktas på förhindrande av driftsavbrott under avtalstiden,
            hänvisar utskottet till riksdagens tidigare gjorda begäran om
            tjänstehjonsstadgans er- sättande med en tidsenlig avtalslagstiftning
            för jordbruket. Beträffande det ifrågakomna blockadförfarandet
            finner utskottet en under-
          </p>
          <pb facs="riksdagen-motions-pdf/data/1924/mot_1924__fk__119/mot_1924__fk__119-002.pdf"/>
          <p xml:id="i-Aetp6gUbtiJHcRbfWuYe24">
            4 Motioner i Första kammaren, Nr 119.
          </p>
          <p xml:id="i-K4mpKRdfbyRFQQHXrrr5MK">
            sökning önskvärd för erhållande av material för bedömande av
            dessa före- teelser. Tolkad med stöd av den sålunda givna motiveringen,
            torde riksdagens ifrågavarande framställning få anses syfta till
            undersökning och förslag om obligatorisk skiljedom i arbetstvister
            i allmänhet, såvitt angår tolkning av kollektivavtal, samt därutöver
            särskilda lagstiftningsåtgärder för tryg- gande av arbetets fortgång
            å vissa för samhällets behov i synnerlig grad betydelsefulla arbetsområden.
            Med anledning av riksdagens skrivelse blev jämlikt Kungl. Maj:ts
            bemyn- digande den 7 juli 1921 direktör A. Cederborg tillkallad
            med uppdrag att inom socialdepartementet biträda med utredning
            angående frågorna om vid- tagande, utöver vad redan skett, av
            åtgärder till arbetsfredens bevarande samt om upphävande av legostadgan
            och dess ersättande med en efter nu- tida förhållanden avpassad
            lagstiftning. Efter det att den sålunda anbefallda utredningen
            fortskridit till inhämtande av visst material, blev genom Kungl.
            Maj:ts beslut den 24 november 1922 förklarat, att utredningen
            skulle vila från och med den 1 januari 1923 och därefter ej utan
            Kungl. Maj:ts medgivande upptagas. Sedermera har ej vidare åtgärd
            i ärendet ifrågakommit. Om företeelserna inom skilda arbetsområden
            under tiden närmast före 1921 givit anledning till ifrågavarande
            av en vitt utbredd mening inom riks- dagen uppburna yrkanden,
            så har den följande tidens erfarenheter i rikt mått bestyrkt behovet
            av åtgärder i åsyftad riktning. Inom kommunika- tionsväsendet
            hava strejker vid telefon och järnvägar givit en kännbar på- minnelse
            om vådan av att utelämna dessa för samhällets näringsliv och trevnad
            så väsentliga områden till kraftmätning mellan enskilda intressen.
            De senaste dagarnas konflikt vid renhållningsväsendet i Sundsvall
            bestyrker önskvärdheten därav att så beskaffade ömtåliga samhällsarbeten
            ovägerligen säkerställas. Arbetskonflikter vid skogsarbetet hava
            företett flerfaldiga prov på blockadåtgärder utanför gränsen av
            vad ett rättssamhälle bör godtaga; och murarstrejken i Stockholm
            med åtföljande blockad innefattar — förutom all den materiella
            skada och sociala olägenhet, som därav vållas — genom formen för
            dess tillkomst och upprätthållande ett det allvarligaste hot emot
            den -.mödosamt uppbyggda kollektiva avtalsordningen och därigenom
            emot hållbarheten av en grundpelare för vår industri. Det lär
            alltså icke kunna med skäl emotsägas, att ett återupptagande och
            snart fullföljande av utredningen om erforderlig lagstiftning
            för arbetsfre- dens tryggande är påkallad. Ett närmare angivande
            av de riktlinjer som böra sökas torde desto mindre här behöva
            ifrågakomma, som den av riksdagen 1921 åberopade motive- ringen
            innehåller åtskilliga beaktansvärda synpunkter. Jag tillåter mig
            endast framhålla, att vad angår de i särskild grad samhällsnyttiga
            före- tagen — kommunikationsverk, gas-, vatten-, elektricitetsverk,
            anläggningar
          </p>
          <pb facs="riksdagen-motions-pdf/data/1924/mot_1924__fk__119/mot_1924__fk__119-003.pdf"/>
          <p xml:id="i-GY8onixMCiE7YeXoom8N6J">
            Motioner i Första kammaren, Nr 119. 5
          </p>
          <p xml:id="i-4aL3uGCu7DX294xGXkHqWX">
            för renhållning, sjukvård o. dyl. — det synes mig ej böra möta
            tvekan att från dessa avskära tillgången till arbetsinställelsers
            stridsmedel och förlägga avgörandet till den opartiska prövningen
            av en skiljedomstol. Sociala och praktiska hänsyn tala härför
            med en styrka, som borde verka avgörande. Under en följd av år
            har avtalet emellan de enskilda järn- vägarna samt järnvägsmannaförbundet
            stadgat skiljedomsförfarande och det lär närmast hava varit en
            tekniskt mindre tillfredsställande anordning, som sedermera föranlett
            bestämmelsens uteslutande. Gällande avtal emel- lan de enskilda
            järnvägarna och kontorspersonalförbundet innehåller fort- farande
            skiljedomsbestämmelse. Nedskärandet av strejkrätten inom sambhällsviktiga
            arbetsområden torde nu såsom tillförene ej undgå att möta motstånd
            från dem som förmena, att individens disposition över hans arbetskraft
            obehörigen undanryckes honom såsom insats i berättigad strid för
            egna och solidariska intressen. Men den mera betryggnde anställningen,
            arbetsgivarens avsaknad av möj- lighet att besvara strejk med
            lockout och slutligen samhällets befogade krav, att enskild frihet
            jämkas under hänsyn till samfälld välfärd — dessa syn- punkter
            bjuda starka skäl för att arbetstagaren inom dessa områden skall
            i sin tjänsteplikt vara bunden av träffat individuellt avtal.
            Jag torde få erinra därom, att i åtskilliga främmande länders
            lagstiftning under senare tid stadgats skiljedomsförfarande vid
            arbetstvister inom sam- hälleliga arbetsområden, med förbud emot
            arbetsnedläggelse. Rikspresiden- ten i Tyskland utfärdade den
            1 februari 1922 — med tillämpning av honom i riksförfattningen
            given befogenhet — i anledning av fattat beslut om järn- vägsstrejk
            en förordning, vari stadgades förbud emot strejk vid statens järn-
            vägar samt fängelsestraff eller höga böter för uppmaning till
            strejk eller åtgärd i sådant syfte. En till möjlighetens yttersta
            gräns genomförd demo- kratisering synes alltså ej hava tvekat
            att bereda åtgärd för tillgodoseende inom nu avsedda områden av
            det allmännas krav framför individens anspråk. Med stöd av vad
            jag anfört, får jag vördsamt hemställa,
          </p>
          <p xml:id="i-6TQgNtdwXDiiPLk4aMF5T1">
            att riksdagen ville i skrivelse till Konungen begära, att den
            påbörjade men avbrutna utredningen angående ytterli- gare åtgärder
            till arbetsfredens bevarande snarast måtte åter- upptagas samt
            att för riksdagen bleve framlagda de förslag, som av utredningen
            föranledas.
          </p>
          <p xml:id="i-4oGYTJ6WTNKSNCTJ2BS4ZQ">
            Stockholm den 21 januari 1924.
          </p>
          <p xml:id="i-5bvRY45aCpuo9T5XsuebPv">
            Adolf Dahl.
          </p>
          <pb facs="riksdagen-motions-pdf/data/1924/mot_1924__fk__119/mot_1924__fk__119-004.pdf"/>
        </div>
      </div>
    </body>
  </text>
</TEI>
