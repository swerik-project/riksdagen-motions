<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01632">
  <teiHeader>
    <fileDesc>
      <titleStmt>
        <title>Rehabiliteringen av missbrukare</title>
        <author>Sonja Rembo</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rehabiliteringen av missbrukare</title>
          <idno type="rdwebb">G7021632</idno>
          <rs type="number">1632</rs>
          <ref type="dokument_url_text">http://data.riksdagen.se/dokument/G7021632/text</ref>
          <ref type="dokument_url_html">http://data.riksdagen.se/dokument/G7021632</ref>
          <ref type="dokumentstatus_url_xml">http://data.riksdagen.se/dokumentstatus/G7021632</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HpykFSDEKjFd3AQrjBW2xc</idno>
            <name>SONJA REMBO</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TQzvm1btrjqtScnE5JB9E3" type="signed"/>
        <correspContext corresp="i-TQzvm1btrjqtScnE5JB9E3">
          <note type="signatory" corresp="i-HpykFSDEKjFd3AQrjBW2xc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1632/mot_198384__1632-001.pdf"/>
      <fw xml:id="i-DDh13ufaqhPYkm6dUrwTds">
        Motion 1983/84:1632
      </fw>
      <div type="motHeader" xml:id="i-VA4RvZRzAGTAaQ3MdakZkK">
        <div type="motTitle" xml:id="i-GxrtTekM6C8BaterzuRK9G"/>
        <div type="motSubmissionInfo" xml:id="i-GjyJvE5aACuC3apTbuPvSn"/>
      </div>
      <div type="motBody" xml:id="i-DjZUdPQ698LX89Cbmqvh6s">
        <div xml:id="i-6FhJyBFH1q1SVufzuzdRtw">
          <p xml:id="i-LMgdS6wvrMxWYLVxAvzcR8">
            12
          </p>
          <p xml:id="i-W1izXcuHLjBDHhK4GjYJjG">
            Sonja Rembo Rehabiliteringen av missbrukare
          </p>
          <p xml:id="i-2yCKvZQmgqLPZEmQUq7oP2">
            För en lyckosam rehabilitering av missbrukare krävs en långvarig
            väl sammanhållen insats som omfattar missbrukarens totala situation.
            Det är väsentligt att engagera alla som kommer i nära kontakt
            med missbrukaren, framför allt familj, arbetsgivare och arbetskamrater.
            Sådana väl samordnade insatser försvåras ofta av att olika huvudmän
            ansvarar för olika delar av ett rehabiliteringsprogram, sjukvården,
            socialtjänsten, länsarbetsnämnden etc. Resultatet äventyras också
            många gånger av det sätt på vilket missbrukare erhåller pengar.
            En väl samordnad rehabilitering skall utgå från målsättningen
            att häva missbruket och göra det möjligt för missbrukaren att
            leva ett normalt liv. En huvudman — socialtjänsten — bör ha det
            övergripande ansvaret. Socialtjänsten utser en kontaktman som
            åtar sig att hålla en intensiv kontakt med missbrukaren och se
            till att de olika leden i rehabiliteringen genomförs enligt intentionerna.
            Sådana kontaktmän kan med fördel sökas bland kyrkliga och ideella
            organisationer, kamrat- och patientföreningar, på arbetsplatsen,
            inom familjen eller vänkretsen. Rehabiliteringen kan genomföras
            i form av ett kontrakt mellan missbrukaren och socialtjänsten.
            Det är viktigt att missbrukaren hela tiden vet och förstår att
            ett positivt resultat förutsätter hans eller hennes aktiva medverkan.
            Familj och eventuell arbetsgivare bör engageras från början. Rehabilite-
            ringen av en missbrukare ställer stora krav på omgivningen. För
            att den skall kunna reagera på rätt sätt och utgöra ett nödvändigt
            stöd för missbrukaren är det därför nödvändigt att de som är närmast
            berörda är väl informerade om vad som väntas av dem och att de
            erhåller det stöd de måste ha för att klara denna uppgift. Rehabiliteringen
            kan, men behöver inte, inledas på institution med eller utan samtycke.
            Socialtjänsten bör också ha ansvaret för en arbetsplacering. Missbrukare
            under rehabilitering kan placeras hos såväl privata arbetsgivare
            som offentliga. Det viktiga är att den arbetsgivare som tar emot
            en missbrukare skall vara väl informerad om rehabiliteringsprogrammet
            och de svårigheter som kan uppstå. Han skall också få det stöd
            från socialtjänsten och kontaktmannen som krävs för att kunna
            ställa upp. Också arbetskamraterna måste vara informerade och
            väl förberedda. En missbrukare på en arbetsplats innebär stora
            påfrestningar som kan bli övermäktiga om inte alla från början
            är medvetna om vad de ger sig in på. En sådan medvetenhet är
          </p>
          <pb facs="riksdagen-motions-pdf/data/198384/mot_198384__1632/mot_198384__1632-002.pdf"/>
          <fw xml:id="i-C3MJNQoXq3dLL225kisC1Y">
            Mot. 1983/84:1632 13
          </fw>
          <p xml:id="i-AS592ydZuMmJ2y2f1WFHFP">
            den bästa försäkringen för att missbrukarens arbetsrehabilitering
            skall bli lyckosam. I allmänhet är det mindre lämpligt att placera
            flera missbrukare på en och samma arbetsplats, eftersom detta
            lätt leder till bildandet av en missbrukskultur, helst som missbrukare
            gärna blir isolerade från övriga arbetskamrater. Ibland kan det
            emellertid vara nödvändigt att placera några missbrukare under
            en gemensam arbetsledning i särskilda arbetslag. Detta ställer
            emellertid mycket höga krav på uppföljning. Däremot bör placering
            i skyddad verksamhet i Samhällsföretag undvikas om inte behovet
            av Samhällsföretags särskilda tekniska och personella resurser
            är en absolut förutsättning för att övervinna andra fysiska och
            psykiska handikapp. För att arbetsplacering av missbrukare hos
            lämpliga arbetsgivare under en sammanhållen rehabilitering skall
            bli möjlig är det nödvändigt att socialtjänsten får ansvaret för
            arbetsplaceringen. Innan arbetsplacering kan ske, är det ibland
            nödvändigt med arbetsträning vid arbetsmarknadsinstitut. Socialtjänsten
            bör ges möjligheter att också ta ansvar för sådana placeringar.
            Socialtjänsten bör således medges rätt att förmedla anställningar
            till missbrukare under sammanhållen rehabilitering liksom rätt
            att styra intagningen till vissa platser vid Ami. Missbrukare
            som genomgår ett rehabiliteringsprogram bör i stället för sjukpenning
            och förtidspension uppbära ekonomisk ersättning i form av lön
            för utförd prestation — kontraktslön. I den mån en missbrukare
            redan uppbär förtidspension bör denna kunna förklaras vilande
            till dess rehabiliteringspro- grammet är genomfört, då ställning
            tas till om pension helt eller delvis måste utgå också i fortsättningen.
            Rätt till sjukpenning bör också upphöra under rehabiliteringstiden.
            Avbryts rehabiliteringen får sjukpenningen omprövas. Kontraktslönen
            bör sättas lågt i inledningsskedet för att öka allteftersom rehabiliteringen
            fortskrider planenligt. I slutskedet bör också arbetsgivaren kunna
            bidra med ekonomisk ersättning under förutsättning att missbrukaren
            fullgör en arbetsinsats som motiverar detta så att inkomsten motsvarar
            avtalsenlig lön. Kontraktslön utgår också under inledande institutionsvistelse.
            Motpresta- tionen består då i att genomföra det program som bedrivs
            vid institutionen. Lönen bör betalas ut av socialtjänsten på det
            sätt som från fall till fall och från gång till gång är lämpligast.
            Syftet är givetvis att missbrukaren skall tränas i att sköta sin
            egen ekonomi. Då måste också utbetalningen av lönen ske på ett
            sätt som är förenligt med den övergripande målsättningen. Avbryts
            rehabiliteringsprogrammet upphör kontraktslönen omedelbart. Kontraktslönen
            kan lämpligen finansieras över sjukvårdsförsäkringen. Rehabiliteringsprogrammet
            bör vara tidsbegränsat, förslagsvis till två år.
          </p>
          <pb facs="riksdagen-motions-pdf/data/198384/mot_198384__1632/mot_198384__1632-003.pdf"/>
          <fw xml:id="i-YFgjtJ4QuxvZKXWTd8RqDq">
            Mot. 1983/84:1632 14
          </fw>
          <p xml:id="i-85G2MTZ4sHi2g1M8uawBZT">
            Med hänvisning till ovanstående hemställs att riksdagen beslutar
            att hos regeringen anhålla om förslag till de ändringar i gällande
            lagar och förordningar som fordras för att genomföra ett samlat
            rehabiliteringsprogram för missbrukare enligt motionens syften.
          </p>
          <p xml:id="i-5QQ1zhzfoNuzXyGmLVDdu6">
            Stockholm den 25 januari 1984
          </p>
          <p xml:id="i-8ibvpGFCyG2JSXfTFhF7cw">
            SONJA REMBO (m)
          </p>
        </div>
      </div>
    </body>
  </text>
</TEI>
