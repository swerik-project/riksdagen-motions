<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00455">
  <teiHeader>
    <fileDesc>
      <titleStmt>
        <title>Hatbrottsjourer</title>
        <author corresp="i-NRb4HpaQ87qUwhLNcKt7Gz">av Annika Qarlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hatbrottsjourer</title>
          <idno type="rdwebb">GW02Ju455</idno>
          <rs type="number">Ju455</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju455/text</ref>
          <ref type="dokument_url_html">http://data.riksdagen.se/dokument/GW02Ju455</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju455</ref>
          <ref type="doc">http://data.riksdagen.se/fil/C6B39C27-16D7-4CAA-984A-1B61A42F7D8F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-63EoLzdB37vS9uq8k1ZLpb" type="signed"/>
        <correspContext corresp="i-63EoLzdB37vS9uq8k1ZLpb">
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-8GyNrrD7XC4du1EMS9hvbL" type="numbering">
          <date when="2008-10-08"/>
        </correspAction>
        <correspAction xml:id="i-DzS28RTqLFGo4qjECkRUQ5" type="submission">
          <date when="2008-10-07"/>
        </correspAction>
        <correspAction xml:id="i-Dw8tuYW6xNJu7jh45Jcba8" type="transfer">
          <date when="2008-10-07"/>
        </correspAction>
        <correspAction xml:id="i-UZy3xUvn64nvAmoNT5fPMr" type="assigned"/>
        <correspContext corresp="i-UZy3xUvn64nvAmoNT5fPMr">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-68kCiKjJ6hz8UmYYRcjuW9">
            Förslag till riksdagsbeslut
          </head>
          <p xml:id="i-DNf4h8pUJCom4gPLhjkH9B">
            Riksdagen tillkännager för regeringen som sin mening vad som
            anförs i motionen om att hatbrottsjourer bör inrättas vid samtliga
            landets polismyndigheter.
          </p>
        </div>
        <div type="motContent">
          <head xml:id="i-MLJaFKkq5FxDMdRZ8sgEPk" type="h1">
            Motivering
          </head>
          <p xml:id="i-KtSFWsUsrTSCeMfCjAiDRt">
            Hatbrotten i Sverige fortsätter att öka. Hatbrott är ett samlingsbegrepp
            för brott med främlingsfientliga, homofoba, antisemitiska eller
            islamofoba motiv. Det som förenar och kännetecknar dem är att
            de utgör angrepp på grundläggande mänskliga rättigheter. Att förebygga,
            utreda och lagföra (straffskärpningsregeln, 29 kap. 2 § 7p. BrB)
            hatbrott är därför en helt central uppgift för vårt rättsväsende.
          </p>
          <p xml:id="i-M9eEYYdK2gJmDGPm6SheuE">
            Brottsförebyggande rådet (Brå) presenterar årligen statistik
            över förekomsten av hatbrott i Sverige. Trenden är att antalet
            anmälda hatbrott har ökat under den senaste 10-årsperioden. Brå
            menar i årets rapport (2008:15) att denna ökning kan förklaras
            av flera faktorer.
          </p>
          <p xml:id="i-BEffQvjgzw2xFNC4ZXiyqF">
            Dels har vissa polismyndigheter i landet arbetat aktivt med att
            identifiera och utreda fler hatbrott, exempelvis har det i Stockholms
            län införts en hatbrottsjour. Dels har myndigheterna arbetat med
            att höja anmälningsbenägenheten hos de olika utsatta grupperna.
            Vid Stockholms polismyndighet har man arbetat aktivt med att skapa
            en dialog med grupper, som exempelvis afrosvenskar, muslimer och
            romer. Att synliggöra hatbrott mot grupper är en förutsättning
            för det brottsförebyggande arbetet. Dessa insatser har sannolikt
            bidragit till att hatbrottsanmälningarna ökat. Men även i län
            där det inte bedrivits ett lika omfattande arbete mot hatbrott
            har en ökning av anmälda hatbrott skett. Detta gör att det finns
            anledning att anta att en faktisk ökning även ägt rum. Trots att
            Stockholms län har flest antal anmälda hatbrott kan man inte,
            utifrån resultaten i denna rapport, säga att hatbrott är en typ
            av brottslighet som främst finns i storstadslänen. När hänsyn
            tas till medelfolkmängd är det efter Stockholms län, Västmanlands
            och Örebro län där flest anmälningar har identifierats (med mellan
            47 och 52 anmälningar per 100 000 av folkmängden ).
          </p>
          <p xml:id="i-QEkH8uzsKNpxuXMaNQAJin">
            Hatbrottsproblematiken måste tas på största allvar. Erfarenheter
            från bland annat Stockholm och London visar att fokusering och
            tilldelning av resurser gör verklig skillnad. Inte minst handlar
            det om att öka andelen anmälda brott som de facto leder till åtal.
            Inrättande av öronmärkta hatbrottsjourer vid samtliga polismyndigheter
            skulle sända en tydlig signal om var samhället står i dessa frågor.
            Därmed skapas också förutsättningar för en betydligt mer proaktiv
            hatbrottsbekämpning i hela landet. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-LidSHXQpTodU1gKZPyNzDQ" who="i-NRb4HpaQ87qUwhLNcKt7Gz">
              Annika Qarlsson (c)
            </item>
          </list>
        </div>
      </div>
    </body>
  </text>
</TEI>
