<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00484">
  <teiHeader>
    <fileDesc>
      <titleStmt>
        <title>om den samhällsvetenskapliga forskningen rörande de östeuropeiska staterna, m. m.</title>
        <author>av herr Bergqvist</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den samhällsvetenskapliga forskningen rörande de östeuropeiska staterna, m. m.</title>
          <idno type="rdwebb">FZ02484</idno>
          <rs type="number">484</rs>
          <ref type="dokument_url_text">http://data.riksdagen.se/dokument/FZ02484/text</ref>
          <ref type="dokument_url_html">http://data.riksdagen.se/dokument/FZ02484</ref>
          <ref type="dokumentstatus_url_xml">http://data.riksdagen.se/dokumentstatus/FZ02484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SxMRyNpuf1AM958dzVwm5b</idno>
            <name>JAN BERGQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BWvFGouB6APTJU8EzxVViT" type="signed"/>
        <correspContext corresp="i-BWvFGouB6APTJU8EzxVViT">
          <note type="signatory" corresp="i-SxMRyNpuf1AM958dzVwm5b"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__484/mot_197576__484-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76:484
          </p>
          <p>
            av herr Bergqvist om den samhällsvetenskapliga forskningen rörande
            de östeuropeis- ka staterna, m. m.
          </p>
          <p>
            Forskning om förhållandena i Östeuropa har blygsam omfattning
            i Sverige. Men Östeuropa-forskningens utbyggnad och utformning
            bör inte ses som ett intresse bara för akademiker och företrädare
            för näringslivet. Tvärtom förtjänar hela frågan att placeras in
            i ett större, allmänpolitiskt perspektiv. Sverige måste som arbetshypotes
            ha en fortsatt fredlig samlevnad med en grupp östeuropeiska stater,
            vilkas samhällsstruktur radikalt skiljer sig från de västeuropeiska
            staternas. Utbyggda kontakter och samarbete med öst- staterna
            kan antas förbli ett väsentligt svenskt intresse. Men möjligheterna
            till utbyggt samarbete begränsas av otillräckliga kunskaper på
            svensk sida i fråga om dessa staters politiska, ekonomiska och
            sociala förhållanden. Om utsikterna till kontakt och samarbete
            skulle bli sämre genom ändringar i det internationella läget finns
            särskilt behov av kunskaper om dessa staters funktions- och reaktionssätt.
            Särskilt i Förenta staterna, England och Västtyskland har stora
            forsk- ningsresurser under efterkrigstiden inriktats på studier
            av Östeuropa. Detta forskningsarbete har avsatt många värdefulla
            resultat. Mot en koncentration av Östeuropa-forskningen till de
            nämnda staterna kan dock invändas att deras allmänpolitiska och
            militärpolitiska orientering gör det möjligt att miss- tänkliggöra
            forsningsarbetets objektivitet, vare sig sådana misstankar skulle
            vara berättigade eller ej. I stort sett samma argument som anförts
            för att förlägga ett internationellt fredsforskningsinstitut till
            Sverige skulle kunna hävdas till förmån för ett östeuropeiskt
            forskningsinstitut i vårt land. Vår alliansfria politik och vår
            strävan till goda förbindelser med både väst och öst borde undanröja
            misstankar om att samhällsvetenskaplig forskning i svensk regi,
            inriktad på Östeuropas stater, skulle vara avsedd att tjäna po-
            litiska syften i strid med vederbörande staters legitima intressen.
          </p>
          <p>
            Nordiskt forskningsinstitut
          </p>
          <p>
            På 1960-talet väcktes i Nordiska rådet ett finländskt medlemsförslag
            om att i Finland inrätta ett nordiskt forskningsinstitut för östeuropeiska
            frågor. Förslaget remissbehandlades, och från olika håll betygades
            intresse för ut- veckling av forskningen om Östeuropa. Men därefter
            har i stort sett ingenting hänt. 1971 rekommenderade Nordiska
            rådet regeringarna att ”utreda förutsätt- ningarna för ett ökat
            nordiskt samarbete inom forskning och undervisning
          </p>
          <pb facs="riksdagen-motions-pdf/data/197576/mot_197576__484/mot_197576__484-002.pdf"/>
          <p>
            Mot. 1975/76:484 9
          </p>
          <p>
            om Östeuropa”. Finland utsågs att vara samordnande land i ärendet.
            I slutet av året meddelade ministerrådet att en arbetsgrupp i
            Finland hade undersökt ”vissa nationella frågor utgående från
            rekommendationen”. Arbetsgruppen hade dock ”inte ansett det möjligt
            att ta ställning till vad ett eventuellt nordiskt samarbete på
            ifrågakommande område exakt borde omfatta”. 1972 anförde ministerrådet
            bland annat följande:
          </p>
          <p>
            För att samarbetet skall få ändamålsenlig uppbyggnad bör utgångspunkter
            för samarbetet preciseras, varvid hänsyn bör tas till att resurserna
            inte splittras på för många områden och till att samarbetet sker
            i nära kontakt med centrala nationella forskningsplaneringsorgan.
            ——-—- Planläggning av samarbetet un- der beaktande av ovannämnda
            synpunkter har påbörjats av kulturavtalets organ. 1974 meddelade
            ministerrådet att resultatet av två pågående utvärderingar av
            de samnordiska institutionerna för Asien-forskning och för Latinamerika-
            forskning kan komma att ”skapa bättre förutsättningar för en prövning
            av behov och former för ett nordiskt samarbete på sådana områden
            för regional forskning som t. ex. östeuropaforskningen”. 1975
            meddelade ministerrådet att Nordiska rådet ännu inte hade tagit
            ställning i frågan. Man framhöll att det fanns anledning att ytterligare
            vänta med ett beslut. Det som denna gång åberopades som skäl för
            uppskov var att vissa forskare i Norden bildat en förening för
            öststatsforskning, (Nordiska kommittén för öststatsforskning,
            som konstituerades i november 1975). Er- farenheterna av verksamheten
            inom detta nya ”informella” samarbetsorgan borde enligt ministerrådet
            avvaktas innan Nordiska rådet vidtar några åt- gärder. En uppenbar
            risk med den fortsatta debatten om nordiskt samarbete på Östeuropa-forskningens
            område är att en sådan debatt kan tas till intäkt för passivitet
            på det nationella planet. Självfallet är det önskvärt att det
            nordiska forskningsarbetet samordnas och att t.ex. Finlands speciella
            re- surser och erfarenheter väl utnyttjas. Men en lösning av samordningspro-
            blemen kan ta avsevärd tid. Dessutom kan man befara en steril
            konkurrens om ett eventuellt instituts förläggning. En utbyggnad
            av forskningen i de olika nordiska länderna bör inte fördröjas
            genom komplicerade samarbets- diskussioner, även om samordningsbehovet
            naturligtvis bör beaktas i sam- band med utbyggnaden.
          </p>
          <p>
            Östeuropa-forskningen i Sverige
          </p>
          <p>
            Under 1970-talet har en viss utbyggnad av den forskning om Östeuropa
            och av de akademiska utbildningsresurserna på området kommit till
            stånd i Sverige. År 1970 blev det möjligt att ta doktorsexamen
            vid Uppsala uni- versitets slaviska institution på en ny s.k.
            alternativlinje inriktad på öst- europeiska samhällsförhållanden.
            Studieplanen var provisorisk och för- längdes inte när den nya
            forskarutbildningens studieplaner definitivt lades
          </p>
          <pb facs="riksdagen-motions-pdf/data/197576/mot_197576__484/mot_197576__484-003.pdf"/>
          <p>
            Mot. 1975/76:484 10
          </p>
          <p>
            fast 1972. Under senare delen av 1960-talet hade emellertid den
            öststats- inriktade verksamheten vid slaviska institutionen i
            Uppsala alltmer ökat i omfattning, varför tanken på att skilja
            dessa studier från slaviska insti- tutionen aktualiserades. 1970
            inrättades en ny fristående avdelning för öst- statsforskning
            vid universitetet, och samtidigt tillkom en halvtidstjänst som
            biträdande professor i ämnet. 1973 infördes vid Uppsala universitet
            en sär- skild öststatsinriktad akademisk utbildning på kandidatnivå.
            Ämnet fick namnet Öststatskunskap och anknöts till statsvetenskapliga
            institutionen. I jämförelse med den forskning om Östeuropa som
            bedrivs i en del andra länder måste motsvarande forskning i Sverige
            betecknas som klart under- utvecklad. De personella resurser som
            finns vid avdelningen för öststats- forskning är en biträdande
            professor med deltidstjänst samt ytterligare några få personer.
            I avdelningens arbetsseminarier deltar i genomsnitt 15-20 per-
            soner. Bortsett från öststatskunskapen vid Uppsala universitet
            gäller i stort sett att de samhällsvetenskapliga institutionerna
            ägnar mycket liten upp- märksamhet åt förhållandena i Östeuropa.
            1972 gjorde universitetskanslers- ämbetets internationaliseringsutredning
            en karaktäristik som tyvärr fortfa- rande är giltig i sina huvuddrag.
          </p>
          <p>
            I förhållande till öststaternas relativa vikt framstår utbudet
            av utbildning i vårt land som otillräckligt. Utbildningen i statskunskap
            ägnar öststaterna en viss men inte särskilt omfattande uppmärksamhet,
            medan utbildningen it. ex. ekonomiämnena och juridik endast i
            mycket begränsad mån beaktar östförhållanden — kanske på sin höjd
            ett par procent av utbildningsinnehållet i en värld, där ungefär
            40 ". av industriproduktionen sker inom de s.k. socialistiska
            hushållningssystemen. Situationen är i själva verket ännu ogynnsammare
            med tanke på att sam- hällsförhållandena i öststaterna för en
            svensk framstår som mer avvikande och studiet därav följaktligen
            som mer krävande än motsvarande förhål- landen i t. ex västeuropa.
            Härtill kommer ytterligare, att ryska endast i be- gränsad omfattning
            studeras i gymnasieskolan och dessutom anses svårare än t. ex.
            engelska, tyska och franska. Den som saknar kunskaper i ryska
            eller andra ”östspråk” är hänvisad till sekundärt material med
            de i synnerhet i detta sammanhang välkända riskerna för förvrängningar
            och selektivitet i tillgängligt material.
          </p>
          <p>
            Förslag
          </p>
          <p>
            Oberoende av vad som längre fram kan hända i Nordiska rådet är
            det ett både svenskt och internationellt intresse att den samhällsvetenskapliga
            Östeuropa-forskningen i Sverige kraftigt byggs ut. I vad mån en
            sådan ut- byggnad bör ske inom ramen för ett institut med tvärvetenskaplig
            inriktning är en annan fråga, liksom också hur forskningen skall
            anknytas till olika universitet. Under alla förhållanden bör forskning
            om Östeuropa ges hög prioritet vid den fortsatta utbyggnaden av
            den samhällsvetenskapliga forsk- ningens resurser. Därför är det
            viktigt att riksdagen ger uttryck åt en opinion i denna riktning.
            Självfallet förutsätter en mera omfattande samhällsve-
          </p>
          <pb facs="riksdagen-motions-pdf/data/197576/mot_197576__484/mot_197576__484-004.pdf"/>
          <p>
            Mot. 1975/76:484 1
          </p>
          <p>
            tenskaplig forskning om Östeuropa att tillgången på akademiker
            med kun- skaper i vederbörande länders språk väsentligt ökas.
            En ökad språkveten- skaplig satsning, särskilt beträffande de
            slaviska språken, kan sålunda visa sig nödvändig. Möjligheterna
            till rekrytering av forskare av östeuropeiskt ursprung bör också
            beaktas.
          </p>
          <p>
            Hemställan
          </p>
          <p>
            Med stöd av det anförda yrkas 1. att riksdagen hos regeringen
            begär att forskning med anknyt- ning till de östeuropeiska staterna
            bör få hög prioritet vid den fortsatta utbyggnaden av den samhällsvetenskapliga
            och språk- vetenskapliga forskningen. 2. att riksdagen hos regeringen
            anhåller om utredning av formerna för utbyggnad av forskningen
            i Sverige angående de östeu- ropeiska staterna, varvid behovet
            av samordning med ett even- tuellt nordiskt institut för östeuropeisk
            forskning beaktas.
          </p>
          <p>
            Stockholm den 21 januari 1976 JAN BERGQVIST (s)
          </p>
        </div>
      </div>
    </body>
  </text>
</TEI>
