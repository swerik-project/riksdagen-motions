<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00618">
  <teiHeader>
    <fileDesc>
      <titleStmt>
        <title>Integritetsaspekter rörande förstörande av patientjournal</title>
        <author corresp="i-7H4PDcMCMUzP6iinK28TBh">av Jonas Andersson i Skellefteå (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:618 av Jonas Andersson i Skellefteå (SD)</title>
          <idno type="rdwebb">H902618</idno>
          <rs type="number">618</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902618/text</ref>
          <ref type="dokument_url_html">http://data.riksdagen.se/dokument/H902618</ref>
          <ref type="dokumentstatus_url_xml">http://data.riksdagen.se/dokumentstatus/H902618</ref>
          <ref type="docx">http://data.riksdagen.se/fil/09BE7E43-B30F-4570-8BB9-A261412B4510</ref>
          <ref type="pdf">http://data.riksdagen.se/fil/4EA7E0C1-46F2-4ADC-AF83-7EB9EDC105A1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GdCQ8r59Wyf5tZeAnwhhqH" type="signed"/>
        <correspContext corresp="i-GdCQ8r59Wyf5tZeAnwhhqH">
          <note type="signatory" corresp="i-7H4PDcMCMUzP6iinK28TBh"/>
        </correspContext>
        <correspAction type="submitted" xml:id="i-QE7k6tZ6K8pykC4SnYG9Dq">
          <date when="2021-09-27"/>
          <time when="18:46:01"/>
        </correspAction>
        <correspAction type="reviewed" xml:id="i-Ty5gesR5x4cmzGAP6eNjjw">
          <date when="2021-09-28"/>
          <time when="10:40:59"/>
        </correspAction>
        <correspAction type="referred" xml:id="i-TeU2PTnwnNR6wJjnBcnTUQ">
          <date when="2021-10-14"/>
        </correspAction>
        <correspAction type="assigned" xml:id="i-NQ9t4rEnjJwAVpNT8zk1qG">
          <date when="2022-10-05"/>
          <time when="09:32:52"/>
        </correspAction>
        <correspContext corresp="i-NQ9t4rEnjJwAVpNT8zk1qG">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-TuTakTrAe2qFZpeExbkjoP"/>
        <correspContext corresp="i-TuTakTrAe2qFZpeExbkjoP">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:618 av Jonas Andersson i Skellefteå (SD) Integritetsaspekter rörande förstörande av patientjournal</div>
      </div>
      <div type="motBody">
        <div type="motProposal" subtype="förslag">
          <head xml:id="i-J4mco1zr5z227kW8GPLt4V">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-2vxCRTLNYLXdmzk29mbwu2">
              Riksdagen ställer sig bakom det som anförs i motionen om att
              skyndsamt utreda integritetsaspekterna vid avslag på begäran om
              förstörande av patientjournal och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GSSW2H65cBTtjH6dEdVZkQ">
            Motivering
          </head>
          <p xml:id="i-XNkMDwbJKeJjKThcccvSCV">
            Journalförstöring är möjlighet till radering av uppgifter i en
            journal, ett förfarande som en enskild person kan ansöka om i
            det fall man anser att behov föreligger. Sedan 2013 är det Inspektionen
            för vård och omsorg (Ivo) som fattar beslut i sådan ärenden, då
            man övertog uppgiften från Socialstyrelsen.
          </p>
          <p xml:id="i-RqtU3SGVMg5JW86g8uiU1j">
            Man kan anta att personer som vill radera uppgifter ur sin journal
            med största sannolikhet gör detta av integritetsskäl. Man vill
            helt enkelt inte att myndigheter ska ha tillgång till personliga
            uppgifter som man själv upplever vara av känslig karaktär.
          </p>
          <p xml:id="i-APgJoRUutGZk6L9EJGYJ3E">
            När en ansökan om journalförstöring görs idag till Ivo, så gäller
            följande enligt rapport RUT 2021:516 (bilaga 1):
          </p>
          <p xml:id="i-UCGaEG4TRCo2STuptmxiiN">
            För det fall IVO fattar beslut om att en patientjournal helt
            eller delvis ska förstöras, så innebär detta att utöver originalhandlingarna
            ska även kopior och avskrifter m.m. förstöras oavsett var dessa
            förvaras. Rent praktiskt så skickar IVO i dessa fall beslutet
            om journalförstöring till både vårdgivaren och sökanden. När vårdgivaren
            har verkställt beslutet får både IVO och sökanden en bekräftelse
            på att det är utfört. När IVO får vetskap om att journalförstöringen
            är utförd förstör även IVO sina kopior. Därefter finns uppgifterna
            inte kvar. Om ansökan om journalförstöring i stället avslås, finns
            inget rättsligt stöd för myndigheten enligt patientdatalagen att
            förstöra eller ta bort uppgifter i de handlingar som inkommit
            i ärendet.”
          </p>
          <p xml:id="i-Bii5jFWy9kSeBhFuqhkBzT">
            I regel gäller att handlingar som förvaras på en myndighet och
            är inkomna dit blir allmänna handlingar, och de ska vanligtvis
            arkiveras.
          </p>
          <p xml:id="i-ByHky5NQHoMMrgX3Wvyxku">
            När det gäller ärenden där Ivo fattar beslut om att en journal
            helt skall förstöras, så raderas alla kopior hos såväl vårdgivare
            som hos Ivo. När det gäller ärenden där Ivo fattar beslut om att
            delar av en journal skall förstöras, verkar läget något mer oklart.
            Att de delar som ska förstöras även raderas hos Ivo verkar tydligt,
            däremot verkar det inte lika klart huruvida resten av journalen
            raderas eller om den anses som allmän handling och skall sparas.
          </p>
          <p xml:id="i-2uC9u8tUAbBzSS82oqBMki">
            Den största problematiken gäller dock gruppen ärenden där Ivo
            avslår ansökan om journalförstöring. Här finns då enligt myndigheten
            inget rättsligt stöd för att förstöra eller ta bort uppgifter
            i de handlingar som inkommit i ärendet, samtidigt som journalen
            anses som offentlig handling, vilket innebär att en kopia skall
            arkiveras även hos Ivo.
          </p>
          <p xml:id="i-AyV6DmxEptLLdQR9uvp6o6">
            Detta innebär i praktiken att en enskild medborgare som ansöker
            om journal­förstöring av upplevt känsliga uppgifter och får avslag
            på den ansökan, nu istället har hela sin journal hos två olika
            myndigheter istället för en. För den som är rädd om sin integritet
            och har ansökt hos Ivo om journalförstöring utifrån en vilja att
            radera upp­gifter man själv anser känsliga, kan detta upplevas
            som en dubbel bestraffning.
          </p>
          <p xml:id="i-2u1HKnxnR3WF6duNDzGBAh">
            I ett svar på en skriftlig fråga (2020/21:2959) skriver socialminister
            Lena Hallengren att det redan idag finns ett starkt skydd för
            integriteten då uppgifterna är skyddade av myndigheten och inte
            får lämnas ut. Detta kan dock kännas otillräckligt för personer
            som vill få sina uppgifter raderade.
          </p>
          <p xml:id="i-4qeQhH2c4gbsjZiT9o35R1">
            Den enskilde medborgaren som är rädd om sin integritet bör inte
            ha något att förlora på att göra en ansökan om journalförstöring.
            I det fall journalförstöring inte medges så bör journalen enbart
            finnas kvar i original hos vårdgivaren, utan någon arkiverad kopia
            hos Ivo eller andra myndigheter.
          </p>
          <p xml:id="i-CkEcWm4Hdd5Xb8eq7VFEQM">
            Integritetsperspektivet bör beaktas, detta är något som regeringen
            skyndsamt bör utreda och åtgärda.
          </p>
          <head type="h1" xml:id="i-3pjkDLdjjDRMtWLNo1UbDS">
            Bilaga 1
          </head>
          <head type="h1" xml:id="i-9xARWx2ubY9jebjAw89xJK">
            RUT 2021:516 Förstörande av patientjournal
          </head>
          <p xml:id="i-Frvu4PqyWY6vGyS5CtDmcp">
            Patientdatalagen (2008:355), som trädde i kraft den 1 juli 2008,
            innehåller bestämmelser om behandling av personuppgifter som främst
            avser enskilda patienter inom hälso- och sjukvården inklusive
            tandvården. Patientdatalagen reglerar vilka uppgifter som ska
            finnas i en patientjournal samt minimikrav på hur länge den ska
            bevaras. Lagen gäller för alla vårdgivare oavsett om verksamheten
            bedrivs i privat eller offentlig regi.
          </p>
          <p xml:id="i-62rvVL7cG8NrXTDRSerLHK">
            I lagens åttonde kapitel har bestämmelser som rör den enskildes
            rättigheter samlats. Journalförstörande är en möjlighet till radering
            av uppgifter i en journal som kan bli aktuellt i undantagsfall.
            Förstörande av patientjournal kan ske efter en ansökan av patienten
            eller någon annan som omnämns i en patientjournal. Förutsättningarna
            för detta framgår av 8 kap. 4 § patientdatalagen, se nedan.
          </p>
          <head type="h1" xml:id="i-Wc2eSCg2WNYWdgfJR2KWo6">
            Förstörande av patientjournal
          </head>
          <p xml:id="i-Crm62CKf3PByrv3QRPQBwG">
            8 kap. 4 §
          </p>
          <p xml:id="i-T5eRtQ6CjbWfDSNfRdSnEM">
            På ansökan av patienten eller någon annan som omnämns i en patientjournal
            får Inspektionen för vård och omsorg besluta att journalen helt
            eller delvis ska förstöras. Förutsättningarna för detta är att
          </p>
          <list style="ol">
            <item xml:id="i-1oEyLF9pg51oXEqxEk8HP">
              godtagbara skäl anförs för ansökan,
            </item>
            <item xml:id="i-KRwhw8ZfovMCJCN5mdkiTZ">
              patientjournalen eller den del av den som ansökan avser uppenbarligen
              inte behövs för patientens vård, och
            </item>
            <item xml:id="i-UB1QoaxAeZVu8igGcruUyx">
              det från allmän synpunkt uppenbarligen inte finns skäl att bevara
              journalen.
            </item>
          </list>
          <p xml:id="i-U7ZtWVdQ86hLGGsNp4b3Dh">
            Innan ansökan slutligt prövas får den som ansvarar för en journalhandling
            som omfattas av ansökan ges tillfälle att yttra sig.
          </p>
          <p xml:id="i-3A8uTCVLJYDED5UusNMCzm">
            I bestämmelsen anges tre förutsättningar för att myndigheten
            ska fatta beslut om förstörande; det ska finnas godtagbara skäl
            för ansökan, patientjournalen eller den del av den som ansökan
            avser ska uppenbarligen inte behövas för patientens vård och att
            det från allmän synpunkt uppenbarligen inte finns skäl att bevara
            journalen. Det kan finnas allmänna skäl att bevara journalen exempelvis
            om uppgifterna ligger till grund för olika beslut och åtgärder
            hos myndigheter och domstolar.
            <ref target="i-43wG8jEeYs3yWVdMUqjiT9">
              [1]
            </ref>
            Ett annat exempel är att uppgifterna behövs för forskning eller
            statistik.
          </p>
          <p xml:id="i-UwD7WwE7hiY9tPNvytnjbk">
            Det är Inspektionen för vård och omsorg (IVO) som tar emot ansökningar
            om journalförstöring och fattar beslut i frågan. I regel gäller
            att handlingar som förvaras på en myndighet och är inkommen dit
            blir allmänna handlingar.
            <ref target="i-noFLBGvooDeFQ9ja4Mp25">
              [2]
            </ref>
            Sådana handlingar skickas inte tillbaka till den som sänt in
            dem, utan de ska vanligtvis arkiveras.
          </p>
          <p xml:id="i-GU9UpGsatoo8kmnRKXg9MV">
            För det fall IVO fattar beslut om att en patientjournal helt
            eller delvis ska förstöras, så innebär detta att utöver originalhandlingarna
            ska även kopior och avskrifter m.m. förstöras oavsett var dessa
            förvaras.
            <ref target="i-PPyNNvFPZn2aqGAK2QNJFs">
              [3]
            </ref>
            Rent praktiskt så skickar IVO i dessa fall beslutet om journalförstöring
            till både vårdgivaren och sökanden.
            <ref target="i-8Mn8UuWaMYeA9HBmV3b9i7">
              [4]
            </ref>
            När vårdgivaren har verkställt beslutet får både IVO och sökanden
            en bekräftelse på att det är utfört. När IVO får vetskap om att
            journalförstöringen är utförd förstör även IVO sina kopior. Därefter
            finns uppgifterna inte kvar. Om ansökan om journalförstöring i
            stället avslås, finns inget rättsligt stöd för myndigheten enligt
            patientdatalagen att förstöra eller ta bort uppgifter i de handlingar
            som inkommit i ärendet.
          </p>
          <p xml:id="i-L1vqJXiPxXcz3Jb1a9V99e">
            Bestämmelsen i 8 kap. 4 § patientdatalagen ändrades i samband
            med att IVO inrättades den 1 juni 2013 och tog över uppgiften
            att handlägga ansökningar om journalförstöring från Socialstyrelsen.
            <ref target="i-MQpFHmDDKBipa8Yiki2jjW">
              [5]
            </ref>
            Utredningstjänsten har inte kunnat få kännedom om hur handläggningen
            av dessa ansökningar såg ut under den tid då Socialstyrelsen var
            ansvarig. Det har dock inte gjorts några andra ändringar i den
            aktuella bestämmelsen sedan patientdatalagen infördes 2008.
            <ref target="i-BMkdf9EdhZ1FrwPEFueL1b">
              [6]
            </ref>
            De förutsättningar för beslut om journalförstöring som anges
            i bestämmelsen har med andra ord inte ändrats.
          </p>
        </div>
        <div type="motSignatures">
          <list>
            <item xml:id="i-F8jd7gVWs6KqPyU5ULeRo6">
              Jonas Andersson i Skellefteå (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-43wG8jEeYs3yWVdMUqjiT9">
              [1] Se praxis RÅ 1989 ref. 125, RÅ 1995 not. 212.
            </note>
            <note xml:id="i-noFLBGvooDeFQ9ja4Mp25">
              [2] Se 2 kap. tryckfrihetsförordningen.
            </note>
            <note xml:id="i-PPyNNvFPZn2aqGAK2QNJFs">
              [3] Se Lönnheim, Patientdatalagen (2008:355) 8 kap. 4 §, Karnov
              2021-01-01 (JUNO).
            </note>
            <note xml:id="i-8Mn8UuWaMYeA9HBmV3b9i7">
              [4] IVO, Ansökan om journalförstöring, artikel på webbplatsen
              se: https://www.ivo.se/for-privatpersoner/ansokan-om-journalforstoring/#qa
            </note>
            <note xml:id="i-MQpFHmDDKBipa8Yiki2jjW">
              [5] SFS 2012:954, se prop. 2012/13:20.
            </note>
            <note xml:id="i-BMkdf9EdhZ1FrwPEFueL1b">
              [6] Motsvarande bestämmelse fanns tidigare i 17 § patientjournallagen
              (1985:562).
            </note>
          </noteGrp>
        </div>
      </div>
    </body>
  </text>
</TEI>
