<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-00336">
  <teiHeader>
    <fileDesc>
      <titleStmt>
        <title>Förenklad bygglovshantering</title>
        <author corresp="i-Lw92TAaAVgG8Kdf7YxhViy i-TcpRMvA7NUH7VxZ1m46K1W">av Markus Wiechel och Mikael Strandman (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:336 av Markus Wiechel och Mikael Strandman (båda SD)</title>
          <idno type="rdwebb">H602336</idno>
          <rs type="number">336</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H602336/text</ref>
          <ref type="dokument_url_html">http://data.riksdagen.se/dokument/H602336</ref>
          <ref type="dokumentstatus_url_xml">http://data.riksdagen.se/dokumentstatus/H602336</ref>
          <ref type="docx">http://data.riksdagen.se/fil/2416DE1E-55B0-4245-8143-43D388F5D78E</ref>
          <ref type="pdf">http://data.riksdagen.se/fil/0417F389-2F71-4AAF-AC7D-2BD264700D38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TQoBS6ymxrgwYJn1JC3B8Z" type="signed"/>
        <correspContext corresp="i-TQoBS6ymxrgwYJn1JC3B8Z">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TcpRMvA7NUH7VxZ1m46K1W"/>
        </correspContext>
        <correspAction xml:id="i-RjUsuJJ43znEixUbk5yqpu" type="submitted">
          <date when="2018-11-13"/>
          <time when="16:02:26"/>
        </correspAction>
        <correspAction xml:id="i-FNmaB8oAseVuR6F21P3gjF" type="reviewed">
          <date when="2018-11-14"/>
          <time when="10:32:49"/>
        </correspAction>
        <correspAction xml:id="i-75oAQeMDEtChxHLwWvhwXA" type="referred">
          <date when="2018-12-05"/>
        </correspAction>
        <correspAction xml:id="i-8WwL9y8KF5PaqeezLsc5QG" type="assigned">
          <date when="2019-05-07"/>
          <time when="16:11:18"/>
        </correspAction>
        <correspContext corresp="i-8WwL9y8KF5PaqeezLsc5QG">
          <ref type="assignedTo">Civilutskottet</ref>
        </correspContext>
        <correspAction xml:id="i-EvKKGLBCKPLudKjrg8g8cz" type="behandlas_i"/>
        <correspContext corresp="i-EvKKGLBCKPLudKjrg8g8cz">
          <ref type="uppgift">2018/19:CU13</ref>
          <ref type="ref_dok_id">H601CU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU13</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B5NiS4CxSHxq6L6DMP37Qx" type="behandlas_i"/>
        <correspContext corresp="i-B5NiS4CxSHxq6L6DMP37Qx">
          <ref type="uppgift">2018/19:CU12</ref>
          <ref type="ref_dok_id">H601CU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KCiSFS2qmAgACUBXRuFYoc" type="motHeader">
        <div xml:id="i-U8MPwbcQjrL3tgPeCEWKHT" type="motTitle">
          Motion till riksdagen 2018/19:336 av Markus Wiechel och Mikael
          Strandman (båda SD) Förenklad bygglovshantering
        </div>
      </div>
      <div xml:id="i-ACzbRWWPA4w63hKyVvhQvP" type="motBody">
        <div xml:id="i-GovYgMfVhV4JD585SYpzJL" type="motProposal" subtype="förslag">
          <head xml:id="i-UtJGTRdyFQa4QYCqNS69En">
            Förslag till riksdagsbeslut
          </head>
          <list xml:id="i-TzTbvfS17qFZZ4KvnQoXLs" style="ol">
            <item xml:id="i-RU6uFCZZtu7jMdPpkrqMux">
              Riksdagen ställer sig bakom det som anförs i motionen om att
              ta bort bygglovshanteringen för kommuner på industrimark och tillkännager
              detta för regeringen.
            </item>
            <item xml:id="i-B16DPA1qHn4auraxokU4VQ">
              Riksdagen ställer sig bakom det som anförs i motionen om en förenklad
              hantering av bygglov för lantbrukare och tillkännager detta för
              regeringen.
            </item>
            <item xml:id="i-FFkj5xvcMr8d9feP5twHcm">
              Riksdagen ställer sig bakom det som anförs i motionen om att
              se över de förändringar som gjorts efter att bygglovshanteringen
              i nämnda fall tagits bort från kommunerna och tillkännager detta
              för regeringen.
            </item>
            <item xml:id="i-M8RLLgpqakAzesqUNw6rTu">
              Riksdagen ställer sig bakom det som anförs i motionen om att
              reformera tillståndskravet för attefallshus och tillkännager detta
              för regeringen.
            </item>
            <item xml:id="i-6fZLC8yWGjeBPyfZ6rPyGL">
              Riksdagen ställer sig bakom det som anförs i motionen om utökad
              yta för attefallshus och tillkännager detta för regeringen.
            </item>
            <item xml:id="i-GN4CB2rZuFc3UxW8P3dHEA">
              Riksdagen ställer sig bakom det som anförs i motionen om bygglovsbefrielse
              för altaner och tillkännager detta för regeringen.
            </item>
            <item xml:id="i-HZ3Tr1BH13ZaK6ChExE3jm">
              Riksdagen ställer sig bakom det som anförs i motionen om icke
              hälsovådliga störningar och tillkännager detta för regeringen.
            </item>
          </list>
        </div>
        <div xml:id="i-Uk1e3L72UuesVWHb28KSKg" type="motContent">
          <head xml:id="i-JyyPfqG1AduGxnMu1Fo2UC" type="h1">
            Motivering
          </head>
          <p xml:id="i-NuRg7yDjx2fGX6rv9aaaDG">
            Problem med en mindre flexibel och onödigt byråkratisk hantering
            av bygglov drabbar småföretagare, lantbrukare, större industrier
            och så klart privatpersoner. Kort och gott drabbas hela vårt samhälle
            varför det finns skäl till att hela tiden se över de rutiner som
            finns kring beviljande av och hanteringen kring bygglov. Inte
            minst när byggnation inte berör andra än de som önskar bygga nytt
            går det att göra ett flertal förenklingar som både underlättar
            byggprocessen och minskar kostnader samtidigt som det kan generera
            mer skatteintäkter.
          </p>
          <head xml:id="i-BHR97DBfo8QdFs89EeHdF5" type="h2">
            Bygglovshantering på industrimark
          </head>
          <p xml:id="i-RNbNaGBd4GsvZPVuR8wWJb">
            Den svenska industrin är på intet sätt död utan bör snarare ses
            som något vi är och även framöver kommer att vara beroende av.
            Flera av dessa är i behov av att bygga nytt för att utveckla sina
            verksamheter. Det finns dock i flera kommuner en rad olika problem
            som följd av allt som enskilda näringsidkare och företagare behöver
            göra innan bygglov kan beviljas. Detta föranleder en förlust av
            arbetstimmar för anställda och företagen tvingas stå med onödiga
            kostnader. Dessa kostnader drabbar i slutändan såväl enskilda
            individer som samhället.
          </p>
          <p xml:id="i-ZQ7ErsGuh4aSxr261yJGL">
            I vissa kommuner sköter man hanteringen av bygglov på industrimark
            på ett smidigare sätt än andra. De företag som önskar bygga ut
            sin verksamhet får själva ta reda på vilka krav som krävs för
            att därefter börja bygga utan att kommunen behöver inspektera.
            På så sätt kan arbetarna börja tidigare och processen för företagarna
            blir betydligt smidigare. Varje kommun kan redan idag försöka
            följa positiva exempel, men det absolut enklaste sättet att lösa
            dessa problem på är att från nationell sida förenkla hanteringen
            för samtliga inblandade, och sedan följa upp utvecklingen. Det
            är särskilt de små företagen som kräver mer hänsyn då det trots
            allt är dessa och inte de stora industrierna som sammantaget sysselsätter
            flest invånare och skapar nya jobb.
          </p>
          <p xml:id="i-YWytaaLCxcndt41JtCAdZR">
            Vårt land behöver industrierna. Det ligger i allra högsta grad
            i Sveriges intresse att stötta utvecklingen av såväl den storskaliga
            som småskaliga industrin då de spelar en mycket viktig roll för
            att skapa jobb och behålla kvalificerad arbetskraft. Regeringen
            bör därför se till att ta bort hanteringen av bygglov för kommuner
            om det sker på industrimark genom att se på positiva exempel.
          </p>
          <head xml:id="i-Y9zG8G7MyhzjRRCkk28HrG" type="h2">
            Bygglovshantering för lantbrukare
          </head>
          <p xml:id="i-41NfPKoV857JWXzgxVy1TG">
            Vad vi också har sett är hur flertalet lantbrukare drabbas av
            olika kommuners ineffektiva hantering av bygglov. Ett exempel
            är bönder som behöver ansöka om bygglov för mindre tillbyggnader,
            som krävs för en utökad och kanske mer genomgående verksamhet.
            Detta trots att den berörda gården oftast ligger avskilt från
            annan bebyggelse och därmed inte stör förbipasserande.
          </p>
          <p xml:id="i-9tzCmFnVhCEbbfTscTLWw5">
            Som följd av hård internationell konkurrens, förhållandevis låga
            livsmedelspriser och allt högre bränslekostnader har bönder fått
            det svårare, varför en stor del av den svenska livsmedelsproduktionen
            lagts ned. Den byråkratiska hanteringen av tillstånd för dessa
            bönder gör att man underlättar för detta att fortgå. Istället
            bör Sverige värna och främja närproducerad mat. Befintliga bönders
            möjlighet att kunna fortsätta och kanske utöka sin verksamhet
            måste bli bättre, inte sämre.
          </p>
          <p xml:id="i-87U1EMZMRzFMMcoNFmSXwr">
            Om vi som exempel tar en bonde som idag föder upp egna djur är
            det både bättre för djuren och för miljön om de kan slippa transport
            till ett slakteri när det är läge för slakt. Idag måste en bonde
            som föder upp ett djur tvingas gå in i den byråkratiska labyrinten
            för att kunna utöka sin uppfödarverksamhet med ett gårdsslakteri.
            Vi bör uppmuntra till verksamheter där ett djur föds, lever och
            slaktas på samma gård. Avsaknaden av transporter och olika stressmoment
            bör ses som en viktig del av djurvälfärden och samtidigt en miljövinst.
          </p>
          <head xml:id="i-A7BVTGq7tqifSLWBEX7MJn" type="h2">
            Reformerat tillståndskrav för attefallshus
          </head>
          <p xml:id="i-347J4mXQjMLWSkfJesUV54">
            Under alliansregeringen infördes en möjlighet för fler att bygga
            så kallade attefallshus. Attefallshus får uppföras i omedelbar
            närhet till ett bostadshus och den högsta höjden från mark till
            taknock får vara 4,0 meter. En fastighetsägare får bygga fler
            än ett attefallshus, dock får den totala arean på byggnaden inte
            överstiga 25 kvadratmeter. Attefallshuset kan användas som en
            självständig bostad eller som förråd, gäststuga eller garage.
            Tanken med reformen var god, då det skulle öka bostadsutbudet
            genom förenklade regler för utbyggnation, dock har reformen på
            sina håll inte gett önskvärda effekter.
          </p>
          <p xml:id="i-VR2iinJ4iAqHXNyDy9xov2">
            Åtgärderna för attefallshus får utföras oavsett vad detaljplanen
            anger om till exempel hur stor area som får bebyggas på varje
            tomt, dock måste det anpassas till omgivningen. En kommunal byggnadsnämnd
            kan i en detaljplan bestämma om åtgärden kräver bygglov (om den
            utförs i en värdefull miljö). Bygglov krävs också om åtgärden
            ska utföras på byggnader eller i bebyggelseområden som anses vara
            särskilt värdefulla. Det finns likaså särskilda regler för om
            en person vill uppföra ett attefallshus inom eller i anslutning
            till områden som klassas som riksintresse för totalförsvaret.
          </p>
          <p xml:id="i-CCjX8k6z1UEYN7fvALRka1">
            Då grundtanken med reformen har varit god, men inte nått önskvärda
            effekter bör regeringen återkomma med förslag för att ytterligare
            förenkla processen för fastighetsägare att bygga attefallshus.
          </p>
          <head xml:id="i-V77qQ6wGSJixb8CZ5Rw99s" type="h2">
            Utökad yta för attefallshus
          </head>
          <p xml:id="i-FbB1ZNJ1ER6iMgQCpNm7ze">
            Vid småhus spelar varje kvadratmeter stor roll. Av den anledningen
            var det många som gladdes åt Boverkets uttalande i sin rapport
            2018:17 som visade på goda förutsättningar att ändra den nuvarande
            storleksmässiga begränsningen av lovbefriade komplement­bostadshus/komplementbyggnader
            (i 9 kap 4 a § PBL) från 25 till 30 kvadratmeter i byggnadsarea.
            En sådan förändring kan göra husen mer attraktiva att använda
            som bostad och vi har på senare tid sett hur flertalet företag
            anpassat sina färdiga husplaner för just detta. Regeringen bör
            återkomma med förslag till riksdagen där den totala ytan för ett
            attefallshus ändras till 30 kvadratmeter istället för dagens 25.
          </p>
          <head xml:id="i-NBxM4cdVE9kjppq2bLBhU8" type="h2">
            Bygglovsbefrielse för altaner
          </head>
          <p xml:id="i-911mVB4GduAKKVxioQqdy3">
            Regelförenkling och enklare åtgärder för enskilda leder till
            frihet. Stefan Löfvens regering föreslog förenklingar för att
            möjliggöra bland annat solcellspaneler och solfångare, men det
            finns mer att göra för att fastighetsägare ska kunna utveckla
            och förfina sin egendom. Boverket har som följd av tillkännagivanden
            i riksdagen utrett undantag från krav på bygglov för bland annat
            altaner, vilket redovisades i rapport 2017:26. I rapporten föreslår
            Boverket att det i 1 kap. 4 § PBL införs en definition av begreppet
            altan med följande lydelse: ”Upphöjd golvkonstruktion som utan
            att vara tak till byggnad är placerad på mark och avsedd att användas
            som uteplats.” Vidare ser man positivt på ett undantag där altaner
            i anslutning till en- och tvåbostadshus under vissa förutsättningar
            ska undantas från krav på bygglov. Förslaget är att undantaget
            gäller altaner som utgör golv till en skyddad uteplats som anordnas
            inom 3,6 meter från bostadshuset och tillsammans med murar och
            plank som undantagits från krav på bygglov sammantaget inte har
            en höjd som överstiger 1,8 meter. Altanen får inte heller placeras
            närmare tomtgränsen än 4,5 meter om inte berörda grannar medger
            det. Riksdagen bör gå vidare med detta och därmed uppdra åt regeringen
            att möjliggöra bygglovsbefrielse för altaner.
          </p>
          <head xml:id="i-VZ96QS454zLMDpQjqKCEPS" type="h2">
            Icke hälsovådliga störningar
          </head>
          <p xml:id="i-ETUcHuBnFBjzHzifdBA7dS">
            Flera ansökningar om bygglov avslås på grund av störningar som
            inte går att beteckna som hälsovådliga. Det handlar alltså om
            avslag i bygglovsärenden trots att den sökande godtar och är fullt
            medveten om befintliga störningar. Kommunen i fråga riskerar nämligen
            krav på åtgärder mot de aktuella störningarna i ett senare skede.
          </p>
          <p xml:id="i-HhHEhEvywLKrZ22pANWfoG">
            Även vid ett ägarbyte där bygglov redan har godkänts kan det
            uppstå problem trots att fastigheten har exponerats för en icke
            hälsovådlig störning som de ursprungliga ägarna godtagit. Såväl
            personer som ansöker om bygglov som de som förvärvar en bostad
            har ett eget ansvar för deklarerade och uppenbara störningar den
            aktuella bostaden är exponerad för. Av den anledningen är det
            orimligt att i efterhand ställa krav på kommunen eller annan instans.
          </p>
          <p xml:id="i-8fhBAX4icuLsZ497Y4dbxX">
            Reglerna för bygglov måste ändras för att uppenbara icke hälsovådliga
            störningar i anslutning till fastigheten i framtiden ska tillåtas.
            Detta bör ligga på den bygglovssökandes ansvar snarare än någon
            annans. Den eventuella störningsbelastningen bör föras in i ett
            belastningsavtal som framöver följer med fastigheten och detta
            bör gälla alla framtida köpare av fastigheten. En person som förvärvar
            en fastighet ska aldrig i efterhand ha möjligheten att komma med
            krav på åtgärder mot störning eller verksamhet som redan vid förvärvandet
            låg för handen.
          </p>
        </div>
        <div xml:id="i-6EKi1Le8NPYFhWfxFKrSwX" type="motSignatures">
          <list xml:id="i-8wqRn4nQ42huMpXhe9yi2X">
            <item xml:id="i-MAH1iBBAa4kr27FewK8bRg" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-3f7S9NidCK6tfKUFmhBWLK" who="i-TcpRMvA7NUH7VxZ1m46K1W">
              Mikael Strandman (SD)
            </item>
          </list>
        </div>
      </div>
    </body>
  </text>
</TEI>
