<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-01580">
  <teiHeader>
    <fileDesc>
      <titleStmt>
        <title>Förenta nationerna</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1580 av Markus Wiechel m.fl. (SD)</title>
          <idno type="rdwebb">H5021580</idno>
          <rs type="number">1580</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5021580/text</ref>
          <ref type="dokument_url_html">http://data.riksdagen.se/dokument/H5021580</ref>
          <ref type="dokumentstatus_url_xml">http://data.riksdagen.se/dokumentstatus/H5021580</ref>
          <ref type="docx">http://data.riksdagen.se/fil/D4B77A15-0441-4C62-849D-DCA0C8280618</ref>
          <ref type="pdf">http://data.riksdagen.se/fil/8456983A-CDD8-4652-BC4C-18FE47D6EC02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FUrXEoNeSQeWoYzJL9xYnE" type="signed"/>
        <correspContext corresp="i-FUrXEoNeSQeWoYzJL9xYnE">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-NnGuJCd7ciiMbofrPde16G" type="submitted">
          <date when="2017-10-03"/>
          <time when="12:09:07"/>
        </correspAction>
        <correspAction xml:id="i-HQrfCXctWwjKdPq6AFgQej" type="reviewed">
          <date when="2017-10-03"/>
          <time when="13:03:57"/>
        </correspAction>
        <correspAction xml:id="i-5krgb52NZuSn9wJ2skbwe1" type="referred">
          <date when="2017-10-13"/>
        </correspAction>
        <correspAction xml:id="i-FpqVY63AcHkhJQdD4mdCQE" type="assigned">
          <date when="2018-06-19"/>
          <time when="16:55:40"/>
        </correspAction>
        <correspContext corresp="i-FpqVY63AcHkhJQdD4mdCQE">
          <ref type="assignedTo">Utrikesutskottet</ref>
        </correspContext>
        <correspAction xml:id="i-394QBty6chzC62V3FueGfu" type="behandlas_i"/>
        <correspContext corresp="i-394QBty6chzC62V3FueGfu">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M49H8hyPqSSmkEQcz8sdAC" type="behandlas_i"/>
        <correspContext corresp="i-M49H8hyPqSSmkEQcz8sdAC">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KBXpdTVt4hWXY3oEwMfbjg" type="behandlas_i"/>
        <correspContext corresp="i-KBXpdTVt4hWXY3oEwMfbjg">
          <ref type="uppgift">2017/18:UU10</ref>
          <ref type="ref_dok_id">H501UU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4QhPs5VeXJjvSobviFyj7T" type="motHeader">
        <div xml:id="i-5dZfdQ1wL8Z4wPygr9dZ4r" type="motTitle">
          Motion till riksdagen 2017/18:1580 av Markus Wiechel m.fl. (SD)
          Förenta nationerna
        </div>
      </div>
      <div xml:id="i-QHsPTUjGT8zEAN4fAGfKUT" type="motBody">
        <div xml:id="i-2qafZsb2hT3joScX9mRFC8" type="motProposal" subtype="förslag">
          <head xml:id="i-PQN1fd5TQNvy54LbzAjB86">
            Förslag till riksdagsbeslut
          </head>
          <list xml:id="i-LpPtovNcae4PYB9QpBbkVF" style="ol">
            <item xml:id="i-2rLawSd3TCbMncZKinjvaE">
              Riksdagen ställer sig bakom det som anförs i motionen om att
              FN ska inta en central plats i Sveriges utrikespolitik och tillkännager
              detta för regeringen.
            </item>
            <item xml:id="i-DrVB2CjBVSoufHR8WvBa3j">
              Riksdagen ställer sig bakom det som anförs i motionen om att
              Sverige bör verka för högre krav på de länder som leder FN-arbetet
              och tillkännager detta för regeringen.
            </item>
            <item xml:id="i-PvCbd4h8Yvxguy8Aj2h9qz">
              Riksdagen ställer sig bakom det som anförs i motionen om att
              Sverige inom FN bör verka för ett utökat arbete mot korruption
              såväl internt som externt och tillkännager detta för regeringen.
            </item>
            <item xml:id="i-VXJiEjaVtHTAoWSVNox29v">
              Riksdagen ställer sig bakom det som anförs i motionen om att
              EU:s institutioner inte ska ha behörighet att föra Sveriges talan
              inom FN och tillkännager detta för regeringen.
            </item>
            <item xml:id="i-WajzSyoBmZm49MABg1JMwz">
              Riksdagen ställer sig bakom det som anförs i motionen om att
              regeringen, under den period som Sverige sitter i säkerhetsrådet,
              bör ta initiativ till en reform av FN:s interna regler om skydd
              för visselblåsare, tvistlösningsmekanismen mellan FN och dess
              personal, systemet för utvärdering och revision och möjligheterna
              att lagföra personer som begår brott under FN-tjänstgöring, och
              detta tillkännager riksdagen för regeringen.
            </item>
          </list>
        </div>
        <div xml:id="i-BTcE4bCgYEG98kdQrh1vzM" type="motContent">
          <head xml:id="i-C9rFZCHiM3pq8Sx2Axu8rG" type="h1">
            Motivering
          </head>
          <head xml:id="i-AEa73G9Geoegman8QjJbSA" type="h1">
            Inledning
          </head>
          <p xml:id="i-GndRnjHvhDLiVAbKTogPxw">
            Sverigedemokraterna ser FN som den primära mekanismen för internationellt
            samarbete vad gäller fred och säkerhet samt samverkan för demokrati
            och mänskliga fri- och rättigheter. FN har sedan organisationen
            grundades 1945 varit mellanstatlig och en nationernas förening,
            baserad på den grundläggande principen att alla dess medlemmar
            är fria och likvärdiga. Det är en princip som Sverigedemokraterna
            vill slå vakt om. Samtidigt är de grundläggande mänskliga rättigheterna
            som de definieras i FN:s allmänna förklaring från 1948 den minsta
            gemensamma nämnaren vilken vi anser att alla stater i alla situationer
            bör leva upp till. När dessa allvarligt kränks finner vi försvaret
            av mänskliga fri- och rättigheter överordnat suveränitetsprincipen.
            Historien har lärt oss att stater, inte ens demokratiska sådana,
            kan tillåtas obegränsat handlingsutrymme. Därför behövs FN-samarbetet
            för att garantera individens säkerhet mot övergrepp från repressiva
            regimer och verka för en positiv utveckling i fler länder. Säkerhetsrådet
            har därtill en viktig funktion att verka för fred och säkerhet
            och när så krävs utifrån ett brett mandat kunna besluta om fredsskapande
            och fredsbevarande insatser, även om det ska göras med stor försiktighet.
          </p>
          <head xml:id="i-Q7mZazZ1nVUe2h1pK6PwfQ" type="h1">
            Högre krav
          </head>
          <p xml:id="i-DBSU3YPPp2EcPUSMK8uvZY">
            Sverigedemokraterna ser FN:s konventioner om de mänskliga rättigheterna
            som vägledande dokument för världssamfundets välfärd. Konventionerna
            bör ratificeras av alla medlemsstater och praktiskt efterlevas
            i så stor utsträckning som möjligt. Eftersom det finns stora tveksamheter
            i många staters efterlevnad spelar konventionskommittéerna en
            nyckelroll då de övervakar och kritiserar stater som inte lever
            upp till sina åtaganden. Sverigedemokraterna ser en uppenbar risk
            för att förtroendet för FN:s institutioner urholkas om dess organ
            leds eller dess ledare tillsätts av stater som uppenbarligen inte
            lever upp till de mest grundläggande kraven på respekt för mänskliga
            rättigheter. Vi vill därför att Sverige arbetar för hårdare krav
            på att de som leder FN-arbete själva föregår med gott exempel.
            Vi anser exempelvis inte att Saudiarabien är lämpliga att arbeta
            i FN:s kvinnokommission.
          </p>
          <head xml:id="i-XTLpsbVq38yjyECN4PdcSf" type="h1">
            EU:s institutioner i FN
          </head>
          <p xml:id="i-KM7ZeUebxwAC7mVrfgqhtt">
            EU:s deltagande i FN-samarbetet regleras av resolution 65/276
            vilken i sin tur bygger på FN:s resolution 3208. Den senare ger
            den europeiska ekonomiska gemenskapen observatörsstatus i FN.
            Den förra ger också EU:s institutioner – även då den understryker
            att EU inte är medlemsstat – långtgående rätt att agera som en
            sådan. Att EU:s institutioner tillåts representera samtliga av
            EU:s medlemsländer i FN är ett tydligt steg mot en federal europeisk
            stat, något som Sverigedemokraterna kraftigt motsätter sig och
            till vilket det svenska folket aldrig gett sitt medgivande. Vi
            befarar dessutom att det slutgiltiga målet är att helt ersätta
            medlemsländernas representation i FN. Sverigedemokraterna är av
            den uppfattningen att FN, i och med det viktiga arbete Sverige
            historiskt bidragit med, kommer att gå miste om en betydelsefull
            röst om den här utvecklingen tillåts fortsätta.
          </p>
          <head xml:id="i-KcoJ1GpzDwmfyby4TQZn2Z" type="h1">
            Åtgärder mot korruption och för visselblåsares rättigheter inom
            FN
          </head>
          <p xml:id="i-NvpkUYxMFJwQYHKkmkyezB">
            FN är en stor organisation med ett trettiotal olika fonder, myndigheter
            och andra institutioner med en gemensam budget på runt 30 miljarder
            USD/år. Dess personal har dessutom en längre gående diplomatisk
            immunitet jämfört med det skydd som förses genom Wienkonventionen.
          </p>
          <p xml:id="i-5z15GLKGe1Aw6Yib4SYAyS">
            Till skillnad från ”vanliga” diplomater kan FN-personal normalt
            inte åtalas eller slita tvister med FN i hemlandets domstolar
            utan dispyter och påstådda lagbrott hanteras exklusivt genom interna
            mekanismer (så länge inte immuniteten hävs av generalsekreteraren).
            Detta oavsett om saken gäller tvist mellan FN som arbetsgivare
            och dess arbetstagare eller påstådda oegentligheter begångna av
            personal i organisationens tjänst.
          </p>
          <p xml:id="i-XoBnn8DQF9GDqGFTrt3Djt">
            FN har haft och har betydande problem med korruption och brottslighet.
            De mest omtalade och iögonfallande fallen är dels ”olja för mat-programmet”,
            vilket efter Saddam Husseins avsättande 2003 avslöjades som en
            gigantisk korruptionshärva, dels den serie anklagelser om sexuella
            utnyttjanden av minderåriga, begångna av fredsbevarande trupper
            under FN-mandat.
          </p>
          <p xml:id="i-TTqZKudFpfpmuGeitG5716">
            På grund av FN:s oberoende av nationella rättssystem, är information
            från dess egen personal särskilt viktig. Samtidigt ser vi med
            stor oro på hur visselblåsare behandlas. Fall av vedergällningar
            mot dessa är väldokumenterade.
          </p>
          <p xml:id="i-XTXgxNELFvLCWsD4zr4imh">
            År 2005 meddelade generalsekreteraren i bulletin nr 21 nya åtgärder
            för att stödja visselblåsare. Året därefter startades FN:s etikkontor
            (UNEO) i bland annat samma syfte. Dessa åtgärder är dock otillräckliga,
            vilket blev mycket tydligt i Shkurtajfallet. Enligt officiell
            policy från 2007 tillåts myndigheter inom FN att undandra sig
            från UNEO:s ”jurisdiktion” och i stället hantera visselblåsare
            internt, vilket skapar uppenbara jävsituationer. Sedan 2009 löses
            tvister inom FN via dispyttribunalen (UNDT) vilken överprövas
            av överklagandetribunalen (UNAT). Ingen av instanserna har dock
            jurisdiktion över UNEO:s beslut angående stöd till visselblåsare,
            vilket slogs fast i Wasserstromfallet. Mellan 2006 och 2009 beslutade
            etikkontoret att avfärda 96 % av runt 400 påstådda visselblåsare.
            Kontorets beslut kan inte överprövas. I de fall saken prövas präglas
            systemet av krånglig byråkrati och förhalanden vilket gör att
            processer ofta löses långt efter att den klagande försvunnit från
            organisationen och saken förlorat sin betydelse.
          </p>
          <p xml:id="i-2K1gnHtBxFVEvRY6Mc4DC3">
            Under 2012 och 2014 års budgetprocesser antog den amerikanska
            senaten en policy för att tvinga FN att implementera en vedertagen
            standard för skydd för visselblåsare (best practices for whistleblower
            protection). Detta har tyvärr inte haft avsedd effekt, mycket
            tack vare bristande tillsyn.
          </p>
          <p xml:id="i-YXykjPToY68CDFHUEiC6ZW">
            Antikorruptionsåtgärder med vassa och starka tänder och ett robust
            skydd för visselblåsare är avgörande för FN:s förtroende hos allmänheten
            och framtid som institution. Därför anser vi att Sverige, under
            vår period i säkerhetsrådet, bör ta initiativ till en utredning
            vars mål är att lägga skarpa förslag på reform av både immunitetsfrågan,
            tvistlösningsmekanismerna och visselblåsarskyddet.
          </p>
          <head xml:id="i-HjToLnG9jHs4E5ss1XddvC" type="h1">
            Fråga om hämndaktioner mot visselblåsare bör slitas i skiljenämnd
          </head>
          <p xml:id="i-NtrLAV3kG5qjAiXxAr85Zx">
            FN har idag regler om skydd för visselblåsare. Sverigedemokraterna
            gör bedömningen att problemets kärna ligger i den intressekonflikt
            som uppstår när anklagelser om vedergällningar hanteras inom FN,
            oavsett vilken enhet inom organisationen som sliter tvisten.
          </p>
          <p xml:id="i-5Scx4jZcaAA3Nh7g7uXjpR">
            Därför föreslår vi att anklagelser om hämndaktioner mot visselblåsare
            i stället ska slitas i en ordinarie, förbestämd skiljenämnd. Detta
            för att saken ska kunna utredas och avgöras relativt snabbt men
            med stor rättssäkerhet. Skiljenämnden ska sammansättas genom konsensus
            (ömsesidig avvisning) och processkostnaderna ska betalas av FN
            i fall FN förlorar och annars delas lika. Förhandlingar och avgörande
            ska vara offentliga och i övrigt bör ordinarie regler för internationella
            skiljeförfaranden användas. För att undvika otillbörlig påverkan
            bör varje anställd inom FN, vid anställningstillfället, slumpvis
            tilldelas ett forum för slitande av eventuell framtida tvist.
          </p>
          <p xml:id="i-DQ623KrH85pmUnkJ2TCpD4">
            Den här typen av lösning ser Sverigedemokraterna som betydligt
            säkrare än alternativet, vilket är att upprätta en helt ny, extern
            rättsvårdande myndighet för att slita tvister mellan FN och dess
            anställda. Tanken bakom UNEO, UNDT och UNAT var att utgöra just
            sådana myndigheter, men detta har inte fungerat på grund av att
            de bemannas av personer med koppling till FN. Samma sak riskeras
            ske vid upprättande av ny extern myndighet. Därför föredrar vi
            att FN använder de skiljenämnder som redan finns.
          </p>
          <head xml:id="i-74hFTPWGsUDb4uL8pcXvmk" type="h1">
            Oberoende utvärdering och revision
          </head>
          <p xml:id="i-DFn37KktrF3hsgzphmoAUh">
            De flesta enheter inom FN saknar fungerande system för revision
            och kontroll av finansieringen. Likaså saknas ofta mekanismer
            för uppföljning och utvärdering av myndigheters och projekts resultat.
            Detta öppnar för förskingring och förfalskande av resultat (Warah,
            2016 s. 63).
          </p>
          <p xml:id="i-9DgUyKH6D1f8SfbvkStXmB">
            Ansvaret för utvärdering av projekt bör ligga på de medlemsstater
            som finansierar projektet i fråga. I de fall projektet finansieras
            inom FN:s ordinarie budget bör utvärdering ske genom utomstående
            revisorer som arbetar under sammas straffansvar som revisorer
            inom näringslivet.
          </p>
          <head xml:id="i-H14CgrmRDqkH4Bhv7dL1L6" type="h1">
            Kriminalitet, immunitet och jurisdiktion
          </head>
          <p xml:id="i-QE5KKaRc2ibURyWjaUKaJm">
            Den myndighet som har huvudansvaret för att utreda missförhållanden
            inom FN är kontoret för internrevision (OIOS). I en utvärdering
            av FN:s interna hantering av korruption slog joint investigations
            unit (JIU, en förment oberoende granskningsenhet) fast att delar
            av FN befinner sig ”nära ett tillstånd av förnekelse” av problemet.
            Passivitet inför utredningar som tydligt visat hur medel systematiskt
            förskingrats från bland annat återuppbyggnadsprojekt i Afghanistan
            och Irak, indikerar att internkontrollen inte fungerar tillfredsställande
            (Wahra, 2016 s. 69). Vid ett seminarium i riksdagen den 14 september
            2016 beskrev Inga-Britt Ahlenius, tidigare undergeneralsekreterare
            för OIOS, FN som en ”organisation i förfall”.
          </p>
          <p xml:id="i-SHFcXRu8dpy33SjeiKKqz5">
            På samma sätt som angående skydd för visselblåsare anser Sverigedemokraterna
            att problemets kärna ligger i att OIOS är en del av FN, och att
            dess personal är anställd av FN, vilket leder till uppenbara jävsituationer.
            JIU, som på pappret utomstående granskningsenhet har funnits sedan
            1976 och har inte varit tillräckligt för att åtgärda de mycket
            stora problemen. En uppenbar brist är JIU:s storlek. Dels har
            de en stab på 20 personer och en budget på dryga 50 mkr, dels
            finansieras det inom FN:s ordinarie budget.
          </p>
          <p xml:id="i-12cKqN4MsHRyQ1k1iEx5uk">
            Vad som behövs är i stället en speciell utredande myndighet som
            tar upp fall om påstådd brottslighet som begås av utstationerad
            FN-personal, både inom och utom tjänst. Frågan om hur en sådan
            myndighet ska utformas och finansieras måste utredas noggrant.
            Sverigedemokraterna ser som lämpligt alternativ att en speciell
            utredande myndighet upprättas i New York under ledning av den
            amerikanska federala polisen (FBI). FBI är antagligen den polisstyrka
            i världen som har störst erfarenhet av utredningar utomlands.
            Organisationen har också bevisad skicklighet och erfarenhet vad
            gäller att utreda organiserad brottslighet. Den nya myndigheten
            bör finansieras genom donationer från FN:s medlemsstater som står
            i proportion till medlemsstaternas ordinarie bidrag.
          </p>
          <p xml:id="i-6DN4tN4JFtkkt7JXmY1o7n">
            Den diplomatiska garantin gentemot landet i vilket FN-arbetare
            stationeras, och personens hemland, behöver inte brytas. I stället
            bör en domstol, till exempel den inom vilkens domsaga FN:s högkvarter
            i New York ligger, få ansvaret att ta upp mål mot personer i FN-tjänst
            i en speciell avdelning. Straffrättsliga mål i vilka FN-personal
            anklagas för brott mot enskild i annat land bör tas upp enligt
            det landets lagstiftning så länge gärningen är straffbar i det
            landet, den misstänktes hemland och i USA. Brottmål där FN är
            målsägande bör tas upp enligt amerikansk lag. FN bör dessutom
            svara strikt för skador som dess personal vållar i samband med
            brott i tjänst. En sådan ordning skulle ge en oberoende prövning
            av fall, hjälpa till att återskapa förtroendet för FN som organisation
            och ge upprättelse för de som utsatts för brott av FN-personal.
          </p>
        </div>
        <div xml:id="i-62JcjoYU98gJKHBdBdRMiz" type="signatureBlock">
          <list xml:id="i-ELzBBu6Z4cUcCWoBPqKZhY">
            <item xml:id="i-2psVaKvwyqjWC5EFMapcHA" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-DeZjdF1zAquqAbvMZKC9bj" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-HihowYF45WVzMm49jL4MsX" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-PyaumrR9V87KmrDfEavGaz" who="i-4dnqFdd2E3dHMPK1WWi5Tx" type="signature">
              Johan Nissinen (SD)
            </item>
            <item xml:id="i-Uq2geZgsuiMdETC8PqMDPX" who="i-G6h5eGLouuQFhsrn32jgsV" type="signature">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
