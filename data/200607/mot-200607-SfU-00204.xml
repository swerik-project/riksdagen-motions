<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00204">
  <teiHeader>
    <fileDesc>
      <titleStmt>
        <title>Utlänningslagen</title>
        <author corresp="i-8WXKfVC5CVWBiV2pVhvraQ">av Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utlänningslagen</title>
          <idno type="rdwebb">GU02Sf204</idno>
          <rs type="number">Sf204</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf204/text</ref>
          <ref type="dokument_url_html">http://data.riksdagen.se/dokument/GU02Sf204</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf204</ref>
          <ref type="doc">http://data.riksdagen.se/fil/58FFDF25-5379-4AF5-B4D2-91388E5CF0C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7j41FwxZrDAaGa4j68m29y" type="signed"/>
        <correspContext corresp="i-7j41FwxZrDAaGa4j68m29y">
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction type="referral" xml:id="i-7L42VUEeouhntS3Vg4ZqGB">
          <date when="2006-11-07"/>
        </correspAction>
        <correspAction type="dismissal" xml:id="i-2LXA58e83JFrjEYrxgPMST">
          <date when="2006-11-07"/>
        </correspAction>
        <correspAction type="submission" xml:id="i-QHrMaF1SyRWzEL5YoXfseQ">
          <date when="2006-10-31"/>
        </correspAction>
        <correspAction type="numbering" xml:id="i-UMKYH5jwDBdxX5JFvkGzt6">
          <date when="2006-10-30"/>
        </correspAction>
        <correspAction type="assigned" xml:id="i-Nx6vBLrNZjxoeg3WxQg9Uv"/>
        <correspContext corresp="i-Nx6vBLrNZjxoeg3WxQg9Uv">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7SDUmphPZtRs2NxAEezhvb">
            Förslag till riksdagsbeslut
          </head>
          <p xml:id="i-721V1i8k9cVw1REHiomGNR">
            Riksdagen tillkännager för regeringen som sin mening vad i motionen
            anförs om att se över utlänningslagen för att göra det möjligt
            att utdöma skadestånd från arbetsgivare som utnyttjar papperslösa.
          </p>
        </div>
        <div type="motContent">
          <head type="h1" xml:id="i-Kh8Lh5FyJA2Yc6xi3BtVeZ">
            Utlänningslagen
          </head>
          <head type="h1" xml:id="i-8t8GEbnBLqj7Vh6Ed8HUXa">
            Motivering
          </head>
          <p xml:id="i-BUmEDVNz3JToLeiixWKpht">
            I Europa finns mellan 2,5 och 8 miljoner papperslösa. Det är
            människor som saknar uppehålls- och arbetstillstånd. Siffran är
            inte säker. Väldigt lite har gjorts för att dokumentera och följa
            upp denna grupp människor. Det finns heller inga säkra siffror
            på hur många papperslösa som finns i Sverige, och än mindre på
            hur många papperslösa som finns på den svenska arbetsmarknaden.
            I den allmänna debatten figurerar siffror från 10 000 ända upp
            till 50 000.
          </p>
          <p xml:id="i-LgzmVAoMoun6sEevD88HHK">
            Vad som däremot är känt är att många av dessa människor lever
            under mycket svåra förhållanden. De är helt utlämnade till arbetsgivarens
            godtycke. De kan eftersom de vistas illegalt i landet inte vända
            sig till samhället för att få stöd. De saknar helt det skydd som
            våra lagar och försäkringar ger.
          </p>
          <p xml:id="i-UhxdCjYx9SumojCtacTxtT">
            Varför väljer då människor att försöka ta sig in till Europa
            och Sverige? Varför väljer man att leva vid sidan av samhället
            illegalt? Varför tar man ett arbete som är dåligt betalt och oftast
            farligt och otryggt? Det handlar om drömmen om att ge sig själv
            och sin familj ett bättre liv. En del av de papperslösa är människor
            som sökt asyl, men som fått avslag på sin ansökan. Andra papperslösa
            är sådana som valt att söka sig hit, undan fattigdom och förnedring.
            Det är oftast desperata människor som är beredda att arbeta till
            vilket pris som helst. Så länge världen ser ut som den gör kommer
            människor att söka sig till Europa och Sverige ifrån Sydamerika,
            Afrika och Asien.
          </p>
          <p xml:id="i-DRp6z9KaMG8vPdbQoeauhb">
            De arbetsgivare som anställer arbetskraft illegalt är inga välgörare.
            De drivs inte av ett socialt patos att hjälpa utsatta människor.
            Det handlar om att tjäna pengar. Billig arbetskraft större vinst,
            är den enkla logiken.
          </p>
          <p xml:id="i-9Bh6csC3CCr8qF4DX56HXX">
            I dag är många papperslösa arbetstagare inlåsta på svensk arbetsmarknad.
            De är tvungna att försörja familjen i hemlandet. Det lilla de
            får över räcker inte till en hemresa, och om de vänder sig till
            myndigheterna utvisas de oftast utan att ens få ut den lön de
            blivit lovade. I dag riskerar alltså den papperslösa enligt utlänningslagen
            både straff och utvisning utan att ens ges kompensation för det
            arbete han eller hon utfört, detta även om den papperslöse själv
            skulle träda fram för att avslöja en oseriös arbetsgivare.
          </p>
          <p xml:id="i-XEFq55Dkv3U7kXLcF7Loc2">
            Den moraliska grundfrågan handlar om vem som borde vara måltavla
            för samhällets insatser, de papperslösa eller de som utnyttjar
            papperslösa? De verkligt kriminella är ju de oseriösa arbetsgivare
            och agenter som är beredda att tjäna på människors utsatthet.
            Resurserna och insatserna borde därför riktas mot de arbetsgivare
            som missbrukar människovärdet. På samma sätt som vid prostitution
            bör man kunna straffa köparen, inte den som blir utnyttjad. Det
            är den enda rimliga vägen att gå. Så länge det finns en efterfrågan
            kommer det också att finnas ett utbud.
          </p>
          <p xml:id="i-RCqPkfmmGy8ZUqDjGX274m">
            Både gömda och papperslösa bryter mot utlänningslagen genom att
            vistas illegalt i landet och ska även i fortsättningen avvisas
            eller utvisas. Samtidigt borde det bli möjligt att utdöma ett
            skadestånd från arbetsgivaren som motsvarar mellanskillnaden mellan
            den lön arbetstagaren fått och den som är normal i branschen.
            Man skulle dessutom också kunna öppna möjligheten för ett allmänt
            skadestånd för den kränkning som arbetstagaren blivit utsatt för.
            Oseriösa arbetsgivare skulle dra sig för att utnyttja svart arbetskraft
            när de riskerar skadestånd.
          </p>
          <p xml:id="i-NwDaBcF2PjfHNr4q82zjav">
            Detta är dock inte möjligt i dag. Utlänningslagen är en offentligrättslig
            lagstiftning som inte grundar någon rätt för enskild. Då någon
            begår ett brott mot utlänningslagen är det staten som drabbas
            av brottet. Den som arbetar utan föreskrivet arbetstillstånd kan
            göra sig skyldig till brott liksom den som anlitar arbetskraften.
            Brottet begås då mot staten. Redan på den grunden att både arbetstagare
            och arbetsgivare gör sig skyldiga till brott gör det svårt att
            hävda att en brottsling (i lagens mening) skall betala skadestånd
            till den andra brottslingen.
          </p>
        </div>
        <div type="motSignatures">
          <list>
            <item xml:id="i-5s3xLnEyHF88BZs1EKc5gg" who="i-8WXKfVC5CVWBiV2pVhvraQ">
              Luciano Astudillo (s)
            </item>
          </list>
        </div>
      </div>
    </body>
  </text>
</TEI>
