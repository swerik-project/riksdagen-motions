<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970-höst-fk--01280">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1280/mot_1970_höst_fk__1280-001.pdf"/>
      <fw xml:id="i-HzhRhaUYNE6QCSxr2PUA38">
        Nr 1280—1282 Motion i Första kammaren, nr 1280 år 1970 1
      </fw>
      <div xml:id="i-R5H5ukkfABst39m3uBnsD" type="motHeader">
        <div xml:id="i-AKayh6K1gtEbfV4bDoQsRj" type="motTitle"/>
        <div xml:id="i-SJQTWQfP9X8SxZcF1YFHq2" type="motSubmissionInfo"/>
      </div>
      <div xml:id="i-FKofuK1zh9ivF4ud3bQjAU" type="motBody">
        <div xml:id="i-5uBwQAYS8TyBAyAYpBWKSR">
          <p xml:id="i-8zs5KyLpQdemeSsBAFARfJ">
            Nr 1280
          </p>
          <p xml:id="i-Fe7zJStjRWz9BcGuxSxNUc">
            Av herrar Wallmark och Lidgard, i anledning av Kungl. Maj:ts
            proposition nr 143, angående reviderade tim- och kurs- planer
            för de tvååriga ekonomiska, sociala och tekniska linjerna i gymnasieskolan.
          </p>
          <p xml:id="i-TjoJ5MzGt5HnuLXwwpKT4c">
            (Lika lydande med motion nr 1493 i Andra kammaren)
          </p>
          <p xml:id="i-FoSQs6ADxNYcQ3RWStPVVs">
            I proposition nr 143 framläggs förslag om reviderade tim- och
            kurspla- ner för de tvååriga ekonomiska och sociala linjerna samt
            för den byggtek- niska grenen på den tvååriga tekniska linjen
            i gymnasieskolan (inom den del av denna skolform som motsvarar
            den hittillsvarande fackskolan). För- slagen avses förenkla linjernas
            studieorganisation och uppges göra utbild- ningen mer yrkesinriktad.
            Mest ingripande är de föreslagna förändringar- na på den sociala
            linjen där det huvudsakligen av ekonomiska skäl betinga- de slopandet
            av grenindelningen i hög grad inskränker elevernas valfrihet.
            De förändringar som nu föreslås bygger på de erfarenheter man
            hittills haft av fackskolans arbete. Härtill är att påpeka att
            den hittillsvarande fackskolan liksom andra linjer inom gymnasieskolan
            inom en snar fram- tid kommer att befinna sig i en väsentligt
            förändrad situation än den i vil- ken de erhållna erfarenheterna
            hämtats. Vi syftar på de förändringar av den högre utbildningens
            struktur och organisation som kommer att bli det slutliga resultatet
            av pågående arbete inom 1968 års utbildningsutredning liksom på
            de förändringar av behörighetsreglerna för tillträde till högre
            studier som aktualiserats genom kompetensutredningens arbete.
            Vi vill i detta sammanhang erinra om att riksdagen i samband med
            sin behandling av Kungl. Maj:ts proposition angående riktlinjer
            för det frivilliga skolvä- sendet 1968 gav till känna att det
            framdeles kunde bli lämpligt att låta en parlamentariskt sammansatt
            kommitté se över det frivilliga skolväsendets organisation och
            utformning (SU 1968 nr 195). Enligt vår uppfattning ger ovan pågående
            väntade förändringar av situationen skäl till att snarast företa
            en genomgripande översyn av hela gymnasieskolans funktion och
            organisation, så att underlag finns för samtidiga och till varandra
            anpas- sade beslut om såväl den gymnasiala som den postgymnasiala
            utbildning- ens organisation liksom om frågorna om behörighet
            för tillträde till olika utbildningsvägar. Enligt vår mening måste
            en sådan översyn syfta dels till att ge en för alla relativt bred
            grund, dels till en stor flexibilitet i fråga om möjlighe-
          </p>
          <p xml:id="i-5URDnbmh1uW9o6xBurt99E">
            Bihang till riksdagens protokoll 1970. 3 saml. Nr 1280—1282
          </p>
          <pb facs="riksdagen-motions-pdf/data/1970/mot_1970_höst_fk__1280/mot_1970_höst_fk__1280-002.pdf"/>
          <fw xml:id="i-9LUu4geDVdemyweuJ5FKC9">
            2 Motion i Första kammaren, nr 1280 år 1970
          </fw>
          <p xml:id="i-UphUcPuCusqyetjcF4Myip">
            terna att anpassa de gymnasiala studierna till kommande verksamhet
            — inom utbildning eller yrkesverksamhet. En tanke som vi tidigare
            framfört är att gymnasieskolan görs tvåårig med i princip ett
            års påbyggnad. Un- der detta år skulle de särskilda förkunskaper
            kunna förvärvas som krävs för olika slag av högre utbildning.
            Det tredje året skulle således bli förhål- landevis starkt specialiserat
            (målinriktat) och studierna omfatta endast ett fåtal ämnen. Inom
            ramen för denna påbyggnad skulle även avslutande yrkesutbildning
            kunna inrymmas. Påbyggnadsåret skulle, genom sin spe- cialisering
            och målinriktning, kunna utgöra en mellanform mellan den äm- nesmässigt
            breda gymnasieskolan och de specialiserade högre studierna och
            således göra övergången från gymnasieskolan till högre utbildning
            mindre abrupt. Även friare studieformer skulle kunna introduceras
            under påbyggnadsåret. Att specialiseringen i viss mån uppskjuts
            till det tredje året, gör det möjligt att göra studierna under
            de två egentliga gymnasieskolåren mindre specialiserade. Dessa
            två år, som skall leda till en avslutad utbildning med slutbetyg,
            bör bl. a. ge en utbildning med relativt stor ämnesbredd samt
            förberedelser som gör det möjligt att finna en adekvat sysselsättning
            på arbetsmarknaden. Valet efter de två åren i gymnasieskolan skulle
            således gälla antingen förvärvsarbete (med möjligheter till senare
            fortsatt utbild- ning) eller studier inom ramen av påbyggnads-
            eller specialiseringsåret, inriktade mot högre studier eller arbetsmarknad.
            Påbyggnadsutbildning- ens längd bör inte låsas till ett år. Såväl
            komplettering för tillträde till högre utbildning som slutförande
            av yrkesutbildning kan i vissa fall kräva mer än två terminer.
            Man kan exempelvis peka på behovet av en fyraårig ekonomisk gymnasieutbildning,
            vilken skulle kräva två års påbyggnads- studier. Rika möjligheter
            till kvalificerad yrkesutbildning inom gymnasie- skolans och påbyggnadsperiodens
            ram skulle förmodligen medföra en ur flera synvinklar fördelaktig
            avlastning av de högre utbildningsanstalterna. Med hänsyn till
            den utredning som vi enligt ovan funnit nödvändig — en utredning
            som kommer att syfta till en total revision av gymnasieskolans
            organisation — finner vi det mindre lämpligt att på nuvarande
            stadium företa mera ingripande förändringar inom en skolform som
            ändå snart skulle komma att helt omformas. Slopandet av den konsumtionsekonomi-
            ska linjen finner vi dock motiverat och möjligt att utan större
            vansklighe- ter genomföra redan nu. Detsamma gäller enligt vår
            mening de förslag som framförs beträffande den ekonomiska linjen
            och den byggnadstekni- ska grenen av den tekniska linjen. Däremot
            finner vi att det mått av val- frihet som i dag erbjuds de studerande
            på den sociala linjen bör bibehållas, och vi anser därför att
            linjen även fortsättningsvis bör omfatta en språk- lig, en naturvetenskaplig
            och en samhällsvetenskaplig gren med bibehål- lande av hittillsvarande
            uppläggning.
          </p>
          <pb facs="riksdagen-motions-pdf/data/1970/mot_1970_höst_fk__1280/mot_1970_höst_fk__1280-003.pdf"/>
          <fw xml:id="i-FutTRTaRmuES8qmgXaPnhk">
            Motion i Första kammaren, nr 1280 år 1970 3
          </fw>
          <p xml:id="i-Nz65EdzKvr6r4X2ZuhbSKk">
            Kungl. Maj:t föreslår att uppdelningen i allmän och särskild
            kurs i ma- tematik på den ekonomiska linjen — liksom på den sociala
            — skall slopas. Det skäl som åberopas härför är ”att behörighetsbestämmelserna
            för vissa utbildningar, t. ex. klasslärarutbildningen, är så utformade
            att det inte spelar någon roll vilken av de båda kurserna eleverna
            väljer. Detta har, en- ligt skolöverstyrelsen, lett till att även
            elever med god fallenhet för mate- matik valt den allmänna kursen
            ofta endast i betygsspekulerande syfte. De pedagogiska resultat
            man sålunda velat få fram genom den organisato- riska delningen
            allmän och särskild kurs har därför inte uppnåtts.” En- ligt vår
            uppfattning bör detta missförhållande motverkas genom lämpliga
            förändringar av ifrågavarande behörighetsbestämmelser, i stället
            för att på föreslaget sätt mötas med resignation. Vidare kan påpekas
            att det an- förda skälet för Kungl. Maj:ts förslag knappast äger
            relevans för den eko- nomiska linjen, från vilken en stor majoritet
            av eleverna enligt den redo- visning som ges i propositionen går
            direkt till yrkesarbete. Med hänvisning till ovanstående hemställes,
            att riksdagen måtte besluta att i skrivelse till Kungl. Maj:t
            anhålla att en parlamen- tarisk utredning snarast tillsätts med
            uppdrag att med be- aktande av vad ovan anförts företa en total
            översyn av gymnasieskolans funktion och organisation, att den
            tvååriga sociala linjen i gymnasieskolan skall omfatta en språklig,
            en naturvetenskaplig och en sam- hällsvetenskaplig gren med bibehållande
            av hittillsvaran- de uppläggning, samt att uppdelningen i allmän
            och särskild kurs i matematik alltjämt skall bibehållas.
          </p>
          <p xml:id="i-P97xan6S5TBgg6mv2oj2XF">
            Stockholm den 27 oktober 1970
          </p>
          <p xml:id="i-DJ1MmoVL2v3ATo4DQ2RNe">
            Gunnar Wallmark (m) H. Bertil Lidgard (m)
          </p>
        </div>
      </div>
    </body>
  </text>
</TEI>
