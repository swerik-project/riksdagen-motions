<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00344">
  <teiHeader>
    <fileDesc>
      <titleStmt>
        <title>Straffskalor och straffprocessuella tvångsmedel m.m.</title>
        <author corresp="i-BZ7PcK8D1efvHXsafGEMKE">av Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Straffskalor och straffprocessuella tvångsmedel m.m.</title>
          <idno type="rdwebb">GY02Ju344</idno>
          <rs type="number">Ju344</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju344/text</ref>
          <ref type="dokument_url_html">http://data.riksdagen.se/dokument/GY02Ju344</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju344</ref>
          <ref type="doc">http://data.riksdagen.se/fil/2C696FC3-DDAE-4DED-996C-E9A9BA043AEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KV1sBqwgk1LXHm1r7Saj2T" type="signed"/>
        <correspContext corresp="i-KV1sBqwgk1LXHm1r7Saj2T">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-CTB6pVnHXqVJBvfZ44e3rv" type="numbering">
          <date when="2010-10-28"/>
        </correspAction>
        <correspAction xml:id="i-9mRwTUdbmpyiWxAgNosMXQ" type="submission">
          <date when="2010-10-27"/>
        </correspAction>
        <correspAction xml:id="i-QA8vtBdDyyLhwXen4Cfc88" type="transfer">
          <date when="2010-10-25"/>
        </correspAction>
        <correspAction xml:id="i-3kLrxaHGkwDkWFj93m6R8m" type="assigned"/>
        <correspContext corresp="i-3kLrxaHGkwDkWFj93m6R8m">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PCtHmsPJqqqfb9cfZoEUYj" type="motBody">
        <div xml:id="i-8fysps1RxiWetfH7feShq8" type="motProposal" subtype="förslag">
          <head xml:id="i-RPtkGRrr4kUwFwu15kuPAr">
            Förslag till riksdagsbeslut
          </head>
          <list xml:id="i-CZyBoJP8EqYVEQHQX58m9m" style="ol">
            <item xml:id="i-U3ahcce3qPCuX3Mb9Yh3DG">
              Riksdagen tillkännager för regeringen som sin mening vad som
              anförs i motionen om en fortsatt översyn av straffmätning och
              straffskalor.
            </item>
            <item xml:id="i-UfVv7PpvPeMrWi69LTeJMy">
              Riksdagen tillkännager för regeringen som sin mening vad som
              anförs i motionen om strängare straff för olaga hot.
            </item>
            <item xml:id="i-MZUpUVq9Da2XxP3QpT8JVV">
              Riksdagen tillkännager för regeringen som sin mening vad som
              anförs i motionen om att snatteri bör benämnas ringa stöld.
            </item>
            <item xml:id="i-LLUoKfD3Co5rksVuvEMLqG">
              Riksdagen tillkännager för regeringen som sin mening vad som
              anförs i motionen om en översyn av möjligheterna att använda hemliga
              tvångsmedel vid brotten mened och övergrepp i rättssak.
            </item>
            <item xml:id="i-VJezfaDi82MjM2QqZggbQq">
              Riksdagen tillkännager för regeringen som sin mening vad som
              anförs i motionen om en översyn av möjligheterna att använda hemlig
              teleavlyssning även då den misstänktes identitet inte är känd
              av de rättsvårdande myndigheterna.
            </item>
          </list>
        </div>
        <div xml:id="i-PsssnD4kVRtV9hmD5pTjkc" type="motContent">
          <head xml:id="i-HAyKTCK5YhMKsHoGs4FGHK" type="h1">
            En översyn av straffskalorna
          </head>
          <p xml:id="i-7XtcS9DhwXCafzgaN6iLcV">
            Alliansregeringen och riksdagsmajoriteten har under mandatperioden
            arbetat för att åstadkomma strängare straff, i första hand för
            våldsbrott. Den som begår ett allvarligt brott måste mötas av
            en reaktion från staten som står i proportion till brottets allvar,
            och så är det inte alltid idag.
          </p>
          <p xml:id="i-DmH6bnpVc4MzchdZ6jWDwf">
            Åklagarmyndighetens utvecklingscentrum i Göteborg har på regeringens
            uppdrag granskat rättstillämpningen beträffande ett antal brott,
            bl.a. våldsbrott, och fann att domstolarna mycket ofta dömde ut
            straff som befann sig i relevant straffskalas nedersta del.
          </p>
          <p xml:id="i-5KiYpGyUxHnD3BAiXVRFDL">
            Straffnivåutredningen lämnade i sitt slutbetänkande (SOU 2008:85)
            förslag till skärpt bestraffning av allvarliga våldsbrott, förändrade
            straffskalor för grov misshandel och grov utpressning, förslag
            som ska ge domstolarna utrymme att i högre grad än idag vid straffmätningen
            beakta försvårande och förmildrande omständigheter samt förslag
            som ska göra att återfall i brott ger strängare straff på ett
            mer konsekvent sätt än tidigare. Dessa förslag låg till grund
            för regeringens proposition 2009/10:147, Skärpta straff för allvarliga
            våldsbrott m.m., som bifölls av kammaren på försommaren 2010.
          </p>
          <p xml:id="i-JDc7ufrQQHydGNBjqf68uC">
            Nu är det viktigt att gå vidare och göra en bred översyn av samtliga
            straffskalor, för att säkerställa att samtliga brott ger en statlig
            reaktion i proportion till brottets allvar. Nuvarande straffskalor
            härrör i stor utsträckning från brottsbalkens tillkomst i början
            av 1960-talet och Straffrättskommitténs betänkande från 1953.
            Även om en översyn gjordes under den förra borgerliga regeringens
            tid, och ett antal straffskalor då ändrades, förefaller det motiverat
            att nu noga pröva om de 50 år gamla straffskalorna återspeglar
            dagens värdering av olika brottstypers straffvärde. Det som ligger
            närmast till hands bör vara att föreslå skärpningar av straffen,
            men det kan inte uteslutas att det för enstaka brottstyper kan
            vara motiverat med lindrigare straff. I detta sammanhang bör man
            också noga analysera olika brottstypers straffvärde i förhållande
            till varandra.
          </p>
          <p xml:id="i-U2h33qvnar2sw26ZqP9ahA">
            I tidningen Riksdag &amp; Departement nummer 30 år 2010 konstateras
            att det genomsnittliga straffet skiljer sig påtagligt åt mellan
            ett antal grova brott som alla har tio års fängelse som maximistraff.
            Det rör sig om grov narkotikasmuggling (6 år och 6 månaders fängelse
            i genomsnitt), grov våldtäkt (5 år och 1 månad), dråp (4 år och
            10 månader), grovt narkotikabrott (4 år och 9 månader) samt grov
            misshandel (1 år och 6 månader). Redan dessa uppgifter visar att
            det finns behov av en samlad översyn. För att ta ett exempel:
            Är det rimligt att bestraffa dråp så pass mycket mildare än grov
            narkotikasmuggling? (Vad gäller grov misshandel har, som nämns
            ovan, lagändringar redan genomförts.)
          </p>
          <p xml:id="i-4gCwBvT38gqfrHGQQ3PBEA">
            I denna översyn bör ingå en granskning av straffmätningen beträffande
            de brottstyper som inte var föremål för behandling i rapporten
            från Åklagarmyndighetens utvecklingscentrum. Det förefaller inte
            orimligt att tänka sig att det även beträffande övriga brott är
            så att domstolarna i stor utsträckning utdömer straff i straffskalans
            nedersta del. Förhoppningsvis förändras detta, om man förverkligar
            Straffnivåutredningens förslag rörande en mer nyanserad straffmätning
            med större utrymme att beakta försvårande och förmildrande omständigheter,
            men det är inte desto mindre viktigt att ha denna verklighetsbeskrivning
            som grund för den fortsatta reformeringen av straffrätten.
          </p>
          <p xml:id="i-RSRuJGTQnebpxw53mEMtFK">
            Det förefaller lämpligt att ge den redan tillsatta utredningen
            om påföljdssystemet (dir. 2009:60 En översyn av påföljdssystemet)
            i tilläggsuppdrag att genomföra den här skisserade översynen.
          </p>
          <head xml:id="i-411SxuzaxR1tXjr5536ned" type="h2">
            Olaga hot
          </head>
          <p xml:id="i-WhxxjS6WKjX7UX49tCtSGw">
            Vad man redan idag kan slå fast är att maximistraffet för olaga
            hot (brottsbalken 4 kap. 5 §) bör höjas, exempelvis från ett till
            minst två års fängelse. Olaga hot är ett brott som bland annat
            kriminella grupperingar på ett verkningsfullt sätt kan använda
            för att få gehör för sin vilja. Det leder ofta till stort obehag
            och otrygghet för den som drabbas och kan påverka hela livet för
            brottsoffret, även om hotelserna aldrig förverkligas. Visserligen
            finns möjlighet att döma för grovt olaga hot, men att olaga hot
            av normalgraden endast kan ge ett års fängelse och därtill har
            böter i straffskalan innebär inte ett tillräckligt tydligt avståndstagande
            från statens sida från detta potentiellt mycket allvarliga brott.
          </p>
          <head xml:id="i-JZyvn9akK1jUJrD9naiiPZ" type="h2">
            Snatteri
          </head>
          <p xml:id="i-MKa5aUT1UMdsFipaJYFqNx">
            I brottsbalken 8 kap. 2 § stadgas att stöld som är ringa benämns
            snatteri. Benämningen snatteri tonar i alltför hög grad ner allvaret
            i detta brott. Det är viktigt att barn och ungdomar tidigt lär
            sig att inte stjäla. Därför bör man inskärpa att stöld av varje
            slag är ett allvarligt brott, inte förminska brottets allvarlighet.
          </p>
          <p xml:id="i-KHrvbmu3Q8W5v5EbktjeJE">
            Dessutom är förslagna stöldligor ett betydande problem för landets
            butiker, och att beteckna det brott som dessa ligor främst ägnar
            sig åt med den förmildrande benämningen snatteri är olämpligt.
          </p>
          <p xml:id="i-4ppbczhSAYpMenvsxTCccH">
            Istället för snatteri borde brottet benämnas ringa stöld.
          </p>
          <head xml:id="i-8BXPFHdXX2PLrJbgjzNRHH" type="h2">
            Hemliga tvångsmedel
          </head>
          <p xml:id="i-DmibmHbnbMvWwMMR9jG5oy">
            Vid utredningen av vissa brott står så kallade hemliga tvångsmedel
            till de rättsvårdande myndigheternas förfogande. Hemliga tvångsmedel
            är postkontroll, hemlig teleavlyssning, hemlig teleövervakning
            (som inte innefattar att man tar del av innehållet i telefonsamtalen,
            utan bl.a. uppgift om vem som ringer till vem), hemlig kameraövervakning
            och hemlig rumsavlyssning. Användandet av dessa tvångsmedel är
            av rättssäkerhetsskäl omgärdat av ett omfattande regelverk. Bland
            annat förutsätter användandet av tvångsmedlen tillstånd från domstol
            och de får bara användas vid brott av viss svårighetsgrad.
          </p>
          <p xml:id="i-B7L2mBU24SKTCkpVWvaCpa">
            Postkontroll får användas om det för brottet är föreskrivet fängelse
            i ett år eller mer. Hemlig teleavlyssning och hemlig kameraövervakning
            förutsätter att förundersökningen gäller ett brott som har ett
            minimistraff om två års fängelse eller vars straffvärde kan antas
            överstiga två år. Hemlig teleövervakning förutsätter att förundersökningen
            gäller ett brott som har ett minimistraff om fängelse i sex månader
            eller vissa andra brott, t.ex. barnpornografibrott. Hemlig rumsavlyssning
            kan användas vid förundersökning avseende brott som har ett minimistraff
            om fängelse i fyra år, eller vissa andra allvarliga brott, till
            exempel grovt narkotikabrott, om det kan antas att brottets straffvärde
            överstiger fyra års fängelse.
          </p>
          <p xml:id="i-Q3iGtYMjR5xxaAXV8F3pjg">
            Hemliga tvångsmedel kan vara av avgörande betydelse för att klara
            upp allvarliga brott. Ett problem som har påtalats från åklagarhåll
            när det gäller utredning av grov, organiserad brottslighet är
            att det vanligen inte är tillåtet att använda hemliga tvångsmedel
            i en förundersökning som gäller övergrepp i rättssak (t.ex. hot
            mot vittnen) eller mened. För båda dessa brott av normalgraden
            stadgas att straffet ska vara fängelse i högst fyra år. Det innebär
            att minimistraffet rent formellt är det kortaste fängelsestraff
            som kan utdömas, nämligen 14 dagar. Vid ringa brott är straffet
            böter eller fängelse i högst sex månader. Vid grovt brott är straffet
            fängelse i lägst två eller högst åtta år.
          </p>
          <p xml:id="i-N3W911SFX5KryXkv7aJ1Gg">
            Det är ovanligt att dessa brott av normalgraden ger två års fängelse,
            vilket innebär att det endast är vid misstanke om grovt övergrepp
            i rättssak och grov mened som hemliga tvångsmedel kan komma i
            fråga.
          </p>
          <p xml:id="i-4CgFvSZgvqwowmRgQZAdrR">
            Övergrepp i rättssak är ett allvarligt brott som innebär ett
            angrepp på rättsväsendets funktionsmöjligheter. Mycket tyder på
            att hot mot vittnen tyvärr blivit vanligare, inte minst i mål
            som rör grov, organiserad brottslighet. Också mened är ett allvarligt
            brott som hotar rättssystemets möjligheter att fungera och som
            kan ha blivit vanligare t.ex. i kölvattnet av den grova, organiserade
            brottslighetens framväxt i Sverige under 1990- och 2000-talen.
            Det kan därför finnas skäl att lyssna på de åklagare som menar
            att det borde vara möjligt att använda hemliga tvångsmedel även
            i förundersökningar som gäller övergrepp i rättssak och mened.
          </p>
          <p xml:id="i-4BTvq23zpZWeS4qZs6QfYQ">
            Det kan lösas antingen genom att man särskilt föreskriver att
            tvångsmedlen, eller vissa av dem, får användas vid utredning av
            de båda brotten, eller genom att man inför ett straffminimum på
            två års fängelse för de båda brotten.
          </p>
          <p xml:id="i-NLtcyzJb8w1EUuatvAR5P4">
            Mot utökade möjligheter att använda hemliga tvångsmedel står
            självklart integritets- och rättssäkerhetsaspekter, varför frågan
            bör utredas noga.
          </p>
          <p xml:id="i-VkMFVBL9NtQw6e2K33d8dk">
            Det är också så att hemlig teleavlyssning och hemlig teleövervakning
            förutsätter att det finns en identifierad person som är skäligen
            misstänkt för brottet. Från åklagarhåll har påtalats att detta
            innebär en betydande inskränkning i möjligheterna att använda
            dessa tvångsmedel, eftersom man i många fall skulle behöva använda
            t.ex. hemlig teleavlyssning för att avgöra vilken person i en
            gruppering som gjort sig skyldig till ett visst brott. Även detta
            problem framstår som särskilt tydligt vid utredning av grov, organiserad
            brottslighet.
          </p>
          <p xml:id="i-V9ZRVqdPUmYrm9Lp4sfzoi">
            Om man skulle öppna för hemlig teleavlyssning utan att den misstänktes
            identitet är känd ökar det å andra sidan risken för att oskyldiga
            personer blir föremål för avlyssning. Även i detta fall behövs
            således en noggrann översyn av regelverket och en analys av argument
            för och emot utvidgade möjligheter till avlyssning.
          </p>
        </div>
        <div xml:id="i-PdxVzGtqdxoerTxAA2KuCa" type="signatureBlock">
          <list xml:id="i-PGrPxKYbda1k1vmeT1KXw7">
            <item xml:id="i-fkLVvdUnRTEdUC9HWtS5H" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
