<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--ak--00037">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__37/mot_1938__ak__37-001.pdf"/>
      <fw xml:id="i-K7vmjufwTEXgHqxV3vJPFZ">
        Motioner i Andra kammaren, Nr 37. T
      </fw>
      <div xml:id="i-BEF4gwDnDxAhUwNyLdxyTj" type="motHeader">
        <div xml:id="i-3zGLrMp8Wz2tTmRDgQ53RB" type="motTitle"/>
        <div xml:id="i-4tCNBi1Lq57KrvEZXgfwSN" type="motSubmissionInfo"/>
      </div>
      <div xml:id="i-LBkrK9qdNgEDpdb8W7pZPg" type="motBody">
        <div xml:id="i-Es53AqaqWs3WnV7Xbq2qyA">
          <p xml:id="i-12dmJCpwd68UL6AU1n2C2P">
            Nr 37.
          </p>
          <p xml:id="i-GS6fKw9WXwNs7XF4fh17LN">
            Av herrar Lundqvist och Thorell, angående rationalisering och
            finansie- ring av huvudvägarnas ny- och ombyggnad samt underhåll.
          </p>
          <p xml:id="i-BnsbByEHZL83HXdkcQkRYk">
            Alldeles oavsett vilken inställning man kan ha till motortrafikens
            betydelse och utvecklingsmöjligheter, så måste det dock framstå
            som ett angeläget önske- mål, att de för våra förhållanden avsevärda
            belopp, som årligen nedläggas på vägväsendets förbättring och
            underhåll, komma till den mest rationella an- vändning. Att det
            i detta avseende under de gångna åren kännbart brustit mångenstädes,
            lärer nog ingen kunna eller ens vilja förneka. Planmässigheten
            har lämnat åtskilligt övrigt att önska. Nyanläggningar och förbättringar,
            slukande avsevärda summor, ha skett utan föregående tillräck-
            liga förundersökningar i olika avseenden. Arbeten ha i stor utsträckning
            ut- förts på måfå, med en vägstump här och en där, efter omväxlande
            byggnads- principer och med otillräcklig sikt på framtiden. Tillgängliga
            medel ha icke alltid disponerats för sådana arbeten, som ur allmän
            trafiksynpunkt varit de mest angelägna. Ortssynpunkter ha i åtskilliga
            fall förhindrat en sträckning av de stora vägarna, som varit den
            lämpligaste. Samarbetet olika vägdistrikt emellan torde ej heller
            alltid varit sådant, att det underlättat den bästa lösningen,
            då det gällt omläggning av de större stråkvägarna. Anslagen till.permanentning
            ha varit otillräckliga, vilket bl. a. medfört onödigt höga underhållskostnader.
            Vad här anförts torde få anses tillräckligt som belägg för att
            den hittillsvarande ordningen knappast kan sägas hava fungerat
            fullt tillfredsställande. Att förslag nu framlagts om utarbetande
            av en teknisk-ekonomisk generalplan för landets såväl riks- som
            länshuvudvägar förtjänar därför att hälsas med all- män tillfredsställelse.
            De små resurser och den ringa arbetstid, varmed synes vara räknat
            för detta utomordentligt betydelsefulla arbete, ger emellertid
            anledning till farhågor för att det här tyvärr knappast kan vara
            fråga om något väsentligt mer än en skäligen ytlig plan på papperet.
            I stort sett torde den nya generalplanen komma att likna de tidigare
            upprättade s. k. flerårsplanerna, även om helt naturligt den nya
            planen skulle skänka något större överblick än dessa senare. Den
            skulle bl. a. även åtföljas av uppgifter om de approximativa kostnaderna
            för erforder- liga arbetsbyggnader. Vidare har föreslagits, att
            en grundlig omgestaltning skulle ske beträffande de nuvarande
            bestämmelserna om bilskattemedlens fördelning i syfte bl. a.,
            att omgestaltningen av huvudvägnätet i högre grad än nu skulle
            kunna genom- föras efter de verkliga trafikbehoven.
          </p>
          <pb facs="riksdagen-motions-pdf/data/1938/mot_1938__ak__37/mot_1938__ak__37-002.pdf"/>
          <fw xml:id="i-4QEbcw2GMiGqnDrzx8zjnf">
            8 Motioner i Andra kammaren, Nr 37.
          </fw>
          <p xml:id="i-FGWV8ndbjA2wfDocTECyiC">
            Den nyorientering på vägväsendets område, som sålunda synes vara
            förestå- ende, torde få anses i och för sig välgrundad och fördelaktig.
            Skola emellertid strävandena att få till stånd bättre förhållanden
            krönas med bestående framgång och leda till mera betydande praktiska
            resultat, synes det nödvändigt, att den generalplan, som uppgöres
            över huvudvägarna, blir så full- ständig i olika hänseenden, som
            ske kan, och att dessutom även en finansie- ringsplan i anslutning
            till densamma kommer till stånd, upptagande såväl i vilken ordning
            de olika företagen, i vad gäller huvudvägarna, skola genomföras
            som ock huru de därför erforderliga medlen verkligen skola kunna
            göras till- gängliga. En sådan plan måste bl. a. bygga på den
            förutsättningen att de olika huvudvägarna skola färdigställas
            inom en rimlig tid, även om denna kan växla för olika vägdelar.
            Hittillsvarande tillgångar torde knappast förslå att inom rimlig
            tid på tids- enligt sätt omgestalta huvudvägnätet. Någon större
            minskning av underhålls- kostnaderna torde väl näppeligen heller
            framdeles kunna påräknas. Under sådana förhållanden synes det
            vara en logisk och tvingande nödvändighet, om man vill komma fram
            till en rationell ordning i fråga om vägväsendets gestaltning,
            att i samband med den generalplan, som nu förebådats, också upprätta
            en finansieringsplan, av vilken klart framgår, när olika anslagsbelopp
            böra vara disponibla och huru de skola åvägabringas, vidare huru
            kostnaderna böra uppdelas på skatte- och lånemedel samt vilka
            skattemedel som därvid böra anlitas ävensom huruvida staten eller
            vägdistrikten eller bådadera skola ombesörja event. upplåning.
            Beträffande vilka olika skattemedel som för här ifrågavarande
            vägändamål kunna komma ifråga, lärer det väl endast råda en mening
            därom att bilbeskatt- ningen i främsta rummet skall anlitas. I
            den mån även andra skattemedel måste tillgripas, synes det emellertid
            allvarligt böra övervägas, om den hittills- varande ordningen
            att även för dessa huvudvägar låta vägdistrikten uttaxerå särskilda
            vägskattemedel kan anses rättvis och motiverad. I årets statsverksproposition
            uttalar statsrådet och chefen för kommunika- tionsdepartementet
            under instämmande i de synpunkter, som vederbörande sakkunniga
            anfört, bl. a. följande: »Med motorismens utveckling till ett
            för landets näringsliv över huvud vik- tigt transportmedel äro
            vägarna att betrakta varken som ett motortrafikens intresse eller
            ett ortsintresse utan, liksom övriga viktiga kommunikationsmedel,
            som ett allmänt intresse.» Riktigheten av ovanstående uttalande
            lärer ingen kunna bestrida, allra minst i vad det gäller de stora
            huvudvägarna. Under sådana förhållanden måste det emellertid sättas
            starkt i fråga, om det längre kan vara berättigat att, när det
            rör riks- och länshuvudvägar, låta de belopp, som utöver bilmedlen
            erfordras, gäldas av vägdistrikten och alltså åstadkommas genom
            uttaxering av vägskatt.
          </p>
          <pb facs="riksdagen-motions-pdf/data/1938/mot_1938__ak__37/mot_1938__ak__37-003.pdf"/>
          <fw xml:id="i-U56GJGk7DB1Q4CbhFMKt8g">
            Motioner i Andra kammaren, Nr 37. 9
          </fw>
          <p xml:id="i-8ASQXgpViFBe7cS6daaC11">
            Vägskatten utgår, såsom allmänt känt är, efter särskilda grunder
            och drabbar praktiskt taget endast landsbygdens befolkning. Vägskatten
            utgör f. ö. en känn- bar extra belastning för denna. Trafiken
            på de stora stråkvägarna har emeller- tid med åren undergått en
            i flera avseenden revolutionsartad förändring. De stora huvudvägar,
            som under senare tid anlagts eller som äro under vardande, ha
            för den landsbefolkning, som bor inom de vägdistrikt, där dessa
            huvudvägar gå fram, som regel mycket liten betydelse. Då motortrafiken
            utvecklats på sätt departementschefen själv framhållit och då
            dessa huvudvägar på grund av den tunga genomgående trafiken måste
            ges en utrustning och kvalitet, som sträcker sig långt utöver
            vad den lokala trafiken kan motivera, synes det icke kunna försvaras
            att längre bibehålla en ordning rörande kostnadernas fördelning,
            som tidigare kan ha varit naturlig och riktig, men för vilken
            förutsättningar icke längre äro för handen. Ett bibe- hållande
            av den hittillsvarande ordningen skulle ju innebära, att kostnaderna
            för riks- och länshuvudvägarna, vilka ha att befordra den allmänna
            samfärdseln över huvud och därför äro ett allmänt riksintresse,
            alltjämt till väsentlig del skulle bäras av den landsbygdsbefolkning,
            jordbrukare, tjänstemän och andra, som, utan att ha något mera
            allmänt intresse av dessa stora stråkvägar råka bo inom de vägdistrikt,
            där dessa gå fram. Detta kan icke vara riktigt. Det må i detta
            sammanhang även erinras om att mången jordbrukare bor långt ifrån
            de all- männa vägarna och därför har att, utöver den vägskatt
            han får betala, ensam bära kostnaderna för lång enskild väg. Att
            bibehålla den hittillsvarande ord- ningen överensstämmer dåligt
            med statsmakternas strävanden i övrigt att söka motverka landsbygdens
            avfolkning. Vägskattemedel böra alltså icke få uttaxe- ras för
            dessa huvudvägar, vare sig det gäller nyanläggning eller förbättrings-
            arbeten. De belopp, som för dessa vägändamål erfordras utöver
            vad bilskatten ger, synas i stället böra helt utgå av statsmedel.
            — Att statsmedel bör användas, synes så mycket mer naturligt och
            befogat, som trafiken å dessa huvudvägar åtminstone vissa tider
            av året och inom vissa trakter till icke ringa del utgöres av
            utländska turister. Det kan ifrågasättas, om den svenska bilismen
            bör be- lastas med de kostnader, denna utländska trafik kan föranleda.
            Vad underhållskostnaderna angå, kunna givetvis skäl anföras för
            att jämväl dessa helt avlastas vägdistrikten. Att sträcka sig
            fullt så långt torde emellertid knappast vara riktigt. En höjning
            av statsbidraget till underhållet av dessa vä- gar är emellertid
            under alla förhållanden starkt motiverad. Om vägdistrikten befrias
            från kostnader för huvudvägarna på sätt här an- givits, skulle
            en någorlunda rättvis fördelning av skattetungan, i vad gäller
            väg- väsendet, möjliggöras. Det förutsättes härvid som helt naturligt,
            att bilskatte- medel framdeles skall anvisas även för det lokala
            vägnätet i ungefär samma proportion som hittills. Efter en sådan
            omläggning av skattebördan skulle alltså den särskilda vägskatten
            kunna, såsom ur olika synpunkter önskvärt är, vä- sentligt sänkas.
          </p>
          <pb facs="riksdagen-motions-pdf/data/1938/mot_1938__ak__37/mot_1938__ak__37-004.pdf"/>
          <fw xml:id="i-AMAh94jak8pr1D3mpU1tZ1">
            10 Motioner i Andra kammaren, Nr 37. På grund av vad sålunda
            anförts hemställes,
          </fw>
          <p xml:id="i-VS2jjYM2M2vjohyQnN573n">
            att riksdagen ville i skrivelse till Kungl. Maj:t anhålla, att
            Kungl. Maj:t ville med beaktande av de synpunkter, som här ovan
            framhållits, låta uppgöra ej blott en teknisk-ekonomisk generalplan
            för landets huvudvägar utan jämväl en denna kompletterande finansieringsplan.
          </p>
          <p xml:id="i-3TXCdTpcV8bW6wCDwvK2po" type="date">
            Stockholm den 19 januari 1938.
          </p>
          <div xml:id="i-SXiqUcjxjCX9avuh41GeeE" type="signatureBlock">
            <p who="i-V7ccB7n8KQvCDssB4XYWTN" type="signature">
              R. Lundqvist
            </p>
            <p who="unknown" type="signature">
              BE. Thorell
            </p>
          </div>
        </div>
      </div>
    </body>
  </text>
</TEI>
