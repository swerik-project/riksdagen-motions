<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_267/mot_200405_MJ_267-0001.pdf"/>
      <pb facs="riksdagen-motions-pdf/data/200405/mot_200405_MJ_267/mot_200405_MJ_267-0001.pdf"/>
      <div type="motHeader" xml:id="i-XNNR3EsNzeexmiSuFtTQAv">
        <div type="motTitle" xml:id="i-V8sKzoq2RjrJ8tpoLpgkry"/>
        <div type="motSubmissionInfo" xml:id="i-LYZrreEsHS8GK6CvZxMJY3"/>
      </div>
      <div type="motBody" xml:id="i-D6aYJFt7dGKFZyumvEiXo9">
        <div xml:id="i-Kui1sbFmHFsXGsuDkfn99r">
          <p xml:id="i-K15vzbmT1DMxGSqSmC3Jyb">
            2004/05 mnr: MJ267 pnr: c543
          </p>
          <p xml:id="i-KrYyZwRWNUdnC6ZrtqbYEn">
            Motion till riksdagen 2004/05:MJ267
          </p>
          <p xml:id="i-5oQpPVYRsY2zavuxNw6r9P">
            av Håkan Larsson (c)
          </p>
          <p xml:id="i-Fjso3UhxotwxRxLx52pXv5">
            Utvecklingscentrum för hästnäringen
          </p>
          <p xml:id="i-MVgEQC2VUiQxMgmuEj9gow">
            Förslag till riksdagsbeslut
          </p>
          <p xml:id="i-3HPh9uYqEQmk3eg7FK6iRR">
            Riksdagen tillkännager för regeringen som sin mening vad i motionen
            anförs om att utveckla Wången till ett nav för utvecklings- och
            kompetensfrågor inom hästturism.
          </p>
          <p xml:id="i-BVik9n2eQRutdopuvrLXa5">
            Motivering
          </p>
          <p xml:id="i-HMBRShFNFg1GUFu2hSGRzu">
            Sverige är ett av de hästtätaste länderna i Europa. Antalet hästar
            i vårt land beräknas till 250 000. En aktuell studie från Sveriges
            lantbruksuniversitet (Hästnäringens samhällsekonomiska betydelse)
            beräknar att hästnäringen i Sverige idag omsätter ungefär 20 miljarder
            kronor och genererar 9 500 helårstjänster. Men potentialen är
            långt större än så. Hästen betyder alltså mycket för svensk ekonomi.
            Det handlar om en näring som inte bara betyder mycket för många
            människor, inte minst ungdomar, utan också skapar en omfattande
            ekonomisk aktivitet — och på så sätt ger stora positiva effekter
            för samhället i form av sysselsättning och skatteintäkter. För
            landsbygden betyder hästintresset på många håll att fler människor
            flyttar ut från städerna för att lättare kunna vara hästägare.
            Hästen betyder också alltmer för att hålla landskapet öppet. En
            del av hästnäringen som har en särskilt stor potential är hästturismen,
            vilken kan skapa sysselsättning och dra nya turistinkomster till
            landet. Redan finns många mindre företag som sysslar med hästturism
            runt om i landet, och det finns plats för många fler om utvecklingsmöjligheterna
            tas till vara. Inlandsdelegationen och = Turistdelegationen har
            särskilt pekat på möjligheterna att utveckla hästturismen i inlandets
            skogsbygder och lågfjäll. Ett förslag som diskuteras sedan en
            tid tillbaka är att inrätta ett ”nav för utvecklings- och kompetensfrågor
            inom hästturism”. En mycket lämplig
          </p>
          <p xml:id="i-DTVxL9VHJJeSkNjP3ipPH3">
            lokalisering av ett sådant nav är Wången i Krokoms kommun. Här
            finns redan ett väl fungerande utvecklingscentrum för svensk travsport.
            Samtidigt finns
          </p>
          <pb facs="riksdagen-motions-pdf/data/200405/mot_200405_MJ_267/mot_200405_MJ_267-0002.pdf"/>
          <p xml:id="i-68eD68nkjWLEjSnQq2znxK">
            2004/05:MJ267
          </p>
          <p xml:id="i-K5Dqjb5w59twbHVrqmrrsX">
            ett 20-tal hästturismföretag i Jämtlands län, där Wången ligger,
            vilket skapar en god miljö för en anläggning av den här typen.
            Wången är därför utmärkt som nav för utbildning och kompetensutveckling
            på detta område. Det viktiga är nu att ta fram tillräckliga resurser
            för att göra verklighet av planerna. Staten har ett stort ansvar
            för att möjliggöra detta. Ett nav för utvecklings- och kompetensfrågor
            har förutsättningar att medverka till att den stora potentialen
            inom svensk hästturism kan tas till vara.
          </p>
          <p xml:id="i-2fbqt4Rq4yuuzvwRuP4XEJ">
            Stockholm den 27 september 2004
          </p>
          <p xml:id="i-FXP45qk96t2FpziTepJQMV">
            Håkan Larsson (c)
          </p>
        </div>
      </div>
    </body>
  </text>
</TEI>
