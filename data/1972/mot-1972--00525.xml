<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00525">
  <teiHeader>
    <fileDesc>
      <titleStmt>
        <title>angående stödet till Gotlandstrafiken.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående stödet till Gotlandstrafiken.</title>
          <idno type="rdwebb">FV02525</idno>
          <rs type="number">525</rs>
          <ref type="dokument_url_text">http://data.riksdagen.se/dokument/FV02525/text</ref>
          <ref type="dokument_url_html">http://data.riksdagen.se/dokument/FV02525</ref>
          <ref type="dokumentstatus_url_xml">http://data.riksdagen.se/dokumentstatus/FV02525</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fd4phXTQ1y6yS4h5yDRk3M" type="signed"/>
        <correspContext corresp="i-Fd4phXTQ1y6yS4h5yDRk3M">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__525/mot_1972__525-001.pdf"/>
      <fw xml:id="i-ATWwLC4D8FDhpxyacnFM5K">
        Mot. 1972:525 10
      </fw>
      <div xml:id="i-RTzACrCLJrsKQVhMZP2Don" type="motHeader">
        <div xml:id="i-H9Z5PpJsdy7bzPJMU81b69" type="motTitle"/>
        <div xml:id="i-C2MAEQpuFJ3BMVSEaCWh6s" type="motSubmissionInfo"/>
      </div>
      <div xml:id="i-JKGSE3RvAVVsaji3er7xuo" type="motBody">
        <div xml:id="i-14PksdVDmpdgT3wSRb2LRa">
          <p xml:id="i-HCwhS4i2wFPMkpH6rbwXaU">
            Mot. 1972:S2S ”
          </p>
          <p xml:id="i-WjHS1FLFgJJUB7pzVqmUQM">
            Nr 525
          </p>
          <p xml:id="i-LoUgwoV9pDLhzVySVefDGj">
            av herrar Helén och Fälldin angående stödet till Gotlandstrafiken.
          </p>
          <p xml:id="i-Len9AKbgCP7M6gK4uUbUxX">
            Huvuddelen av det gods som fraktas på linjesjöfart till och från
            Gotland är lastat på hjulbaserade fordon i form av släpvagnar,
            trailers eller lastbilar, som i sin tur transporteras på Gotlandsbolagets
            färjor. Det är således dubbla transportmedel som måste användas
            över havet, nämligen de hjulbaserade fordonen som godset är lastat
            på och färjorna som dessa fordon transporteras vidare på. Detta
            medför att transport- kostnaderna blir mycket höga jämfört med
            förhållandena vid landtran- sport. Enligt normaltaxa för Gotlandstrafiken
            uppgår fraktkostnaderna mellan Stockholm och Visby för närvarande
            till 110 kronor per ton gods vid last om minst 15 ton per fordon,
            På fastlandet är fraktkostnaden på långtradare 43 kronor per ton
            vid motsvarande transportavstånd. Denna merkostnad drabbar dels
            de gotländska konsumenterna, dels de företag på Gotland som producerar
            varor för försäljning utanför länet och vilkas konkurrenskraft
            därigenom försvagas. Det senare är så mycket känn- barare som
            den gotländska marknaden är för liten för att en rationell produktion
            skall kunna upprätthållas baserad på avsättning på Gotland och
            att flertalet råvaror och halvfabrikat också måste införas till
            ön. I fraktkostnaden mellan Stockholm och Visby ingår bl. a. hamnavgift,
            färjeavgift och fordonsavgift. En reducering med 50 Z av färjeavgiften
            som 1971 års riksdag beslutade om innebär således att endast en
            del av kostnadsunderlaget är statsbidragsberättigat. Ännu har
            inte de nya taxorna för Gotlandstrafiken fastställts, men rent
            matematiskt skulle fraktkostnaden per ton gods sjunka från 110
            kronor till 93 kronor. Om det beslutade transportstödet som utgår
            med 50 70 på Gotlandsbolagets godstaxa höjdes till 100 26, skulle
            fraktkostnaderna per ton gods sjunka från beräknade 93 kronor
            till 76 kronor eller i detta fall med 15 4 till 31 Z jämfört med
            den nuvarande kostnaden. Transportkostnaden skulle ändock bli
            33 kronor högre per ton mellan Stockholm och Visby jämfört med
            motsvarande sträcka på fastlandet. Den beslutade subventionen
            medför alltså ingen radikal förbättring av konkurrenskraften för
            företag- samheten på Gotland jämfört med förhållandena på fastlandet.
            Det är givetvis tillfredsställande att detta transportstöd kommit
            till stånd, men vi förutsätter att detta endast är ett första
            steg till ekonomisk jämlikhet mellan Gotland och fastlandet. Vägverket
            driver i landet ett nittiotal färjeleder på vilka inga avgifter
            tas ut för transport av gods, bilar eller passagerare. En bro
            bygges för närvarande till Öland, vilken möjliggör att trafiken
            dit snart kan ske på samma villkor som vid landsvägstransporter
            på fastlandet. Kostnaderna för denna bro liksom för vägförbindelser
            och andra färjor än Gotlands-
          </p>
          <pb facs="riksdagen-motions-pdf/data/1972/mot_1972__525/mot_1972__525-002.pdf"/>
          <p xml:id="i-HzJe7n8FTNWe916zDZYxAe">
            färjorna täckes i allmänhet med bilskattemedel. Trots att bilskatten
            är lika hög på Gotland som för landet i övrigt kan det allmänna
            vägnätet utanför Gotland inte nyttjas av Gotlandsbilisterna utan
            betydande kost- nader för färden mellan ön och fastlandet. Färjorna
            är i praktiken Gotlands ”landsväg” till det övriga Sverige. Som
            princip bör därför gälla att staten skall bära de merkostnader
            som pålägges gods, fordon och passagerare för transport mellan
            Gotland och fastlandet jämfört med transportkostnaden för motsvarande
            sträcka på fastlandet. Om betingelserna på Gotland någonsin skall
            kunna bli jämförbara med dem på fastlandet, måste därför målsättningen
            beträffan- de trafikpolitiken vara att transportkostnaderna till
            och från Gotland åtminstone inte får vara högre än vad en transport
            på fastlandet av motsvarande längd skulle betinga. Den senaste
            tidens varsel om nedläggningar av för Gotland mycket betydelsefulla
            företag och verksamheter gör det synnerligen angeläget att snabbt
            stärka det gotländska näringslivets konkurrenskraft så att den
            friställda arbetskraften på bästa sätt kan finna ny sysselsättning
            på Gotland. Vi föreslår därför att hela frågan om vilka åtgärder
            som skall vidtagas för att skapa likställighet i transporthänseende
            mellan Gotland och fastlandet skyndsamt utredes och att förslag
            härom framlägges för riksdagen innan den treåriga försöksperioden
            gått till ända. Lämpligen kan denna utredning samordnas med dels
            de uppgifter som ålagts länsstyrelsen beträffande de regionala
            transporterna, dels Gotlands kommuns arbete på att få fram en
            effektivare hamnorganisation. Även om man bortser från hamnavgifter
            och avgifter för själva färjetransporten ställer det sig för närvarande
            dyrare att transportera en viss mängd gods mellan Gotland och
            fastlandet än att transportera samma godsmängd motsvarande sträcka
            på fastlandet. 1964 års Gotlandstrafikut- redning (SOU 1967:29)
            granskade skäligheten i taxorna för lastbils- trafiken till och
            från Gotland. I betänkandet har redovisats både merkostnader och
            mindrekostnader för dessa transporter. Bland mer- kostnaderna
            nämns utöver färje- och hamnavgifterna kostnader till följd av
            längre transporttider och därmed sämre utnyttjande av fordon och
            personal samt ökat försäkringsskydd på grund av sjötransport.
            Bland mindrekostnader nämns driftkostnadsbesparingar och personalkostnads-
            besparingar. Utredningens slutsats är att ”det finns utrymme för
            en inte oväsentlig sänkning av den officiella biltaxan till och
            från Gotland”. Den utredning vi föreslår bör ta upp denna fråga
            till förnyad prövning. Det beslutade transportstödet avser endast
            transporter från Gotland. De företag som hämtar sina råvaror eller
            halvfabrikat från andra håll och som transporterar dem till Gotland
            med Gotlandsbolagets färjor kommer även i fortsättningen att belastas
            av de högre frakttaxor som nu tillämpas. Även om de halvfabrikat
            som används i den tillverkande industrin som regel omfattas av
            transportavtal för såväl in- som utgående gods, ändrar detta inte
            relationerna i konkurrenskraften mellan företagen på Gotland respektive
            fastlandet. Jämförbara företag på fastlandet har givetvis liknande
            transportavtal. Konkurrensrelationerna torde bli oförändrade.
          </p>
          <pb facs="riksdagen-motions-pdf/data/1972/mot_1972__525/mot_1972__525-003.pdf"/>
          <fw xml:id="i-8TzFUnt3ySpY2t8khjiiX1">
            Mot. 1972: 525 11
          </fw>
          <p xml:id="i-UNcQ7D8wDC9rRZmmWKF7zY">
            De små företag som dominerar Gotlands näringsliv kan inte heller
            i motsvarande utsträckning som större företag förhandla sig till
            förmånliga rabattvillkor. Som ett led i strävandena att jämställa
            befolkningens och närings- livets villkor på Gotland med landet
            i övrigt bör därför riksdagen i skrivelse till Kungl. Maj:t hemställa
            att förslag till fraktstöd för råvaror och halvfabrikat till Gotlands
            förelägges årets riksdag. Utredningen bör också ta upp frågan
            om reducering av priset på personbiljetterna. Om en familj skall
            resa mellan Gotland och fastlandet, åsamkas vederbörande extra
            utgifter jämfört med färd motsvarande sträcka på fastlandet. Även
            för turister och för de fastlänningar som har fritidsstugor på
            Gotland utgör resekostnaderna till och från Gotland en så hög
            belastning att de begränsar såväl den rörliga som den mer fasta
            turismens normala expansion. I konkurrensen med andra attraktiva
            turistområden i Sverige börjar Gotland på grund av de höga resekost-
            naderna att få svårt att hävda sin ställning. När frågan om ett
            utökat statligt stöd övervägs bör som jämförelse uppställas de
            kostnader som samhället alternativt får bära för en successiv
            avfolkning på Gotland med motsvarande investeringar i andra samhällen
            liksom de ökade kostnaderna för den under tiden kvarboende befolk-
            ningen om en efter svenska förhållanden dräglig standard skall
            kunna upprätthållas. Det måste vara i landets intresse att i möjligaste
            mån ge förutsättningar för en bättre utveckling på Gotland än
            hittills så att näringslivet kan förnyas och ge sysselsättning
            åt befolkningen. Beslutet att Gotland skall tillhöra stödområdet
            innebär att statsmakterna ställt sig positiva till att näringslivet
            på Gotland skall förstärkas. Den omställning som pågår och som
            måste stödjas med positivt inriktade åtgärder försvåras i hög
            grad av de höga gods- och persontransportkostnaderna till och
            från Gotland. Befolkningsprognoserna pekar också på en kraftig
            minskning under 1970-talet som en följd av brist på arbetstillfällen.
            Redan nu är skatteunderlaget det lägsta per invånare i landet
            och skattetrycket högst bland kommuner, Det är därför i hög grad
            befogat att med . statliga medel så långt möjligt söka bromsa
            upp den negativa utvecklingen. Att inte i tid vidta här föreslagna
            åtgärder innebär att stödaktionerna blir allt dyrare och svårare
            att genomföra. Med hänvisning till ovanstående hemställes att
            riksdagen hos Kungl. Maj:t begär 1. att ett förslag om fraktstöd
            för råvaror och halvfabrikat till Gotland förelägges årets riksdag,
            samt 2. att en utredning tillsättes med uppgift att framlägga
            förslag om ytterligare åtgärder i syfte att skapa likställighet
            mellan Gotland och fastlandet i fråga om kostnader för transporter
            av gods, fordon och passagerare.
          </p>
          <p xml:id="i-JNrpTaUPCaDzdUb7vQk2FQ" type="date">
            Stockholm den 25 januari 1972 GUNNAR HELÉN (fp) THORBJÖRN FÄLLDIN
            (c)
          </p>
        </div>
      </div>
    </body>
  </text>
</TEI>
