<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-00884">
  <teiHeader>
    <fileDesc>
      <titleStmt>
        <title>Åtgärder för kronvittnen och vittnesskydd</title>
        <author corresp="i-Dkz1KdQBrKqVm9WCptUQaD i-7HvCHEwjbKSjsnRP39c1s9">av Adam Marttinen och Patrick Reslow (SD, -)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:884 av Adam Marttinen och Patrick Reslow (SD, -)</title>
          <idno type="rdwebb">H502884</idno>
          <rs type="number">884</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H502884/text</ref>
          <ref type="dokument_url_html">http://data.riksdagen.se/dokument/H502884</ref>
          <ref type="dokumentstatus_url_xml">http://data.riksdagen.se/dokumentstatus/H502884</ref>
          <ref type="docx">http://data.riksdagen.se/fil/F31B1CA2-5598-4EC9-A6F0-8207A0881FDC</ref>
          <ref type="pdf">http://data.riksdagen.se/fil/9BB84F02-A76D-4B33-A607-F7ED1E81EE20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9mMrBWzEt9opAeoZXjndxC" type="signed"/>
        <correspContext corresp="i-9mMrBWzEt9opAeoZXjndxC">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-LscK7c8DV9djjhmnqnizmG" type="submitted">
          <date when="2017-10-02"/>
          <time when="09:39:16"/>
        </correspAction>
        <correspAction xml:id="i-FPBW16ZhNBg6DwjP1P4roL" type="reviewed">
          <date when="2017-10-02"/>
          <time when="10:18:53"/>
        </correspAction>
        <correspAction xml:id="i-Hd7uVNPnByFzdaAKKtTsPJ" type="referred">
          <date when="2017-10-13"/>
        </correspAction>
        <correspAction xml:id="i-EJe7CZh2PF2qVgytNeEk1J" type="assigned">
          <date when="2018-04-25"/>
          <time when="18:26:38"/>
        </correspAction>
        <correspContext corresp="i-EJe7CZh2PF2qVgytNeEk1J">
          <ref type="assignedTo">Justitieutskottet</ref>
        </correspContext>
        <correspAction xml:id="i-5ZmQSE94EF3VaVqcpc7ZPW" type="behandlas_i"/>
        <correspContext corresp="i-5ZmQSE94EF3VaVqcpc7ZPW">
          <ref type="uppgift">2017/18:JuU15</ref>
          <ref type="ref_dok_id">H501JuU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PabJqPDfyCFcLpzY9E24dH" type="motHeader">
        <div xml:id="i-Ggf5NVrVjPfUTGkGy1r7tb" type="motTitle">
          Motion till riksdagen 2017/18:884 av Adam Marttinen och Patrick
          Reslow (SD, -) Åtgärder för kronvittnen och vittnesskydd
        </div>
      </div>
      <div xml:id="i-WavXGcRuEZU9Y1b23rMCCa" type="motBody">
        <div xml:id="i-RKp5YtwWzFSu7ZDN5DodQH" type="motProposal" subtype="förslag">
          <head xml:id="i-7TPDJYH5ePMDUGnyYWHc4p">
            Förslag till riksdagsbeslut
          </head>
          <list xml:id="i-7NdAaTzYZvz2KsWvwDJtmB" style="ol">
            <item xml:id="i-CE75LwFbd82LWL3uKsuqPb">
              Riksdagen ställer sig bakom det som anförs i motionen om att
              införa ett kronvittnessystem och tillkännager detta för regeringen.
            </item>
            <item xml:id="i-9193jzXEhULDMDQrd1obMk">
              Riksdagen ställer sig bakom det som anförs i motionen om utökad
              vittnesskyddsverksamhet och tillkännager detta för regeringen.
            </item>
            <item xml:id="i-AhYQUVLAHsSRHzhUEszNCe">
              Riksdagen ställer sig bakom det som anförs i motionen om att
              införa möjlighet till anonyma vittnen och tillkännager detta för
              regeringen.
            </item>
          </list>
        </div>
        <div xml:id="i-46xNkdYjSRvYLpvWnFoYjd" type="motContent">
          <head xml:id="i-WyPWUBZeAFSektshyjMHC1" type="h1">
            Motivering
          </head>
          <head xml:id="i-BDdx6jmdPFfatMkGW3Z3P6" type="h1">
            Kronvittnessystem
          </head>
          <p xml:id="i-Asc5dxFsMCbz46ngHtcuwp">
            Genom proposition 2014/15:37 Strafflindring vid medverkan till
            utredning av egen brottslighet infördes en reglering om strafflindring
            vid medverkande till utredning av egen brottslighet, vilket är
            positivt. Dock anser vi i likhet med tidigare förslag från Sverigedemokraterna
            att man även bör införa ett system med så kallade kronvittnen,
            d.v.s. där strafflindring även kan ges när en tilltalad medverkar
            till utredningen av andras brott, inte bara sina egna.
          </p>
          <p xml:id="i-KotL9E7ufBiPQtAvguKMxC">
            Som propositionen själv konstaterar (s. 13) har Danmark en sådan
            ordning där det ska även beaktas om gärningsmannen lämnat upplysningar
            som är avgörande för utredningen av andras brott. Även Norge har
            antagit en liknande lag som beaktar om den tilltalade i väsentlig
            grad bidragit till uppklarandet av andra brott.
          </p>
          <p xml:id="i-CzQGaFj4AAHN1mK2TX51Eo">
            Frågan om kronvittnen har behandlats tidigare i Sverige. Fängelsestraffkommittén
            (SOU 1986:14) angav främst tre skäl emot ett sådant system: För
            det första skulle genom kronvittnessystemet ett beteende som annars
            ses som mindre tilltalande, att skvallra på andra, direkt uppmuntras.
            Detta skäl betecknades dock av kommittén inte som tungt vägande.
            För det andra pekade kommittén på risken att dominerande brottslingar,
            genom lögner om andra svagare individer som de inte har så mycket
            att frukta från eller genom dimridåer om svårutredda händelser,
            försöker skaffa sig fördelar. För det tredje menade kommittén
            att ett system med kronvittnen, för att ge positiv effekt, måste
            innebära att polisen förespeglar den misstänkte vissa fördelar.
            Det kan då finnas en risk att polisen eller åklagaren skulle kunna
            frestas att ge sken av större fördelar än domstolen kan förväntas
            ge.
          </p>
          <p xml:id="i-CLZ6SkNRjMEMFtC9U6DBn7">
            Även Beredningen för rättsväsendets utveckling behandlade frågan
            om kronvittnen i sitt slutbetänkande Ett effektivare brottmålsförfarande
            – några ytterligare åtgärder (SOU 2005:117). Bedömningen gjordes
            att det inte nu bör införas en särskild bestämmelse för kronvittnen.
            Vad gäller skälen mot att införa ett sådant system hänvisade utredningen
            till Fängelsestraffkommitténs uttalanden. Ett ytterligare skäl
            som anfördes av utredningen var att bevisvärdet av de uppgifter
            ett kronvittne lämnar kan ifrågasättas.
          </p>
          <p xml:id="i-EwUNKcMv4bo9Duh1ptYb4R">
            Vi instämmer inte i de bedömningar som gjorts tidigare utan vill
            se någon form av kronvittnessystem i Sverige i likhet med våra
            grannländer Norge och Danmark. Även Storbritannien har ett sådant
            system.
          </p>
          <p xml:id="i-3WP2iXUX4pD5o8uRdMwHuf">
            Att ett kronvittnessystem uppmuntrar ett beteende som annars
            ses som mindre tilltalande, att skvallra på andra får anses som
            ett mycket svagt argument, vilket kommittén själv erkände. Att
            uppmuntra till att ange brottslingar är knappast mindre tilltalande
            utifrån ett samhällsperspektiv.
          </p>
          <p xml:id="i-3v9WkParfTFVeb4PE33Uc4">
            Kommitténs andra argument om att dominerande brottslingar, genom
            lögner om andra svagare individer som de inte har så mycket att
            frukta från eller genom dimridåer om svårutredda händelser, försöker
            skaffa sig fördelar anser vi också är rätt svagt utifrån hur vi
            vill se ett sådant system. Tanken bör självfallet vara att använda
            brottslingar på lägre nivå i hierarkin för att lagföra brottslingar
            högre upp i en brottskedja eller organisation. På samma sätt som
            propositionen utvecklar tillämpningsområdet för strafflindring
            vid egen brottslighet bör även ett tillämpningsområde definieras
            för medverkan till utredning om andras brottslighet. Propositionen
            anger exempelvis (s. 22): Strafflindring kan emellertid inte komma
            i fråga i alla situationer där den misstänkte i och för sig är
            villig att medverka. Detta bör även vara fallet vid ett kronvittnessystem.
            Ur ett samhällsperspektiv är det ju av större intresse att kunna
            lagföra ledarna inom den brottsliga världen. Skrivningarna rörande
            kronvittnessystem bör därför innefatta att strafflindring inte
            bör aktualiseras om den samlade bedömningen av den position som
            den eller de individer som anges har samt de brott de anges för
            är av ringa grad. Skrivningarna omkring detta får givetvis regleras
            noggrant men det går att göra det tydligt att det handlar om att
            komma upp i näringskedjan så att säga i första hand.
          </p>
          <p xml:id="i-NWVjpLUqLt7ZNu6UYYG73E">
            För det tredje menade kommittén att ett system med kronvittnen,
            för att ge positiv effekt, måste innebära att polisen förespeglar
            den misstänkte vissa fördelar. Det kan då finnas en risk att polisen
            eller åklagaren skulle kunna frestas att ge sken av större fördelar
            än domstolen kan förväntas ge. Detta kan självfallet regleras
            enkelt genom att polis och åklagare får krav på sig att tydligt
            redogöra att det är domstolen som avgör påföljd och straffmätning
            men att medverkan till utredningen tas i beaktande enligt lag.
          </p>
          <p xml:id="i-5a9RjEvbdSaGgYnFBRF1aq">
            Slutligen har det även anförts att bevisvärdet av de uppgifter
            ett kronvittne lämnar kan ifrågasättas. Samma farhåga har dock
            diskuterats i frågan om medverkan till utredning av egen brottslighet.
            På sidan 18 i propositionen står det: Det är naturligtvis en given
            utgångspunkt att beviskraven upprätthålls även i de fall där den
            tilltalades egna uppgifter ligger till grund för utredningen.
            Behövliga utredningsåtgärder ska alltså vidtas för att kontrollera
            riktigheten av den misstänktes uppgifter, precis som enligt den
            nuvarande ordningen. Detsamma ska givetvis gälla för ett kronvittnessystem.
          </p>
          <p xml:id="i-2Cb9nBeMkv747bbbjZzESi">
            Uppgifter som ett kronvittne lämnar måste vara verifierbara,
            konkreta och vara av väsentlig betydelse för utredningen. Exempelvis
            kan det handla om uppgifter om var stöldgods, vapen som använts
            vid brott, möten, telefonnummer eller personer befinner sig eller
            andra uppgifter som på olika sätt kan verifieras. Precis som regeringen
            anser att det bör finnas goda förutsättningar att upptäcka eventuella
            felaktigheter för medverkan till utredning av egen brottslighet
            anser vi att det även finns goda förutsättningar att upptäcka
            eventuella felaktigheter med ett kronvittnes uppgifter.
          </p>
          <p xml:id="i-3f9cYFCCq8qyda1VaFrNUe">
            Efter samtal med flera personer inom rättsväsendet och brottsbekämpningen
            framgår det att det finns en efterfrågan på att införa ett kronvittnessystem
            i Sverige. Hur stor strafflindring någon ska kunna få får utredas
            närmare. Med beaktande av att argumenten emot kronvittnessystem
            enligt oss är rätt svaga menar vi att fördelarna överväger:
          </p>
          <head xml:id="i-Xzv6UEpcqco8K8i2C8fSZk" type="h1">
            snabbare handläggningstider, speciellt i mindre komplicerade
            ärenden
          </head>
          <p xml:id="i-SLaTV8rh7dK9599ZLKrBN2">
            kortare häktningstider, mindre häktningar med restriktioner,
            vilket är bra ekonomiskt och mer humant
          </p>
          <p xml:id="i-8KXS7kkzLaTdYYxCz2TLdU">
            incitament för misstänkta att berätta om sin egen brottslighet
            och andras, vilket ökar chanserna att lagföra personer högre upp
            i hierarkin och andra inblandade.
          </p>
          <p xml:id="i-TKMEjQBHeiPx7jBeTEEpMw">
            Det är med andra ord flera fördelar inte minst ekonomiskt, men
            även resursmässigt kan det hjälpa brottsbekämpande myndigheter.
            Man kan också se det ur moraliskt/rättsvårdande perspektiv att
            det ger oss större möjligheter att lagföra de människor som tjänar
            mycket pengar på brottslighet, som utnyttjar och skadar andra
            människor och staten.
          </p>
          <head xml:id="i-5fJEADQdfKccYCLnyjPuy8" type="h1">
            Utökad vittnesskyddsverksamhet
          </head>
          <p xml:id="i-X35qyaJZxtzpjmzMtZzw5M">
            Med ett införande av kronvittnessystem kommer det också ställas
            högre krav på vittnesskydd. Vi anser därmed att det bör tillsättas
            en utredning över hur deras skydd kan förbättras samt en tydlig
            budgetering för att hantera de extrakostnader ett utbyggt vittnesskydd
            medför. Det bör finnas en grupp inom den del av polisen som är
            inriktad mot grov organiserad brottslighet som är specialutbildad
            för just vittnesskydd och får ett helhetsansvar i en sådan process.
          </p>
          <head xml:id="i-JhwSVLXNLSA1bgbfRRLt2W" type="h1">
            Anonyma vittnen
          </head>
          <p xml:id="i-7k9Q42VY7pmbbrYGdamVvK">
            Utöver detta bör Sverige utreda möjligheten till anonyma vittnen,
            vilket ska kunna inkludera vissa kategorier inom rättsväsendet,
            t.ex. spanare eller andra, för deras säkerhet och för att de inte
            ska bli igenkända när de utför sitt jobb.
          </p>
        </div>
        <div xml:id="i-H2RQBKpCivx86q7okpBrLN" type="signatureBlock">
          <list xml:id="i-SMLiSqdk62fHkwvyPxpkrg">
            <item xml:id="i-GBvVX8WWCEuRmasAaUFJBd" type="signature">
              Adam Marttinen (SD)
            </item>
            <item xml:id="i-LoTg3eZEdiKAzzBUdedKku" type="signature">
              Patrick Reslow (-)
            </item>
          </list>
        </div>
      </div>
    </body>
  </text>
</TEI>
