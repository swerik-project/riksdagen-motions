<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--fk--00002">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__2/mot_1951__fk__2-001.pdf"/>
      <fw xml:id="i-DajvQAnaN2zigZLXB3DmXi">
        2 Motioner i Första kammaren, nr 2.
      </fw>
      <div xml:id="i-3MvLcgWk6dQhcz9qdgCsZS" type="motHeader">
        <div xml:id="i-25UumwvRkCtHNWuH1DQwCd" type="motTitle"/>
        <div xml:id="i-Emo4EwfmuhLWyQ2Qq6MrQc" type="motSubmissionInfo"/>
      </div>
      <div xml:id="i-QGnV9px5xvjFS2rhX8rnYK" type="motBody">
        <div xml:id="i-5bsuFaGGDuPNh9Xupdn5i4">
          <p xml:id="i-Kgp1Vduhncz8U8LHJmj9Ab">
            Nr 2.
          </p>
          <p xml:id="i-5WCnEBexbHZQZiU7wY7KsV">
            Av herr Lodenius m. fl., om utredning och förslag rörande säker-
            ställandet av personal för sjukvården.
          </p>
          <p xml:id="i-BhA27NdVAgUW39DRcMVJMr">
            Sjukvården inom vårt land befinner sig i en allvarlig kris, som
            synes vara i ständig tillväxt. Krisen berör såväl den slutna sjukvården
            som hem- sjukvården och yttrar sig framför allt i svårigheten
            att anskaffa tillräckligt med personal för de olika sjukvårdande
            uppgifterna. Dessa svårigheter sammanhänga dels med befolkningsutvecklingen
            inom landet och dels med den fortgående expansionen av sjukhusvården.
            Såvida inte effektiva mot- åtgärder snabbt företagas är det sannolikt,
            att krisen kommer att högst allvarligt förvärras under de närmaste
            åren. Denna slutsats har dragits av med. dr Gunnar Berg, som i
            en artikel i Svenska Läkartidningen 1950 (nr 33) ingående behandlat
            krisläget. Det siffermateriel dr Berg framlagt i nämnda artikel
            bär vederhäftighetens prägel, och erfarenheterna från sjukvårdsarbetet
            bekräfta de slutsatser han har dragit. Hans artikel har givit
            upphov till en omfattande diskussion både inom fackkretsar och
            inom tlidningspressen, och genomgående ha hans synpunkter understrukits.
            Befolkningsutvecklingen medför starkt ökade svårigheter att nyrekry-
            tera sjukvårdspersonal, framför allt sjuksköterskor och övrig
            kvinnlig per- sonal. Vi citera ett avsnitt ur dr Bergs artikel
            rörande detta problem: »Om vi anta att sköterskorna börja sin
            utbildning i 20-årsåldern, är det av in- tresse att undersöka
            huru många i de kvinnliga årskullarna som kunna beräknas kvarleva
            i åldern 20—21 år. År 1930 var antalet kvinnor i nyss- nämnda
            ålder 55 100. Därefter sjönk antalet till år 1939 och var då 50
            100. År 1940 var antalet 60 400 och år 1941 56 300, beroende på
            de relativt stora födelsekullarna åren 1920 och 1921. Från och
            med år 1942 sjunker antalet rätt kraftigt och var år 1946 nere
            i 46 300. För åren 1947—49 föreligga ännu inga siffror, men man
            kan räkna med att antalet ytterligare sjunker och beräknas år
            1950 utgöra 43 000, år 1955 39 000, varefter det börjar sakta
            stiga till 44 000 år 1960 och omkring 60 000 år 1965. Först vid
            denna tidpunkt är alltså antalet detsamma som år 1940 och överskrider
            genom- snittssiffran för 1925—30 med cirka 5 000 individer. Vi
            böra emellertid lägga märke till att bottenläget ännu ej är nått.
            Det beräknas inträffa 1953—55.» Det är uppenbart, att det kommer
            att bli stark konkurrens om kvinnorna i denna åldersgrupp. Vi
            måste räkna med en fortsatt expansion såväl inom näringslivet
            som inom många andra områden av samhällslivet, en expan-
          </p>
          <pb facs="riksdagen-motions-pdf/data/1951/mot_1951__fk__2/mot_1951__fk__2-002.pdf"/>
          <fw xml:id="i-T2XMWkw3gQ9kCHBqqzouaG">
            Motioner i Första kammaren, nr 2. 3
          </fw>
          <p xml:id="i-7BCXzAZjSauc9jqpu3N8nc">
            sion, som medför ökade krav på nyrekrytering av personal. Vi
            vilja i detta sammanhang peka exempelvis på den beslutade skolreformen,
            som icke blott kommer att kräva större lärarpersonal och ökat
            antal medhjälpare för skolans skötsel, utan som därjämte kommer
            att innebära, att ungdomen inträder senare i arbetslivet än som
            nu är fallet. Skall sjukvården kunna hävda sig i den konkurrens,
            som vi ha att vänta, måste målmedvetna åtgär- der snarast vidtagas
            för att öka personaltillgången för densanima. På samma gång som
            de åldersgrupper minskas, ur vilka sjukvårdsper- sonalen rekryteras,
            ökas de åldersgrupper, som äro i högre grad vårdbe- hövande. Antalet
            personer i åldern 65 år och däröver uppgick till 565 000 år 1930.
            År 1950 har det beräknats uppgå till 760 000, och år 1960 beräknas
            det ha stigit till cirka 815 000 och år 1970 till cirka 940 000.
            Innebörden i dessa siffror framträder än tydligare, när man vet,
            att vårdbehovet beräk- nas vara tio gånger så stort i 50-årsåldern
            som i 10-årsåldern samt att 60- åringarnas vårdbehov anses vara
            dubbelt så stort och 70-åringarnas fyra gånger så stort som 50-åringarnas.
            Enbart den stora disproportionen mellan vårdbehov och tillgången
            på vårdpersonal, vilket är en följd av befolknings- utvecklingen,
            motiverar snabba åtgärder. Men de motiveras också av sjuk- vårdens
            expansion på andra grunder. Denna expansion är beroende av flera
            faktorer: den framgångsrika utvecklingen inom medicinsk forskning,
            de förbättrade kommunikationerna, som bragt sjukhusen närmare
            patienterna, den höjda levnadsstandarden, de sociala hjälpåtgärder,
            som göra det möj- ligt för en var att anlita sjukhusens vård,
            och ett ökat förtroende för den vård, som där lämnas. En faktor
            i utvecklingen, som under nuvarande om- ständigheter bör särskilt
            uppmärksammas, är att det för patienter, som äro medlemmar av
            sjukkassa, blir ekonomiskt förmånligare att ligga på sjuk- hus
            än att vårdas i hemmet. Vid vård i hemmet utgår endast sjukpenning.
            Äro de intagna på sjukhus betalar sjukkassan sjukhusvården. Det
            är natur- ligt, att patienter under sådana förhållanden ofta taga
            sjukhusplatser i anspråk, även då de likaväl kunde vårdas hemma.
            Belysande för sjukvår- dens utveckling är antalet vårdplatser
            på sjukhusen. Detta uppgick år 1930 till 39 493 och år 1947 till
            83 221. Det har beräknats att under de närmaste tio åren ytterligare
            26 300 nya platser skola erhållas. För att kristillståndet skall
            kunna hävas eller åtminstone lindras är det av särskild betydelse,
            att bristen på sjuksköterskor avhjälpes. För att någor- lunda
            säkra tillgången på sköterskor under det närmaste decenniet torde
            det vara nödvändigt, att åtminstone 1500 elever årligen intagas
            vid sjuk- sköterskeskolorna. Detta skulle innebära, att närmare
            4 procent av kvin- norna i åldern 20—21 år bleve sjuksköterskeelever
            mot cirka 1,5 procent i slutet av 1930-talet. Rekryteringssvårigheterna
            framträda ännu tydligare om man uttrycker saken på följande sätt:
            Under 1930-talet och fram till år 1945 intogs som elev vid sjuksköterskeskolorna
            ungefär var 60:de—50:de
          </p>
          <pb facs="riksdagen-motions-pdf/data/1951/mot_1951__fk__2/mot_1951__fk__2-003.pdf"/>
          <fw xml:id="i-9zrw1ZXj1dLARXh8ugrgBx">
            4 Motioner i Första kammaren, nr 2.
          </fw>
          <p xml:id="i-UMWXsDe99wv1gFVDnEShHf">
            kvinna i åldern 20—21 år. Vid beräkning av behovet av sjuksköterskor
            måste också observeras den höga giftermålsfrekvensen inom detta
            yrke samt den stora procenten avgångna bland examinerade sjuksköterskor.
            För att fylla behovet av sjuksköterskor nu måste ungefär var 27:de
            kvinna i 20-årsåldern bli sjuksköterskeelev. Efterfrågan bestämmer
            det pris man får betala, och därför synes det uppenbart, att sjuksköterskeyrket
            måste göras mera lockande i fråga om arbetsförhållanden m. m.
            för de unga kvinnorna än vad det nu är. Självfallet böra härvid
            möjligheterna till rationaliserings- åtgärder i arbetsbesparande
            syfte ägnas tillbörlig uppmärksamhet. Även tillgången på kvinnlig
            biträdespersonal bör säkerställas. Denna per- sonal bör erhålla
            en bättre utbildning, så att den kan beredas möjligheter att deltaga
            i de mera kvalificerade arbetsuppgifterna vid sjukhusen. Detta
            skulle helt säkert höja sjukhusens standard och stimulera unga
            och dugliga kvinnor att ta anställning inom sjukvården. Det är
            angeläget, att man även överväger lämpliga åtgärder i syfte att
            förmå gifta sjuksköterskor och biträden att i ökad omfattning
            taga deltidsarbete på sjukhusen. Vi kunna icke vänta med åtgärder
            mot krisen till dess krisläget ännu mer förvärrats. Detta skulle
            i dag ha varit åtskilligt lindrigare, om man hade visat större
            förutseende och i tid vidtagit lämpliga åtgärder. Det är därför
            hög tid, att vi med allvar gripa oss an med det svåra och komplice-
            rade problemet att säkerställa tillgången på personal för sjukvården
            och vidtaga de övriga åtgärder, som fordras för att övervinna
            krisen på sjuk- vårdens område. Ba anledning av vad som sålunda
            anförts få vi hemställa, att riksdagen måtte besluta att i skrivelse
            till Kungl. Maj:t begära skyndsam utredning och förslag rörande
            säkerstäl- landet av personal för sjukvården.
          </p>
          <p xml:id="i-G2SvPsvvbYvJRr26mBpkRp" type="date">
            Stockholm den 16 januari 1951.
          </p>
          <p xml:id="i-DnvQfvdgFzNEMjGYVAxpDi">
            Gunnar Lodenius. Bernhard Näsgård. Lars E. Andersson.
          </p>
        </div>
      </div>
    </body>
  </text>
</TEI>
