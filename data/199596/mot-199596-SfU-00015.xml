<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-SfU-00015">
  <teiHeader>
    <fileDesc>
      <titleStmt>
        <title>med anledning av prop. 1995/96:119 Reformerad tandvårdsförsäkring</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1995/96:119 Reformerad tandvårdsförsäkring</title>
          <idno type="rdwebb">GJ02Sf15</idno>
          <rs type="number">Sf15</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GJ02Sf15/text</ref>
          <ref type="dokument_url_html">http://data.riksdagen.se/dokument/GJ02Sf15</ref>
          <ref type="dokumentstatus_url_xml">http://data.riksdagen.se/dokumentstatus/GJ02Sf15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-HuUaYDa2RWb5kzFrC9wYu" type="basedOn"/>
        <correspContext corresp="i-HuUaYDa2RWb5kzFrC9wYu">
          <ref>Proposition 1995/96:119</ref>
        </correspContext>
        <correspAction xml:id="i-3Bf818Co9i8YAfPSNMYKL5" type="signed"/>
        <correspAction xml:id="i-T1WmmX1uCFMqBD86G1tMTW" type="referral">
          <date when="1996-02-09"/>
        </correspAction>
        <correspAction xml:id="i-L7e12vf2HCr3xajbBn8mmu" type="dismissal">
          <date when="1996-02-08"/>
        </correspAction>
        <correspAction xml:id="i-Lj4xhqUMaxQQL3zp5HGH4s" type="submission">
          <date when="1996-02-07"/>
        </correspAction>
        <correspAction xml:id="i-Fh8zXWNWHStBuZwZ4waiFK" type="referral">
          <date when="1996-02-09"/>
        </correspAction>
        <correspAction xml:id="i-Gb3NcyKxjjM9Mf9pN7rEAF" type="dismissal">
          <date when="1996-02-08"/>
        </correspAction>
        <correspAction xml:id="i-AgQdXrCxDNLEoEwitgL6Xc" type="submission">
          <date when="1996-02-07"/>
        </correspAction>
        <correspAction xml:id="i-Pb5C67mY8SKrkoN32ggyo9" type="assigned"/>
        <correspContext corresp="i-Pb5C67mY8SKrkoN32ggyo9">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_SF_0015/mot_199596_SF_0015-0001.pdf"/>
      <div xml:id="i-UZmNtUA4G1NwgWwbDmRkAA" type="motHeader">
        <div xml:id="i-VXoFFEU61efi1vN34DW34V" type="motTitle"/>
        <div xml:id="i-K2b7Km5apPqhEnAUkdVKt5" type="motSubmissionInfo"/>
      </div>
      <div xml:id="i-KdrGwFN836rR8eqUC2w3M2" type="motBody">
        <div xml:id="i-Mjo1CvrZiSvpF5TXHfD4ZG">
          <p xml:id="i-3KLd3YMf2X6YEt8hw4QtGA">
            1995/96 Sf15 Sf15
          </p>
          <p xml:id="i-W3xhJdseJxqy7D5fyPQF5n">
            Motion till riksdagen NAC
          </p>
          <p xml:id="i-FhwtuV3djLwnRV4shRUxbK">
            av Ulla Hoffmann m.fl. (v)
          </p>
          <p xml:id="i-FZm6ETzW4NUGPyTewdj2LR">
            med anledning av prop. 1995/96:119 Reformerad tandvårdsförsäkring
          </p>
          <p xml:id="i-9aESGKSC2eidUKfXmmqq4t">
            Vänsterpartiet avslår regeringens förslag till reformerad tandvårdsförsäkring.
            Riksdagen avslog i juni 1994 ett liknande förslag, och i den framlagda
            propositionen framkommer inte något nytt som föranleder en förändrad
            inställning från Vänsterpartiets sida. Det är snarare så att argumenten
            mot införandet av en premietandvård stärkts i och med att Lagrådet,
            Finansinspektionen och en samlad expertis varit starkt kritiska
            eller förkastat förslaget.
          </p>
          <p xml:id="i-SczW92ktFKK3N5eBxBq8mH">
            Propositionens huvudsakliga innehåll
          </p>
          <p xml:id="i-WjCCGZwkxgmsgXZyiQnTFV">
            Förslaget innebär införande av ett nytt system — premietandvård
            — samtidigt som åtgärdstaxan finns kvar. Ersättningsnivåerna försämras
            i båda systemen genom att intervallerna blir färre. I båda systemen
            är egenavgiften 700 kronor. Därefter ersätts kostnaden med 35
            procent upp till 13 500 kronor då ersättningsnivån blir 70 procent.
            Med nuvarande nivåer och intervaller är subventionen högre för
            dem med höga tandvårdskostnader och lägre med låga. Av propositionen
            går att utläsa att effekten av de två nya parallella systemen
            blir tvärtom — patienter med låga kostnader får höjda subventioner
            och de med höga kostnader sänkta. Regeringen föreslår att patienten
            ska kunna välja premietandvård som alternativ till åtgärdstaxan.
            Den innebär att man skriver ett årskontrakt med sin tandläkare.
            Detta gäller både för folktandvården och privatpraktiserande tandläkare.
            Tandläkaren, dvs vårdgivaren, blir på så sätt en försäkringsgivare
            och står som sådan även för riskbedömningen. Med utgångspunkt
            från patientens tandstatus bestämmer sedan tandläkaren premieklassen.
            Uppgiften skickas till försäkringskassan som utbetalar den årliga
            ersättningen baserad på ålderskategorier. Funktionshindrade och
            andra med särskilda behov av tandvård kommer att få ut en högre
            ersättning. När det gäller sjukdomstillstånd skall patienten betala
            samma patientavgift som finns inom hälso- och sjukvården. I propo-
            sitionen finns en uppräkning av vilka kategorier som kommer att
            omfattas. En likartad listning finns för höjd ersättning från
            försäkringskassan för funktionshindrade som kan antas ha ett högre
            tandvårdsbehov. Avtalet ska i speciella fall kunna sägas upp,
            och premien kan räknas upp varje år.
          </p>
          <pb facs="riksdagen-motions-pdf/data/199596/mot_199596_SF_0015/mot_199596_SF_0015-0002.pdf"/>
          <p xml:id="i-KN52HzKSYUeRQ6JuDi8tJH">
            I övrigt innehåller propositionen förslag om att etableringsrätten
            för tandläkare och hygienister avskaffas och att en åldersgräns
            för tandläkares öjligheter att få ersättning från försäkringskassan
            upphör när de fyllt 65 år. Här gäller en del övergångsbestämmelser.
            Barn- och ungdomstandvården berörs inte av den reformerade tandvårdsförsäkringen
            mer än i vissa fall när landstinget kan ta ut en patientavgift.
            Förslagen sägs vara kostnadsneutrala och det försämrade högkostnads-
            skyddet skall användas till att ge patienter med stort tandvårdsbehov
            en större kompensation. Propositionen anger enbart riktlinjer
            för premietandvården. Detaljer, som t. ex. precisering av ”normal
            odontologisk standard”, kommer att bli föremål ör fortsatta utredningar.
          </p>
          <p xml:id="i-C3Mvdg6UD741QyEgcrCsYs">
            Motiven för vårt avslag
          </p>
          <p xml:id="i-URgxV1QNm3LoH1WWRksSdv">
            Vänsterpartiet och Socialdemokraterna var, när förslaget behandlades
            i riksdagen våren 1994, helt överens om att premietandvården —
            såsom örslaget då såg ut — var ett rörigt, osäkert system som
            inte hade några ördelar ur ett patientperspektiv. När regeringen
            nu återkommer med ett örslag om premietandvård, har det enbart
            gjorts smärre justeringar av ursprungsförslaget vilka inte medför
            några ökade fördelar för patienterna och knappast heller för vårdgivarna.
            För att en patient ska kunna välja fritt krävs kunskaper i odontologi.
            Det blir därför så att det är tandläkaren som i praktiken kommer
            att bestämma om åtgärdstaxan eller premien skall användas. Därtill
            kommer många otydligheter. Vid förra behandlingen av ärendet var
            Lagrådet starkt kritiskt. Det gällde då särskilt avtalsdelen.
            På grund av lagrådskritiken har nu regeringen skapat ett snårigt
            och stort regelsystem när det gäller avtalsförhållanden mellan
            vårdgivaren och patienten. Trots detta är Lagrådet fortfarande
            mycket kritiskt och säger att det föreslagna systemet är komplicerat
            och ägnat att vålla problem i den praktiska tillämpningen. Det
            ger lätt upphov till tvister mellan patient och vårdgivare — något
            som inte är ägnat att stärka förtroendet mellan de två parterna.
            Sådana tvister skall hänskjutas till allmän domstol. Även Finansinspektionen
            kritiserar förslaget till premietandvård eftersom den anser att
            konsumentskyddet är svagt. Den anser även att det råder oklarheter
            om den föreslagna lagen skall ses som en del av den allmänna försäkringen
            eller är något helt annat samt att förslaget inte visar vilket
            ekonomiskt ansvar som åvilar vårdgivaren som riskbärare (försäkrings-
            givare). Eftersom premien bestäms i förväg finns det en viss risk
            för undervård då vårdgivaren för att hålla ner kostnaden undlåter
            viss behandling eller väljer billigare alternativ. Patienten är
            i ett underläge när det gäller att bedöma ett utfört arbete och
            kommer att få svårt att hävda sig särskilt mot stora tandvårdsföretag.
          </p>
          <p xml:id="i-3tQVjAmvrP4XXaokXYHkvc">
            Mot. 1995/96Sf15
          </p>
          <p xml:id="i-BVVKTS94iHs9WL3RFC1M14">
            23
          </p>
          <pb facs="riksdagen-motions-pdf/data/199596/mot_199596_SF_0015/mot_199596_SF_0015-0003.pdf"/>
          <p xml:id="i-QCqoYxbNnR5JUooueicEXN">
            Mot.
          </p>
          <p xml:id="i-XTCTNuRkz77NADRWn6JyiM">
            24
          </p>
          <p xml:id="i-NCdnaXYR5n1JhFw7Xn9dSR">
            1995/96Sf15
          </p>
          <p xml:id="i-HfpuERa9juH3edej9HL7SN">
            Tandläkaren som fördelningspolitiker
          </p>
          <p xml:id="i-DsE3UmYmHGpkGqmegX6re3">
            Förslaget innebär också att regeringen lägger ansvaret = för
            fördelningspolitiken på de enskilda vårdgivarna. Vårdgivaren skall
            enligt propositionstexten = ”inordna patienterna i = premieklasser
            så = att patientkollektivets kostnader fördelas rättvist efter
            de odontologiska riskerna och behoven”. Detta är en helt ny princip
            för svensk fördelningspolitik. Hittills har fördelningspolitiken
            — även inom tandvårdsförsäkringen — varit ett ansvar för den folkvalda
            församlingen. Om förslaget till premievård går igenom innebär
            det att det blir en enskild — förhoppningsvis godhjärtad — vårdgivare
            som = ansvarar för en = rättvis fördelning inom tandvårdsförsäkringen.
            Enligt Vänsterpartiets uppfattning innebär detta en orimlig börda
            för en tandläkare — vilket han/hon dessutom saknar utbildning
            för. En och samma person skall i förslaget vara vårdgivare, försäkringsgivare
            och fördelningspolitiker.
          </p>
          <p xml:id="i-QXWevtqsCyVwrjxQGsZGAc">
            Konsekvensanalys
          </p>
          <p xml:id="i-L5jupkDLU35obV3iRE8gX2">
            Från den 1 september 1994 har vi en ny tandvårdstaxa som minskade
            subventionerna för tandvården. De som drabbats mest av förändringen
            är pensionärerna. Dessa har ett större tandvårdsbehov än andra
            grupper — i första hand vad gäller den reparativa tandvården.
            Det nya förslaget, med ändrade taxor, drabbar dem ytterligare.
            Trots att riksdagen beslutat om att det vid alla förändringar
            i socialförsäkringssystemet skall göras en fördelningspolitisk
            konsekvensanalys, så har det inte gjorts vad gäller förslaget
            till reformerad tandvårdsförsäkring. Vi vet inte i dag hur tandvårdsbehovet
            och dess kostnader ser ut för en frisk låginkomstpensionär. Vänsterpartiet
            kräver att regeringen följer riksdagens beslut och att en konsekvensanalys
            görs som kan ligga till grund för ställningstaganden kring tandvårdsförsäkringen.
            Med nuvarande kunskap om förändringarnas effekter tror vi att
            pengar kommer att föras över från äldre med större tandvårdsbehov
            till yngre med helare och friskare tänder. Det ligger i sakens
            natur att vårdgivarna hellre tecknar avtal med den yngre gruppen
            än med den äldre.
          </p>
          <p xml:id="i-Qj2qXDkmgiCwfyrx6Rm4P8">
            Högkostnadsskyddet
          </p>
          <p xml:id="i-YCTuZszxfweiPhZTHSXRno">
            Vänsterpartiet har som princip att det skall finnas ett gemensamt
            högkostnadsskydd som kan vara basbeloppsanknutet eller på annat
            sätt följa ett index. Detta för att komma från godtycke och ge
            trygghet till patienterna. Den försäkrade skall alltid veta vad
            som gäller. I tandvårdsförsäkringen har det i egentlig mening
            aldrig förekommit något högkostnadsskydd utan det har varit en
            rabatterad vård. Genom att det inte gjorts någon fördelningspolitisk
            konsekvensanalys är det svårt att bedöma hur det försämrade högkostnadsskyddet
            kommer att slå för olika grupper. Ålderdom är ingen sjukdom utan
            en naturlig del av livscykeln. Med ålderdomen följer vissa tillstånd,
            t.ex. högt blodtryck vilket innebär kontinuerligt intag av mediciner
            som ger muntorrhet som i sin tur försämrar munstatus. De olika
            nivåer och intervaller som anges i propositionen kommer
          </p>
          <pb facs="riksdagen-motions-pdf/data/199596/mot_199596_SF_0015/mot_199596_SF_0015-0004.pdf"/>
          <p xml:id="i-WAYvemwABjkojiKjgHAAbE">
            därför med stor sannolikhet att innebära försämringar för friska
            äldre med större tandvårdsbehov. Vänsterpartiet anser att pensionärer
            skall undantas från högkostnads- skyddet i vuxentandvårdsförsäkringen
            och i stället få del av högkostnads- skyddet inom hälso- och sjukvården.
            Vi är också osäkra på hur det kommer att fungera för dem som har
            långvarigt och väsentligt ökat tandvårdsbehov till följd av funktionshinder
            och sjukdom. Vänsterpartiet anser att även denna grupp skall få
            del av högkostnads- skyddet inom hälso- och sjukvården. Detta
            kommer vi att yrka oberoende av om vårt avslagsyrkande faller
            eller tillstyrks av riksdagen. Tilläggas kan vad gäller högkostnadsskyddet
            att det genom förslaget kommer att urholkas ännu mer. T.ex. kommer
            patienten själv att få stå för merkostnaderna om han/hon väljer
            en annan dyrare vård, vilket inte är fallet i dag. Genom att förslaget
            inte definierar ”normal odontologisk standard” kan inte någon
            i dag räkna ut vad som kommer att räknas som dyrare vård. Likaså
            kommer kostnaderna för ädelmetaller helt att bekostas av patienten.
            Med stor sannolikhet kommer vi i framtiden att utnyttja ädelmetaller
            i högre utsträckning på grund av dels amalgamets inverkan på både
            patienter och vårdgivare, dels att tandsköterskor redan idag utvecklat
            allergier mot de nya plastmaterialen.
          </p>
          <p xml:id="i-EQmkEBumBp4cs7c57NRaQe">
            Finansieringsprincipen
          </p>
          <p xml:id="i-XU99oZPM76YvPFxnbNoc3N">
            Vänsterpartiet anser också att den föreslagna ändringen av tandvårdslagen
            ger landstingen nya uppgifter, tandvård i samband med sjukdom
            och tandvård till funktionshindrade, utan att regeringen har gjort
            någon bedömning av vilka kostnadsökningar detta medför samt hur
            dessa skall finansieras. Vi tycker att detta strider mot den finansieringsprincip
            som riksdagen tidigare ställt sig bakom.
          </p>
          <p xml:id="i-3LWQXWnFFToTHQLa7ShPB4">
            Administrativa effekter
          </p>
          <p xml:id="i-J1EdEi6KxBAuXKqjkHtZD8">
            När det gäller införandet av ett vårdersättningsregister för
            en aktiv uppföljning av försäkringstillämpningen så avser regeringen
            att återkomma med förslag till lagutformning. Detta skall innehålla
            regler för försäkringskassornas rätt att upprätta särskilda register
            över utförd tandvård och dess kostnader. Detta kommer att bli
            en unik registrering över befolkningens tandhälsa, tandvårdskonsumtion,
            diagnoser och sjukdomar. I många fall rör det sig om känsliga
            uppgifter. Vänsterpartiet anser att uppbyggnaden av detta register
            borde behandlas som en del av tandvårdsreformen och inte, som
            det nu kan bli, en konsekvens av ett tidigare riksdagsbeslut.
          </p>
          <p xml:id="i-Fcc24XC8NmoYyMUXQjMN5o">
            Projektverksamheten
          </p>
          <p xml:id="i-KfiEgxx67XTxEhpWUBkAyK">
            I Vänsterpartiets föregående motion i samma ärende krävde vi
            en utvärdering av pågående försöksverksamheter med premietandvård.
            Ännu finns ingen offentlig utvärdering. Socialdepartementet har
            begärt och fått synpunkter på hur projekten i Bromölla och Bohusläns
            landsting fungerat.
          </p>
          <p xml:id="i-97hvieWkhy3r9NG2yp8aRh">
            Mot. 1995/96Sf15
          </p>
          <p xml:id="i-CmiPWVQXdd6wpQ8Ru5uUSA">
            25
          </p>
          <pb facs="riksdagen-motions-pdf/data/199596/mot_199596_SF_0015/mot_199596_SF_0015-0005.pdf"/>
          <p xml:id="i-52C1xcdRqAguzaVx7xrC73">
            Mot.
          </p>
          <p xml:id="i-Briwuk9B9RCPu4nquaJdaq">
            20
          </p>
          <p xml:id="i-MyVW5UXMKpNm8jEQD5jnun">
            1995/96Sf15
          </p>
          <p xml:id="i-UjYRn7FK1A1zMPuk336a1">
            Projektet i Bohuslän har utvecklats till ett frisktandvårdsprojekt,
            mindre som ett premietandvårdsprojekt. Kostnaderna för landstinget
            är oklara. Det finns i den knappa redovisningen inget om de totala
            kostnaderna för verksamheten. Bl.a. har vi konstaterat att kostnaden
            för vanliga tandtekniska arbeten inte ingått i den premie som
            beräknats för patienterna i projektet, medan däremot detta skall
            ingå enligt regeringens förslag. Vad vi också konstaterat efter
            kontakt med experter på området är att klinikerna varit ”personellt
            överdimensionerade” så att ingen utom en offentlig vårdgivare
            hade kunnat klara verksamheten utan stora förluster. Förutsättningen
            för att få delta var att patienten hade fler än 16 tänder och
            inga bryggor vilket automatiskt innebär att 50 procent av 60-åringarna
            i Sverige sorterats bort. De 200 patienter som har deltagit i
            projektet är därmed inte representativa för befolkningen som helhet.
            I projektet har satsas en ovanligt stor del av frisktandvård som
            resulterat i genomsnitt bättre tandvård — åtminstone under projekttiden.
            Av de kostnader som redovisats drar vi den slutsatsen att i stället
            för att få en besparing på cirka två miljarder så kommer kostnaderna
            i tandvårds- försäkringen att öka till fyra miljarder, vilket
            knappast var avsikten med den nya tandvårdsförsäkringen. Därtill
            kommer ökade administrativa kostnader för vårdgivarna om för-
            slaget till tandvårdsreform går igenom. Vänsterpartiet kräver
            därför att en ekonomisk, vetenskaplig och odontolo- giskt grundad
            utvärdering av oberoende forskare genomförs, för att förbättra
            underlaget för en kommande tandvårdsförsäkring.
          </p>
          <p xml:id="i-UsgYHqdCy9UcqE2EpomHPv">
            Fortsatt utredning
          </p>
          <p xml:id="i-XZVwfgNP7ZF5SSaZfyS4EB">
            En av anledningarna till förslaget om premietandvård är att det
            idag finns en överetablering av tandläkare. Konstruktionen av
            premietandvården kommer att innebära att antalet tandläkare minskar
            och att vi år 2005 kommer att ha det antal befolkningsunderlaget
            kräver. Samtidigt är överetableringen ett resultat av en tidigare
            politisk satsning i form av fler utbildningsplatser till de odontologiska
            klinikerna. De odontologiska fakulteterna har också tagit sitt
            ansvar och bidragit till en kontinuerlig nedskärning av antalet
            utbildningsplatser. Sålunda fanns 1984 vid odontologiska fakulteten
            vid Karolinska Institutet 220 platser mot 100 stycken i år. Nästa
            år planeras ytterligare nedskärningar med 40 platser. Detta kommer
            i sin tur att medföra att det med stor sannolikhet kommer att
            finnas en brist på tandläkare när de stora generationerna går
            i pension. En överetablering av tandläkare kan också leda till
            viss övervård som dels belastar den enskilda patienten, dels samhället.
            Samtidigt har övervården bidragit till den höga tandstatusen hos
            befolkningen. Frågan är om avskaffandet av etableringsrätten och
            att lägga lösningen av överetableringen på konstruktionen av tandvårdsförsäkringen
            är rätt väg att gå för att minska antalet tandläkare. Den stora
            fördelen med dagens tandvårdsförsäkring är den fria tandvården
            för barn och ungdomar. Samtidigt är skyddet för resten av befolkningen
          </p>
          <pb facs="riksdagen-motions-pdf/data/199596/mot_199596_SF_0015/mot_199596_SF_0015-0006.pdf"/>
          <p xml:id="i-RWbRf9jYPCnDQBM6haXdyB">
            mycket lågt. Detta medför att de med låga inkomster idag inte
            går till tand- läkare, egenavgiften på 700 kronor är t ex en stor
            utgift för många familjer och för låginkomstpensionärerna en omöjlighet.
            I andra inkomstskikt spelar subventionen från samhället ingen
            roll, individen kan mycket väl stå för hela kostnaden själv. Vänsterpartiet
            vill därför ha en fortsatt utredning där hela problematiken genomgripande
            behandlas: den fria etableringsrätten, antalet utbildnings- platser
            i förhållande till tandvårdsförsäkringen, fortsatt utredning om
            en solidarisk fördelning av resurserna inom tandvårdsförsäkringen
            där barn, ungdomar och låginkomstpensionärer omfattas av ett allmänt,
            generellt system.
          </p>
          <p xml:id="i-KYhU6TMG5ygBQhW7cMFYTa">
            Hemställan
          </p>
          <p xml:id="i-A4MtgVHedgv6W61N4iw7we">
            Med hänvisning till det anförda hemställs 1. att riksdagen avslår
            regeringens proposition 1995/96:119 Reformerad tandvårdsförsäkring,
            2. att riksdagen som sin mening ger regeringen till känna vad
            i motionen anförts om en fördelningspolitisk konsekvensanalys,
            3. att riksdagen som sin mening ger regeringen till känna vad
            i motionen anförts om ett gemensamt högkostnadsskydd för att garantera
            äldre med stort tandvårdsbehov en god tandvård, 4, att riksdagen
            som sin mening ger regeringen till känna vad i motionen anförts
            om finansieringsprincipen och kostnaderna som uppstår när landstingen
            tilldelas nya uppgifter inom tandvården, 5. att riksdagen som
            sin mening ger regeringen till känna vad i motionen anförts om
            att ett vårdersättningsregister bör upprättas hos försäkringskassorna,
            6. att riksdagen som sin mening ger regeringen till känna vad
            i motionen anförts om det frisktandvårdsprojekt som pågår i Göteborgs
            och Bohus län och behovet av en oberoende utvärdering, 7. att
            riksdagen hos regeringen begär en utredning om fri etableringsrätt
            och solidarisk fördelning av resurserna inom tandvårdsförsäkringen.
          </p>
          <p xml:id="i-HqSQc2t8vLh58JSorQrqDe" type="date">
            Stockholm den 7 februari 1996
          </p>
          <p type="signatureBlock" id="i-AXZFXGEe8K2nkwNXztNjWR">
            Ulla Hoffmann (v) Hans Andersson (v) Ingrid Burman (v) Lars Bäckström
            (v) Johan Lönnroth (v)
          </p>
          <p xml:id="i-KdeAykADW7Qed2fWSL4vA2">
            Per Rosengren (v)
          </p>
          <p xml:id="i-P9y7Pzux4nCkpJw5WBy1Uk">
            Mot. 1995/96Sf15
          </p>
          <p xml:id="i-BKhhZAWhTpjjXsnyy4G2sG">
            27
          </p>
        </div>
      </div>
    </body>
  </text>
</TEI>
