<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-00384">
  <teiHeader>
    <fileDesc>
      <titleStmt>
        <title>Idrottspolitiska frågor</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:384 av Vasiliki Tsouplaki m.fl. (V)</title>
          <idno type="rdwebb">H602384</idno>
          <rs type="number">384</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H602384/text</ref>
          <ref type="dokument_url_html">http://data.riksdagen.se/dokument/H602384</ref>
          <ref type="dokumentstatus_url_xml">http://data.riksdagen.se/dokumentstatus/H602384</ref>
          <ref type="docx">http://data.riksdagen.se/fil/E6756149-AF47-4E95-9C11-89D989429B03</ref>
          <ref type="pdf">http://data.riksdagen.se/fil/F77FBAA8-E1EF-4C62-AAA2-A2EB2E1FB368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5FXwHjF1KtZRQ4deDoS81H" type="signed"/>
        <correspContext corresp="i-5FXwHjF1KtZRQ4deDoS81H">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-E4kTuCpqMKcJEgwnZP6kxP" type="submitted">
          <date when="2018-11-14"/>
          <time when="14:41:16"/>
        </correspAction>
        <correspAction xml:id="i-KaGftpJka91TMv5APPxeZd" type="reviewed">
          <date when="2018-11-15"/>
          <time when="12:36:54"/>
        </correspAction>
        <correspAction xml:id="i-RFzHA2ug6hFim2WFJXX8ad" type="referred">
          <date when="2018-12-05"/>
        </correspAction>
        <correspAction xml:id="i-6pq2RSv3iDXTVsEVK1qUiD" type="assigned">
          <date when="2019-05-15"/>
          <time when="16:46:11"/>
        </correspAction>
        <correspContext corresp="i-6pq2RSv3iDXTVsEVK1qUiD">
          <ref type="assignedTo">Kulturutskottet</ref>
        </correspContext>
        <correspAction xml:id="i-DX5HSUAGxcKoooUmzPLfJ4" type="behandlas_i"/>
        <correspContext corresp="i-DX5HSUAGxcKoooUmzPLfJ4">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GhcrZqubfuFwQgJbyQhPUE" type="behandlas_i"/>
        <correspContext corresp="i-GhcrZqubfuFwQgJbyQhPUE">
          <ref type="uppgift">2018/19:KrU10</ref>
          <ref type="ref_dok_id">H601KrU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU10</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BZJXnca5aL6E96L4WHHBfZ" type="behandlas_i"/>
        <correspContext corresp="i-BZJXnca5aL6E96L4WHHBfZ">
          <ref type="uppgift">2018/19:CU12</ref>
          <ref type="ref_dok_id">H601CU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2bgDwfeXu5xJAy1r6knfda" type="motHeader">
        <div xml:id="i-DUbwT5ZP9HR3D3Vq8ndaCM" type="motTitle">
          Motion till riksdagen 2018/19:384 av Vasiliki Tsouplaki m.fl.
          (V) Idrottspolitiska frågor
        </div>
      </div>
      <div xml:id="i-DELUkBDtrqhXc7SwKnr8CZ" type="motBody">
        <div xml:id="i-vpgqatHZKD12EUCLuqiQw" type="motProposal" subtype="förslag">
          <head xml:id="i-MjteqJctgneRQ7GqyMZge6">
            Förslag till riksdagsbeslut
          </head>
          <list xml:id="i-AJYwce4VE92XJ1ZfkTGcti" style="ol">
            <item xml:id="i-PkqewCtRBcob6AS1TA9Kx9">
              Riksdagen ställer sig bakom det som anförs i motionen om att
              regeringen bör återkomma med förslag om avgiftsfri idrottsskola
              för alla barn och tillkännager detta för regeringen.
            </item>
            <item xml:id="i-5oNqAwCVAYQdrJ5CBhBUZT">
              Riksdagen ställer sig bakom det som anförs i motionen om att
              regeringen bör ta initiativ till en översyn av ansvarsförhållanden
              avseende utrustning på idrottsanläggningar och i idrottsmiljöer
              och tillkännager detta för regeringen.
            </item>
            <item xml:id="i-6EWVpY7rTBBZH1fu4hJsgB">
              Riksdagen ställer sig bakom det som anförs i motionen om att
              regeringen bör ta initiativ till utveckling av säkerhetsföreskrifter
              för idrottsanläggningar och i idrottsmiljöer och tillkännager
              detta för regeringen.
            </item>
            <item xml:id="i-FeutsHP9EJ63Kfqtny2iJ5">
              Riksdagen ställer sig bakom det som anförs i motionen om att
              regeringen bör återkomma med förslag på hur den statliga bidragstilldelningen
              till idrotten ska användas för att stärka jämställdhetsarbetet
              inom idrotten och tillkännager detta för regeringen.
            </item>
            <item xml:id="i-HdVc6tDZYm5WWafhtoV6i9">
              Riksdagen ställer sig bakom det som anförs i motionen om att
              regeringen bör återkomma med förslag på hur den statliga bidragstilldelningen
              till idrotten ska användas för att öka kunskapen om hbtq-frågor
              samt förbättra förutsättningarna för transpersoners idrottande
              och tillkännager detta för regeringen.
            </item>
            <item xml:id="i-U4KC2VL3qjXQLK6XzXAQGE">
              Riksdagen ställer sig bakom det som anförs i motionen om att
              begreppet idrott bör läggas till i uppräkningen i 2 kap. 7 § 4
              plan- och bygglagen och tillkännager detta för regeringen.
            </item>
            <item xml:id="i-FpQ6v9RGQSynccPQZmQvmU">
              Riksdagen ställer sig bakom det som anförs i motionen om att
              regeringen bör vidta åtgärder med anledning av de brister som
              framkommit i genomförda kvalitetsgranskningar av ämnet idrott
              och hälsa i syfte att säkerställa att läroplanen efterlevs och
              tillkännager detta för regeringen.
            </item>
            <item xml:id="i-BXJpmSkQEYfvK9UvAWrpVh">
              Riksdagen ställer sig bakom det som anförs i motionen om att
              Skolverket bör uppdras att ge direktiv till huvudmännen om målsättningar
              för simkunnighet även på gymnasienivå och tillkännager detta för
              regeringen.
            </item>
            <item xml:id="i-RdAt7Hjcz3N4NLu1Mqmqp2">
              Riksdagen ställer sig bakom det som anförs i motionen om att
              Skolverket bör följa upp simundervisningen i grundskolan och sätta
              hårdare press på huvudmännen så att alla elever inom grundskolan
              klarar kraven på simkunnighet, och detta tillkännager riksdagen
              för regeringen.
            </item>
            <item xml:id="i-4eqGNu5BRk3oYH9qc4Dkhm">
              Riksdagen ställer sig bakom det som anförs i motionen om att
              regeringen bör återkomma med förslag på hur äldres tillgång till
              idrott och fysisk aktivitet ska säkras i hela landet och tillkännager
              detta för regeringen.
            </item>
          </list>
        </div>
        <div xml:id="i-Tkm33nrSL39W8rE1Ux8Vrd" type="motContent">
          <head xml:id="i-PtKT6snr2b11VGxPMyU5NC" type="h1">
            Idrottsskola för alla barn
          </head>
          <p xml:id="i-Mc8YpoSuwryDdbFinjQmsB">
            Idrottsrörelsen är Sveriges största folkrörelse med sina ca tre
            miljoner medlemmar och över en halv miljon ideella ledare. Varje
            dag året runt tränar nästan 145 000 barn och ungdomar i en idrottsförening
            någonstans i Sverige. Idrotten är en viktig del av samhället som
            ger människor en känsla av sammanhang och kamratskap. Samtidigt
            stimulerar idrotten till fysisk aktivitet, vilket främjar folkhälsan.
            Vänsterpartiet har länge lyft problemen med ojämlikhet när det
            gäller barns och ungdomars tillgänglighet till idrottsutövande.
            Vi har motionerat om allt ifrån möjlighet till lek, fysisk rörelse
            och spontanidrott på skolor och i våra bostadsområden till åtgärder
            för att alla elever i grundskolan ska klara kraven för simkunnighet.
            Vi har även lyft att det inom den svenska skolan på flera håll
            förekommer problem med kvaliteten på idrottsundervis­ningen. Det
            handlar om dålig eller ingen tillgång till idrottshallar, många
            obehöriga lärare och bortprioritering av kursdelen som handlar
            om hälsa. Riksdagen har beslutat att undervisningstiden i ämnet
            idrott och hälsa i grundskolan ska utökas med 100 timmar vilket
            är bra.
          </p>
          <p xml:id="i-AvL4eqoZPDZKcb6aA8sLfK">
            På fritiden styrs barns och ungdomars idrottsutövande av föräldrarnas
            ekonomiska förutsättningar. Tidigare studier visar att det som
            driver kostnader för barn/föräldrar är deltagaravgifter, utrustning
            och resor i samband med t.ex. tävlingar. Av Centrum för idrottsforsknings
            årliga uppföljning av statens idrottsstöd framgår att barn med
            högskoleutbildade föräldrar idrottar i större utsträckning än
            barn till föräldrar med endast gymnasieutbildning. Barn till ensamstående
            idrottar i mindre utsträckning än barn till sammanboende föräldrar.
            Flickor med invandrarbakgrund är den grupp som idrottar minst.
            Alltför många lämnar även idrotten alltför tidigt. Vid 11 års
            ålder deltar som flest barn i idrottsföreningar, därefter sjunker
            medlemskurvan kraftigt. Kostnaderna är ett av skälen till att
            barn och ungdomar lämnar idrotten.
          </p>
          <p xml:id="i-5QTpJxm2MAWbDKnSTKMMfZ">
            Barns och ungdomars deltagande i idrott har blivit en klassfråga.
            Det gäller både rätten till en meningsfull fritid och rätten till
            fysisk och psykisk hälsa. Den psykiska ohälsan liksom andelen
            överviktiga bland barn och ungdomar har ökat avsevärt de senaste
            decennierna. Det finns en tydlig koppling mellan låg socioekonomisk
            status och ohälsa. Samtidigt är sambanden mellan fysisk aktivitetsnivå
            och ett stort antal hälso­aspekter starka. Forskning visar att
            om idrottsrörelsen når ytterligare 100 ungdomar så kommer 5 ungdomar
            inte att drabbas av depression och 25 ungdomar kommer inte att
            få symtom som magont, huvudvärk m.m. För Vänsterpartiet framstår
            det som mycket angeläget att utjämna de växande klyftorna bland
            barn och ungdomar när det gäller meningsfull fritid och hälsa.
          </p>
          <p xml:id="i-JsZTgWHGECEod9xt61ivi">
            Vänsterpartiet föreslår att en idrottsskola för alla barn i åldersgruppen
            6–12 år införs. Förslagsvis kan idrottsskolor där minst tre idrottsföreningar
            (alternativt minst tre sektioner i en fleridrottsförening) tillsammans
            organiserar en till två träningar i veckan under minst en termin
            ge barn möjlighet att prova flera idrotter. Särskilda lösningar
            kan krävas för mindre kommuner. Idrottsskolan ska vara avgiftsfri
            och medlemskap i en förening ska inte krävas för deltagande.
          </p>
          <p xml:id="i-63z8erN4SNedKnyJx2vag5">
            Att prova många idrotter ger barn möjlighet att utveckla rörelseförståelse
            och en större chans att hitta sina favoritidrotter. Så småningom
            kan idrottsskolan lotsa in barnen i ordinarie verksamhet i de
            idrottsgrenar som barnen är mest intresserade av. Barn utan resursstarka
            föräldrar får genom idrottsskolan chans att möta många idrotter
            och ett brett föreningsliv. Barn får möjlighet att prova på flera
            idrotter utan att behöva köpa kostsam utrustning. Vidare kan idrottsföreningar
            börja samverka istället för att konkurrera om barnens tid och
            föräldrarnas engagemang. Idrottsskolan blir även ett bra komplement
            till det barnen möter i idrottsundervisningen i skolan.
          </p>
          <p xml:id="i-G47sFt22m5twPGaAcQnjdX">
            De föreningar som erbjuder avgiftsfri idrottsskola bör med stöd
            av processledning från Sisu Idrottsutbildarna arbeta fram policys
            och riktlinjer för hela föreningens verksamhet för att minska
            risken för att barn, ungdomar och vuxna lämnar föreningen p.g.a.
            ekonomiska skäl. För att kunna organisera idrottsskolorna kan
            det behövas stöd från distriktskonsulenter som inledningsvis blir
            en länk och katalysator för intresserade föreningar.
          </p>
          <p xml:id="i-GNdxbk9GniDdUnh7sAWujd">
            Stödet till idrottsskolorna kan förslagsvis fördelas av Riksidrottsförbundets
            dist­riktsidrottsförbund. Stödet bör täcka kostnader för planering,
            hyra av idrottsyta/lokal, utrustning, marknadsföring och eventuellt
            ledararvode. Processledning för framtagande av policys och riktlinjer
            för att säkerställa att deltagaravgifter och andra omkostnader
            som betalas av föräldrarna hålls på en låg nivå kan tillhandahållas
            av studieförbundet Sisu Idrottsutbildarna.
          </p>
          <p xml:id="i-GdAMdvKx9YiEUBCDiQW8D4">
            Regeringen bör därför återkomma med förslag om att införa avgiftsfri
            idrottsskola för alla barn. Detta bör riksdagen ställa sig bakom
            och ge regeringen till känna.
          </p>
          <head xml:id="i-RmSpRJDxuJ32s95TiB6Z4s" type="h2">
            Säkerhet på idrottsanläggningar och i idrottsmiljöer
          </head>
          <p xml:id="i-ThdNVBc8Fiwkqb5g4kBjGm">
            Idrottsanläggningar i Sverige är väldigt välbesökta både avseende
            aktiva utövare och publik. Vid de allra största idrottsevenemangen
            kan det vara uppemot 60 000 personer på en liten yta. Vid idrottsevenemang
            är det vanligt att man sätter upp tillfälliga läktare men få regler
            och riktlinjer för montering och användning finns. Det har skett
            olyckor, men som tur är endast av mindre karaktär. En studie från
            Sveriges Tekniska Forsk­ningsinstitut (SP) om tillfälliga läktare
            visar på uppenbara brister i regelverk och riktlinjer kring tillfälliga
            läktare. I en idrottshall finns det stor och tung utrustning som
            ledare och aktiva, många gånger unga, tar fram och plockar bort
            vid varje träning, tävling eller match. Denna hantering har lett
            till olyckor t.o.m. med så tragisk utgång som dödsfall. I dag
            finns det väldigt få föreskrifter som reglerar den fysiska säkerheten
            på idrottsanläggningar. Det saknas även formella krav på besiktning
            av den utrustning som finns i en idrottsanläggning. Det är ofta
            svårt att fastställa vem som är ansvarig för läktare och utrustning
            eller om det sker en olycka. Det är också oklart vilka myndigheter
            som är ansvariga för att ta fram regler och riktlinjer.
          </p>
          <p xml:id="i-QbNeDnGFPKrEgdkvkJXCGm">
            Vänsterpartiet anser att säkerhetsföreskrifterna och ansvarsförhållandena
            på idrottsanläggningar och idrottsmiljöer bör tydliggöras.
          </p>
          <p xml:id="i-2EasNgkgHEu7om7jz21ctw">
            Regeringen bör därför ta initiativ till en översyn av ansvarsförhållanden
            avseende utrustning på idrottsanläggningar och i idrottsmiljöer.
            Detta bör riksdagen ställa sig bakom och ge regeringen till känna.
          </p>
          <p xml:id="i-4VbHF7dfsqpCks3D4DC3Hx">
            Regeringen bör vidare ta initiativ till utveckling av säkerhetsföreskrifter
            för idrottsanläggningar och i idrottsmiljöer. Detta bör riksdagen
            ställa sig bakom och ge regeringen till känna.
          </p>
          <head xml:id="i-DvMVLTa7Brim9kxeGmsUYS" type="h2">
            Idrott på jämställda villkor
          </head>
          <p xml:id="i-7VP5DfSQiEvtnB55vzHQje">
            Jämställdhet inom idrotten är en fråga om demokrati, resurser
            och intressen. En jämställd idrott är en förutsättning för en
            framgångsrik idrottsutveckling. Såväl forskning som människors
            enskilda erfarenheter talar för att jämställdhet främjar utvecklingen
            av både organisationer och individer. För 2017 har Centrum för
            idrottsforskning (CIF) haft i uppdrag av regeringen att genomföra
            en fördjupad analys av jämställdhet inom idrotten. Rapporten (Statens
            stöd till idrotten. Uppföljning 2017) visar att mycket arbete
            återstår innan kvinnors och mäns förutsättningar är jämställda
            inom idrotten. På i princip alla nivåer är kvinnors och mäns deltagande,
            förutsättningar och villkor olika. Ojämlikheten framträder i andelen
            kvinnor och män som är medlem­mar i olika idrotter, i andelen
            styrelseposter och förtroendeuppdrag, i fördelning av resurser
            och när det gäller idrottsliga normer och ideal. CIF:s analys
            av resursfördelning och jämställdhet visar att Riksidrottsförbundets
            bidragsfördelning endast i begränsad omfattning används som styrmedel
            för ökad jämställdhet. Rapporten visar att det övergripande mönstret
            kvarstår att barn- och ungdomsidrotten har närmast oförändrade
            aktivitetsnivåer bland yngre medlemmar medan i huvudsak äldre
            ungdomar och i synnerhet flickor lämnar idrotten. CIF:s rapport
            Resurser, representation och ”riktig” idrott – om jämställdhet
            inom idrotten (2018) visar att fördelningen av resurser i åldrarna
            7–25 år tydligt gynnar pojkars idrottande. I dag går endast 39
            procent av det offentliga stödet (det s.k. LOK-stödet) till flickors
            idrottande och andelen minskar ju äldre flickorna blir.
          </p>
          <p xml:id="i-W5uSNHgJWjmeXbWMVcVoio">
            Snedfördelningen har uppmärksammats och bekymrat under en längre
            tid. Vi menar att det är oacceptabelt att offentliga medel fortsätter
            att bidra till ojämställdhet.
          </p>
          <p xml:id="i-RodWfpKvRWJ2D2zBhD8Dsv">
            Förutom att resurserna behöver fördelas jämnt så måste det även
            finnas bättre möjligheter för alla som vill utbilda sig till ledare.
            Utbudet av ledarutbildningar som riktar sig till personer som
            tränar/leder kvinnor bör särskilt ses över. 2016 var 72 procent
            av landslagstränarna (eller motsvarande) i seniorlandslagen män
            och 28 procent kvinnor. Genom att bättre inkludera tjejer och
            kvinnor som ledare har vi en stor och nästan outnyttjad resurs.
          </p>
          <p xml:id="i-cpgQ2tmGSWxzEthpFEzgS">
            Riksidrottsförbundet har ett stort ansvar i hur resurserna fördelas,
            liksom kommu­nerna har ett stort ansvar för att lokaler och tider
            fördelas jämlikt. Idrottsrörelsen arbetar mot jämställdhetsmål
            2025 som fastställdes vid Riksidrottsförbundets stämma 2017. Det
            övergripande målet för idrottens jämställdhetsarbete är att kvinnor
            och män ska ha samma makt att forma idrotten och sitt deltagande
            i idrottsrörelsen. Det är mycket bra att Riksidrottsförbundet
            har jämställdhetsmål att arbeta efter men det bör även ställas
            krav på att resurserna måste fördelas jämlikt samt att kunskapen
            om genderbudgeting ökar.
          </p>
          <p xml:id="i-15zkSG6P3UaRtvJYw5b48v">
            Regeringen bör därför återkomma med förslag om hur den statliga
            bidrags­tilldelningen till idrotten ska användas för att stärka
            jämställdhetsarbetet inom idrotten. Detta bör riksdagen ställa
            sig bakom och ge regeringen till känna.
          </p>
          <head xml:id="i-PkTFaCMpBowubcRAeqqMx8" type="h2">
            Hbtq-personers idrottande
          </head>
          <p xml:id="i-QFd1fcHQwUGycDzRxDcpCC">
            Inom idrotten finns, liksom i övriga samhället, en stark heteronorm,
            vilket bl.a. innebär att alla förutsätts vara heterosexuella.
            I en rapport som Riksidrottsförbundet släppte tillsammans med
            RFSL 2013 så framgår att de flesta idrottsutövande hbtq-personerna
            inte är öppna med sin läggning inom sin idrott, vilket är en indikation
            på att idrottsmiljön i många fall inte är tillräckligt öppen och
            tillåtande. Att ständigt dölja vem en är och leva med en rädsla
            för omgivningens reaktioner om en skulle avslöjas är nedbrytande
            och leder till att många slutar att idrotta.
          </p>
          <p xml:id="i-Td8BzDCHHYnUR9MTfEDhe3">
            Även om det har skett förändringar är de få och det går alldeles
            för långsamt. Ishockeyklubben Kiruna IF blev väldigt uppmärksammad
            då den var första idrottsklubben att hbtq-certifieras 2014. Tidigare
            i år blev det klart att amerikansk fotboll som första idrottsförbund
            i Sverige skulle hbtq-certifieras. Detta borde vara en självklarhet
            för alla förbund.
          </p>
          <p xml:id="i-PZ9BubASbNGNGj4CJgRdqH">
            Idrotten är i stor utsträckning könsuppdelad genom bl.a. regelverk,
            jargong och normer men också i hur omklädningsrummen organiseras.
            Transpersoner får problem eftersom de oftast inte är välkomna
            i rätt omklädningsrum. Andra saker som skapar problem är könskodade
            klädregler och när omgivningen använder fel pronomen. Flera transpersoner
            som svarat i undersökningen vill delta i träning och tävling som
            är könsuppdelad men får inte delta i för dem rätt grupp.
          </p>
          <p xml:id="i-7KsvFb15aWKvbsE5bW7hAs">
            I rapporten från RFSL och Riksidrottsförbundet framkom att det
            som är gemensamt för transpersoner är att de själva tar ansvar
            för att lösa problemen som följer av köns­uppdelningen. De tar
            även på sig ansvaret att utbilda såväl ledare som lagkamrater
            i transfrågor. Det är orimligt, här måste Riksidrottsförbundet
            och specialidrottsförbunden ta ansvar.
          </p>
          <p xml:id="i-Y1j2WFaJPCBEQ1QggMdr4G">
            Regeringen bör därför återkomma med förslag på hur den statliga
            bidragstilldel­ningen till idrotten ska användas för att öka kunskapen
            om hbtq-frågor samt förbättra förutsättningarna för transpersoners
            idrottande. Detta bör riksdagen ställa sig bakom och ge regeringen
            till känna.
          </p>
          <head xml:id="i-2D9S5JguhKHNpFpPcB9MXf" type="h2">
            Idrott i plan- och bygglagen
          </head>
          <p xml:id="i-7uu25FMnqwY8odUuvfmzSm">
            I samhällsplaneringen är det viktigt att det säkerställs att
            det ska finnas utrymme och möjlighet till lek, fysisk rörelse
            och spontanidrott. En viktig utgångspunkt för idrott och motion
            är att den inte enbart avgränsas till den verksamhet som bedrivs
            av den organiserade idrottsrörelsen. Spontanidrotten, dvs. det
            som inte utgör en del i den organiserade idrottsrörelsen, är betydelsefull
            varmed det är viktigt att det finns lättill­gängliga platser att
            idrotta på även för dessa ändamål. Dessa platser är naturligtvis
            viktiga för alla, men kanske särskilt för de barn och ungdomar
            som inte är med i någon idrottsförening. Spontanidrottsplatser
            skapar förutsättningar för fler att röra på sig och ha roligt.
            Frågan om omfattningen av och hur prioriteringen av spontanidrottsplatser
            ska se ut är dock i första hand en kommunal angelägenhet.
          </p>
          <p xml:id="i-KJ2zbWtJGcG3ZkuoBhfEuR">
            När det gäller tillgänglighet till idrottsanläggningar är vi
            långt ifrån målet. Att upprusta och göra idrottsanläggningar tillgängliga
            runt om i landet borde vara en mycket prioriterad uppgift. Det
            är självklart att alla ska ha samma möjlighet att använda alla
            gemensamhetsanläggningar. Idrott för personer med olika typer
            av funktionsnedsättningar är ett eftersatt område och här finns
            mycket att göra. Även detta är dock en kommunal angelägenhet.
          </p>
          <p xml:id="i-GwhUxjVbGCVNUtLa2Bu16K">
            Ett sätt att påverka byggandet av idrottsanläggningar i positiv
            riktning är att införa tydliga skrivningar om att idrott ska prioriteras
            vid kommunernas planläggning i plan- och bygglagen. Enligt 2 kap.
            7 § 4 PBL ska vid planläggning hänsyn tas till behovet av att
            det inom eller i nära anslutning till områden med sammanhållen
            bebyggelse finns lämpliga platser för lek, motion och annan utevistelse.
            I Boverkets vägledningar till kommunerna fokuseras dock ofta på
            lek och utevistelse kopplat till förskolor och skolor. Begreppet
            motion kopplas ofta ihop med gång- och cykelvägar, inte med idrott.
          </p>
          <p xml:id="i-36ek65eP8g9UHbn1aHxmSt">
            Begreppet idrott bör därför läggas till i uppräkningen i 2 kap.
            7 § 4 plan- och bygglagen. Detta bör riksdagen ställa sig bakom
            och ge regeringen till känna.
          </p>
          <head xml:id="i-2aJDqzRt36RX2YyvziL2tr" type="h2">
            Tillgänglighet till idrott i skolan
          </head>
          <p xml:id="i-5VagfEaNXgLKjjrSpQjV5z">
            Från riksplan kan vi påverka hur tillgängligheten till idrott
            ser ut inom skolvärlden. Kursplanen för idrott och hälsa i grundskolan
            inleds med ”Fysiska aktiviteter och en hälsosam livsstil är grundläggande
            för människors välbefinnande. Positiva upplevelser av rörelse
            och friluftsliv under uppväxtåren har stor betydelse för om vi
            blir fysiskt aktiva senare i livet. Att ha färdigheter i och kunskaper
            om idrott och hälsa är en tillgång för både individen och samhället.”
            I kursplanen anges även att skolan ska sträva efter att erbjuda
            alla elever daglig fysisk aktivitet inom ramen för hela skoldagen.
          </p>
          <p xml:id="i-B3QgY1Vrm4gEH4BKRAr7Ub">
            Oavsett hur barns hemmasituation är eller fritidssysselsättningar
            ser ut är det av flera skäl viktigt att skolan bereder möjlighet
            och skapar förutsättningar för daglig fysisk aktivitet. I våras
            beslutade riksdagen om att undervisningstiden i ämnet idrott och
            hälsa i grundskolan ska utökas med 100 timmar. Det räcker dock
            inte med att utöka antalet undervisningstimmar, det krävs också
            att alla barn har reell tillgång till och möjlighet att delta
            i undervisningen.
          </p>
          <p xml:id="i-P5Kv9QZTQVaghDpwmWYHn">
            Ett antal rapporter har gett varningssignaler om att tillgängligheten
            för alla elever att kunna delta i undervisningen i idrott och
            hälsa är mindre bra på sina håll. Det handlar bl.a. om mobbning
            som kan ske i omklädningsrummen, dålig beredskap för elever med
            funktionsnedsättning/ar, men också dålig flexibilitet som leder
            till att elever inte kan delta i undervisningen av bl.a. religiösa
            eller andra personliga skäl.
          </p>
          <p xml:id="i-71GgkoiDGkW7AAAVnpKCxu">
            Vänsterpartiet anser att utformningen av omklädningsrummen är
            viktig för att värna om elevernas integritet och därmed minska
            risken för mobbning. Det är dessutom en skyldighet för huvudmännen
            och ansvarig skola att se till att alla elever, utifrån sina individuella
            förutsättningar, får möjlighet att delta i undervisningen i idrott
            och hälsa. Ett annat problem är den bristande tillgången till
            idrottshallar. Enligt en undersökning som Svenska idrottslärarföreningen
            (en intresseförening inom Lärarnas Riksförbund) gjorde år 2013
            bland 1 000 av landets idrottslärare, har endast varannan idrottslärare
            i fristående skolor tillgång till en egen idrottshall. En majoritet
            av dem som inte har tillgång till egen hall upplevde att det gör
            det svårt att leva upp till kursplanens mål. Undersökningen visade
            även att tillgången till ämnesrelaterad fortbildning för idrottslärare
            i allmänhet är dålig. Knappt hälften av idrottslärarna fick någon
            fortbildning under läsåret.
          </p>
          <p xml:id="i-EyrCLXYBhn9r3SgyEek5Gk">
            Skolverket bör arbeta mer aktivt för att lösa de ovannämnda problemen.
            Det är viktigt att alla elevers rätt till en likvärdig utbildning
            i idrott och hälsa säkras.
          </p>
          <p xml:id="i-XbGPpjntey6PCpwPrTyHjh">
            Skolinspektionens omfattande inspektioner vid olika skolor från
            2010 och framåt visar på stora brister. En stor andel av lärarna
            som undervisar i idrott och hälsa saknar behörighet i ämnet, vilket
            i sin tur leder till brister i såväl undervisningen som betygssättningen.
            Vidare får inte kursdelen som handlar om hälsa det utrymme som
            läroplanen kräver.
          </p>
          <p xml:id="i-AhD5LW6ZHHdkXfsmJtYXsp">
            Den senaste granskningsrapporten från Skolinspektionen (Kvalitetsgranskning
            av ämnet idrott och hälsa i årskurs 7–9, 2018) visar att en femtedel
            av eleverna inte deltar regelbundet i undervisningen. Enligt Skolinspektionen
            är detta oroande och insatser krävs för att åtgärda problemet.
            Orsakerna kan enligt rapporten vara flera och inbegriper bl.a.
            lärandemiljön, val av aktiviteter, undervisningens organisation,
            men också förhållningssätt och regler som skolorna själva tagit
            fram. Det finns skolor och lärare som exkluderar elever från undervisningen
            genom beslut och överenskommelser, som innebär att om eleven inte
            har med sig ombyteskläder till lektionen får hen inte delta i
            undervisningen.
          </p>
          <p xml:id="i-QLo7PF8dukqqfYQEZruRVg">
            Granskningen visar att undervisningen har ett innehåll där fokus
            huvudsakligen läggs på fysisk aktivitet. Innehållet i undervisningen
            är i stor utsträckning anpassat till de elever som redan idrottar
            på fritiden vilket även tidigare studier och granskningar visat.
            Bollspel och bollekar upptar ett stort utrymme i undervisningen
            följt av aktiviteter som syftar till att förbättra elevernas kondition
            och styrka. Undervisning inom kunskapsområdet hälsa och livsstil
            ges ett begränsat utrymme och integreras sällan i undervisningens
            praktiska delar. Granskningen visar också att kunskapsområdet
            friluftsliv och utevistelse på i stort sett samtliga besökta skolor
            ges ett mycket begränsat utrymme.
          </p>
          <p xml:id="i-Kko6gAdi8y79J9kQP8WSws">
            Granskningen visar också att det är vanligt att undervisningen
            har inslag av tävlingsmoment såsom stafetter, lekar med eller
            utan boll och traditionella lagbollspel. Aktiviteterna har ett
            fokus på att vinna. Ofta används en stor spelplan för grupper
            och lag med många deltagare. Denna organisation av undervisning
            gör att elevernas fysiska status blir exponerad och bidrar inte
            till undervisningssituationer där alla elever ges likvärdiga förutsättningar
            att utveckla de förmågor som är kopplade till just rörelse. Det
            uppstår också en problematik kring vilka elever som ska ingå i
            vilket lag, hur flickor och pojkar ska fördelas eller om könen
            ska skiljas åt. Sådana ställningstaganden tycks däremot inte förekomma
            när tävlingsaspekten inte finns med.
          </p>
          <p xml:id="i-MHA4zyTvn5ErBDfqnE2C3a">
            Vidare finns det skillnader i hur flickor och pojkar upplever
            undervisningen i ämnet idrott och hälsa. En lägre andel flickor
            än pojkar anser att de får återkoppling av läraren. Fler flickor
            än pojkar tycker att de blir störda av andra elever och att de
            får mindre utrymme i undervisningen. Det är också fler flickor
            än pojkar som uppger att de inte vet vad som krävs för ett visst
            betyg.
          </p>
          <p xml:id="i-WkoPVUz1pFGbrtHLWndgcD">
            För oss i Vänsterpartiet är det viktigt att alla elever ska ha
            likvärdiga möjligheter oavsett vilken skola det handlar om eller
            i vilken del av landet som barnet bor. Att så många fristående
            skolor avstår från att ha egna idrottslokaler och använder detta
            som en del i att utöka sina vinstmarginaler är inte acceptabelt.
            Skollagen är tydlig när det gäller likvärdighet. Därmed borde
            Skolinspektionen ställa krav på skolor att ha tillgång till ändamålsenliga
            lokaler. Att elever t.ex. får gymkort, istället för riktig undervisning
            i idrott och hälsa av skolor som saknar idrottslokaler, leder
            bl.a. till att dessa elever inte får den utbildning som de har
            rätt till.
          </p>
          <p xml:id="i-MYFoHN6JaxbY4fgmxgncdC">
            Regeringen bör därför vidta åtgärder med anledning av de brister
            som framkommit i genomförda kvalitetsgranskningar av ämnet idrott
            och hälsa i syfte att säkerställa att läroplanen efterlevs. Detta
            bör riksdagen ställa sig bakom och ge regeringen till känna.
          </p>
          <head xml:id="i-AMR7fzhWpfyhorqGA9Yncm" type="h2">
            Simkunnighet och simundervisning i skolan
          </head>
          <p xml:id="i-KFkL2LEBnDZdiF2LiVUjym">
            Att kunna simma räddar liv. På Vänsterpartiets initiativ har
            regeringen i sin budget avsatt medel för att landets kommuner
            ska kunna erbjuda alla sexåringar avgiftsfri simskola under 2018
            vilket är glädjande. Dock behöver även äldre barns och ungdomars
            simkunnighet tryggas. År 2014 gjorde Skolverket en undersökning
            bland 400 skolor i syfte att ta reda på hur många av eleverna
            i årskurs 6 som nådde upp till kraven för simkunnighet. Undersökningen
            visade att 5 procent av eleverna inte nådde upp till läroplanens
            krav att kunna simma 200 meter varav 50 meter på rygg. Nästan
            hälften av de lärare som hade elever som inte nådde kraven ansåg
            att eleverna inte får den undervisning de behöver. Av dessa lärare
            uppgav 60 procent att eleverna får för få simlektioner.
          </p>
          <p xml:id="i-WaJqWGJWigHb2WcKdE9aws">
            Det finns ett tydligt samband mellan att påbörja simundervisningen
            i tidiga årskurser och att kunna simma i årskurs 6. I fler än
            hälften av de skolor där alla elever nådde kunskapskraven i årskurs
            6 hade man börjat med simundervisning redan i förskoleklassen
            eller i årskurs 1. Skolornas huvudmän måste se till att samtliga
            elever minst når kraven för simkunnighet inom ramen för läroplanen.
          </p>
          <p xml:id="i-xL4dNRMAthzakgSTfLfwE">
            I gymnasieskolans kunskapskrav återfinns inte simkunnighet som
            ett uttalat krav. Det centrala innehållet beskriver istället en
            fördjupning av grundskolans centrala innehåll om hantering av
            nödsituationer i och vid vatten med alternativa hjälpredskap.
          </p>
          <p xml:id="i-3zXsRzRTppFPoVLiLukEdc">
            Många av de äldre elever som nyligen kommit till Sverige och
            som därmed missat de tidiga årskursernas simundervisning saknar
            simkunnighet. Det är därför viktigt att åtgärder vidtas så att
            samtliga elever blir simkunniga innan de går ut gymnasiet. Skolverket
            bör uppdras att ge direktiv till huvudmännen om målsättningar
            kring simkunnighet även på gymnasienivå. Detta bör riksdagen ställa
            sig bakom och ge regeringen till känna.
          </p>
          <p xml:id="i-2YcPN3PUdBdNAHxDhF1HD7">
            Skolverket bör dessutom följa upp simundervisningen i grundskolan
            och sätta hårdare press på huvudmännen så att alla elever inom
            grundskolan klarar kraven för simkunnighet. Detta bör riksdagen
            ställa sig bakom och ge regeringen till känna.
          </p>
          <head xml:id="i-HdSdiwg3JLAcK6UvD1FkBR" type="h2">
            Idrott för äldre
          </head>
          <p xml:id="i-6HRMB9Ho1tkruLNXfp8En2">
            Äldre är en grupp som ofta förbises när det gäller idrott. Forskning
            visar att det är möjligt att bygga muskelmassa upp till 90 års
            ålder. Äldre som tränar aktivt på olika sätt mår bättre. Det är
            inte bara muskelmassan som stimuleras vid fysisk aktivitet utan
            träning handlar också om rörlighet och balans, något som väsentligt
            kan minska antalet fallolyckor. Det är extra viktigt för kvinnor
            eftersom riskerna för just kvinnor att skadas vid fallolyckor
            är större än för män. Träning för äldre bidrar på så sätt både
            till en höjd livskvalité och till minskade sjukvårdskostnader.
            På flera ställen i landet har det byggts lekplatser/utegym för
            seniorer, dvs. spontanidrottsplatser med möjligheter till såväl
            styrketräning som balansövningar och mycket annat. Förutom träningen
            ger sådana platser möjlighet att på ett tryggt och positivt sätt
            skapa och behålla sociala kontakter.
          </p>
          <p xml:id="i-QikkyLupacCLyy7wSEZXay">
            Simning och vattengymnastik är bra sätt att hålla sig i rörelse
            utan att riskera belastningsskador. Givetvis måste simhallar och
            andra idrottsanläggningar vara anpassade så att de är tillgängliga
            även för dem som är mindre rörliga. På äldreboenden och trygghetsboenden
            finns ofta möjlighet till rörelsegymnastik. Många pensionärs­organisationer
            samverkar med kommersiella gymkedjor för att ge sina medlemmar
            bra möjligheter för träning.
          </p>
          <p xml:id="i-LtXkACBt6jK1FxdCSrCDmu">
            Det är bra men det räcker inte, särskilt inte för pensionärer
            med låga inkomster. En strategi för att ge äldre rätt och möjlighet
            till idrott borde finnas i alla kommuner.
          </p>
          <p xml:id="i-KseSUafYMPgfVSmkKU93je">
            Regeringen bör återkomma med förslag till hur äldres tillgång
            till idrott och fysisk aktivitet ska säkras i hela landet. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-BtN9Zn9h3N8jhb32DiPwmH" type="motSignatures">
          <list xml:id="i-5TwNcPjEs1G1Dr2b8jQNgu">
            <item xml:id="i-HbPRGZe4vXGApYiYYJShG1" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-HK9Wv8732pVMvhJQwrLxi2" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-TobiAYgfLL7TDeganN7u2F" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-QVsQJXK4NzxKnZ5n3sppFg" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-DgctJPrKP21MGKN81Cu5Uj" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-VszFp28EQRApiB1BHk3RVY" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-8To1R2NBjKMkCAfqeED9j6" who="i-G9GHaoV5TJoYjtjUJ6EXYj">
              Jessica Thunander (V)
            </item>
            <item xml:id="i-X8paWQ5BgVe8CuUDRd7oiy" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-DiusW4qyzfH9AqyLEKnGU5" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
