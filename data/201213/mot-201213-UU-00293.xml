<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00293">
  <teiHeader>
    <fileDesc>
      <titleStmt>
        <title>EU:s interna och externa utmaningar</title>
        <author corresp="i-9BhJo8qQot8sFJg6YMJxQP">av Irene Oskarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s interna och externa utmaningar</title>
          <idno type="rdwebb">H002U293</idno>
          <rs type="number">U293</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U293/text</ref>
          <ref type="dokument_url_html">http://data.riksdagen.se/dokument/H002U293</ref>
          <ref type="dokumentstatus_url_xml">http://data.riksdagen.se/dokumentstatus/H002U293</ref>
          <ref type="doc">http://data.riksdagen.se/fil/2059C675-1F6F-4F6A-8588-B965B695CDF7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8w1W5PSY7K9rRtaZGLL3o8" type="signed"/>
        <correspContext corresp="i-8w1W5PSY7K9rRtaZGLL3o8">
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction xml:id="i-Jg6mWuXSTaofr67JTv92XW" type="numbering">
          <date when="2012-10-08"/>
        </correspAction>
        <correspAction xml:id="i-4pCEAfEud6bxKBAy1y68yR" type="submission">
          <date when="2012-10-05"/>
        </correspAction>
        <correspAction xml:id="i-QvYfNqQDdb73dv7cykPW42" type="transfer">
          <date when="2012-10-05"/>
        </correspAction>
        <correspAction xml:id="i-6BJ1UcMPuG52RjNrHo9sVo" type="assigned"/>
        <correspContext corresp="i-6BJ1UcMPuG52RjNrHo9sVo">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BXJYWY3mMjk4G279bwbCrf">
            Förslag till riksdagsbeslut
          </head>
          <list style="ol">
            <item xml:id="i-2omxF7YRCojzkotWZBCtFB">
              Riksdagen tillkännager för regeringen som sin mening vad som
              anförs i motionen om åtgärder för att dämpa de negativa effekterna
              av den europeiska ekonomiska krisen.
            </item>
            <item xml:id="i-N36ggPLv5sBy31oGofCk1S">
              Riksdagen tillkännager för regeringen som sin mening vad som
              anförs i motionen om EU:s roll i reformeringsprocesserna i Nordafrika
              och Mellanöstern.
            </item>
          </list>
        </div>
        <div type="motContent">
          <head xml:id="i-L6qsD21zf5a6GoZvaWKxZh" type="h1">
            Motivering
          </head>
          <p xml:id="i-J9ZgbbTfgjyTSxUHsbKbNk">
            Den ekonomiska krisen slår mot eurozonens 17 medlemsländer med
            till synes oförminskad styrka. Men också de tio EU-medlemmar som
            står utanför eurosamarbetet drabbas av och tvingas ta ansvar för
            flera av euroländernas ständigt försämrade statsfinanser, avstannande
            tillväxt och växande låneberg. Inget EU-land är en ö, utan ekonomisk
            och politisk instabilitet i en medlemsstat får, i varierande utsträckning,
            verkningar på övriga medlemsstater.
          </p>
          <p xml:id="i-JiB7SnBkJ1EvriLPE1od26">
            Sverige är inget undantag. Även om vi inte alls i lika stor utsträckning
            som de flesta andra medlemsstater kommit att drabbas av Greklands,
            Spaniens och andra staters synnerligen besvärliga situation, och
            trots att vi står utanför eurozonen, har vi som EU- medlem alltjämt
            ett ansvar att bidra till att säkerställa att krisen inte ytterligare
            fördjupas och sprids. I och med Europeiska kol- och stålgemenskapens
            (EKSG) inrättande år 1952 lades grunden till en varaktig, europeisk
            fred baserad på ömsesidigt ekonomiskt beroende. Ett beroende baserat
            på solidaritetsprincipen, som genom åren har kommit att både fördjupas
            och breddas och som 1993 förkroppsligades genom EU:s bildande.
          </p>
          <p xml:id="i-M8wexpe6sMr9EG4aQ4QCbQ">
            Solidariteten mellan medlemsstaterna innebär dock inte att Sveriges
            eller EU:s stöd till de hårdast drabbade euroländerna är eller
            ska vara villkors- eller gränslöst. De krisande ländernas tidigare
            och nuvarande regeringar har i första hand själva styrt skutan
            mot den djupa, ekonomiska kris som de nu befinner sig i. En utbredd
            kultur av nepotism och korruption, uppblåsta och ineffektiva offentliga
            sektorer samt synnerligen dåligt skötta statsfinanser är de främsta
            anledningarna till att Grekland, Spanien och andra länder krisar.
            Dessa länder bär nu också huvudansvaret för att förbättra sina
            svårt drabbade medborgares levnadsvillkor, vända den negativa
            tillväxttrenden och återupprätta sina anseenden internationellt.
          </p>
          <p xml:id="i-SgwCPSwYU3GsmVCN51TjVt">
            Sverige och EU ska genom krishanteringsinsatser och nödlånspaket
            bistå enskilda medlemsstater så långt det är praktiskt möjligt.
            Sverige och EU:s stödinsatser måste dock vara kopplade till tydliga
            villkor och åtaganden från de länder som får hjälpen, så att stödinsatserna
            inte bidrar till ökat risktagande eller uteblivna åtgärder för
            att hålla ordning på offentliga finanser.
          </p>
          <p xml:id="i-QjtgZz9yHYXS1kVwCsUENc">
            Kristdemokraterna ställer sig heller inte odelat positiva till
            alla förslag på åtgärder för att dämpa krisens negativa effekter.
            Vi ställer oss bland annat tämligen kritiska till Europeiska kommissionens
            förslag på en bankunion genom vilken Europeiska centralbanken
            (ECB) föreslås överta ansvaret för tillsynen av alla banker inom
            eurozonen. Den del av förslaget som för närvarande finns att ta
            ställning till, den så kallade tillsynsmekanismen, är inte oproblematisk.
            Sverige deltar och bör fortsatt delta i processen, men det är
            viktigt att betona att ett eventuellt svenskt deltagande i bankunionen,
            i enlighet med regeringens ståndpunkt, kräver riksdagens stöd.
            När det gäller finanssektorn är Kristdemokraternas utgångspunkt
            att skattebetalarna i så stor utsträckning som möjligt ska hållas
            skadeslösa om något går snett. Kostnaden för dåligt eller oseriöst
            drivna banker eller finansiella institut som går i konkurs ska
            belastas ägarna, inte skattebetalarna.
          </p>
          <p xml:id="i-VtzAHRqndDnSEsL6b5yza3">
            Kristdemokraterna vill se ett starkare och mer handlingskraftigt
            EU. EU skall fortsatt ha vidgående beslutsmakt inom sakpolitiska
            områden där unionen har mandat att fatta beslut, och möjlighet
            att påverka politiken i positiv riktning, såsom på miljöområdet.
            Samtidigt är det fundamentalt att subsidiaritets- och proportionalitetsprinciperna
            till fullo tillämpas, så att rätt beslut fattas på rätt nivå av
            rätt beslutsfattare och onödiga åtgärder undviks. EU ska helt
            enkelt inte besluta om eller vidta åtgärder gällande frågor som
            kan hanteras lika bra eller bättre på lokal, regional eller nationell
            nivå.
          </p>
          <p xml:id="i-JB1VfRajdjpLzfN6ifT7ae">
            Lika lite som någon av EU:s medlemsstater är en ö, är EU det
            globalt. På samma vis som länder i unionens närhet och globalt
            påverkas av den rådande ekonomiska krisen inom unionen, påverkas
            också EU av politiska och ekonomiska skeenden i dess närområde.
            Det senaste årets dramatiska händelseutveckling i Nordafrika och
            Mellanöstern har tydliggjort detta.
          </p>
          <p xml:id="i-XScZ6VqeH4WxsqfRpohgMB">
            EU har en viktig roll att spela så att den initierade reformprocessen
            i många arabiska stater kan tillåtas att vinna ytterligare terräng
            på vägen mot demokratiska styrelseskick och universella fri- och
            rättigheter. Inrättandet av den europeiska utrikestjänsten EEAS
            år 2010 gör att EU står bättre rustat än tidigare att vara behjälpligt
            i samt påverka politiska processer utanför unionens gränser. Det
            ligger i EU:s säkerhetspolitiska och ekonomiska intresse att de
            arabiska reformeringsprocesserna skyndas på och cementeras. I
            samverkan med såväl Medelhavsunionen som den parlamentariska församlingen
            för unionen för Medelhavet (PA-UfM) kan EU bidra till fortsatta
            utvecklingsfrämjande insatser med fokus på institutionsbyggande
            och kapacitetsutveckling av de berörda ländernas civilsamhällen,
            samt genom ett utökat bilateralt handelsutbyte öka dessa staters
            tillväxtpotential och möjlighet till en mer jämnfördelad socioekonomisk
            utveckling.
          </p>
          <p xml:id="i-WCYP5EsXHFgfNVVn2AF3Yr">
            Genom att fördjupa och bredda de särskilda handelsavtal som ger
            de arabiska staterna komparativa handelsfördelar rörande en viss
            vara eller tjänst, kan EU fortsatt bidra till en positiv ekonomisk
            utveckling i de länder man idkar handelsutbyte med. Det är ett
            handelsutbyte som också gynnar EU ekonomiskt. Dessutom finns stort
            utrymme att genom sådana avtal driva och trycka på i frågor rörande
            ökad respekt för demokrati och mänskliga fri- och rättigheter
            i Nordafrikas och Mellanösterns länder.
          </p>
          <p xml:id="i-La7p2SUWSpNGbK744NDJWn">
            Andra viktiga insatsområden där EU kan bidra i Nordafrika och
            Mellanöstern är stärkandet av den ofta eftersatta jämställdheten
            och religionsfriheten. Man bör också verka för att underlätta
            för fler unga människor från regionen att studera i Europa, en
            diskussion som nu har initierats inom unionen. Genom att underlätta
            för ungdomar från Nordafrika och Mellanöstern att erhålla studentvisum
            för studier inom EU, ges fler unga möjlighet att tillskansa sig
            en tillräcklig utbildningsnivå för att kunna bidra till byggandet
            av starka rättsstater, utformningen av demokratiska samhällen
            samt långsiktigt hållbar ekonomisk utveckling i sina hemländer.
          </p>
          <p xml:id="i-E1purod8pdxHXggZkDk6hc">
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-25RxNTVEFyayWfhjr5GF8U">
              Irene Oskarsson (KD)
            </item>
          </list>
        </div>
      </div>
    </body>
  </text>
</TEI>
