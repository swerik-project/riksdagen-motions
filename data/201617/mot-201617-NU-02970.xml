<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-02970">
  <teiHeader>
    <fileDesc>
      <titleStmt>
        <title>Livskraftiga företag - en förutsättning för växande välstånd</title>
        <author corresp="i-Wg4JiBuxTz9fesArDXiMko">av Helena Lindahl m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2970 av Helena Lindahl m.fl. (C)</title>
          <idno type="rdwebb">H4022970</idno>
          <rs type="number">2970</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4022970/text</ref>
          <ref type="dokument_url_html">http://data.riksdagen.se/dokument/H4022970</ref>
          <ref type="dokumentstatus_url_xml">http://data.riksdagen.se/dokumentstatus/H4022970</ref>
          <ref type="docx">http://data.riksdagen.se/fil/D7AEC18B-CBC3-4484-8276-C8232D7F09FA</ref>
          <ref type="pdf">http://data.riksdagen.se/fil/F0FDCB7A-E5D9-4680-9070-0D8BC49B4C95</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8kaJdjLvjLYdikJFHsWYPz" type="signed"/>
        <correspContext corresp="i-8kaJdjLvjLYdikJFHsWYPz">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-BSHycDEKQLKFZAfsg2kRR7" type="submitted">
          <date when="2016-10-05"/>
          <time when="14:39:27"/>
        </correspAction>
        <correspAction xml:id="i-5gKZbMVB1mHnSsssg7H1pr" type="reviewed">
          <date when="2016-10-05"/>
          <time when="19:59:49"/>
        </correspAction>
        <correspAction xml:id="i-7VqUxL8LJzp9mNRw1HmL9d" type="referred">
          <date when="2016-10-14"/>
        </correspAction>
        <correspAction xml:id="i-SDtBbRDJCiQubFAxXtLhyo" type="assigned">
          <date when="2018-08-08"/>
          <time when="14:28:42"/>
        </correspAction>
        <correspContext corresp="i-SDtBbRDJCiQubFAxXtLhyo">
          <ref type="assignedTo">Näringsutskottet</ref>
        </correspContext>
        <correspAction xml:id="i-9XRxSAAuAL8x3xFV9UDM7n" type="behandlas_i"/>
        <correspContext corresp="i-9XRxSAAuAL8x3xFV9UDM7n">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2fVzKJrv2zDMmoW1Z3xBKm" type="behandlas_i"/>
        <correspContext corresp="i-2fVzKJrv2zDMmoW1Z3xBKm">
          <ref type="uppgift">2016/17:CU6</ref>
          <ref type="ref_dok_id">H401CU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU6</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CsXMujm8AbMQGrChnMwJEs" type="behandlas_i"/>
        <correspContext corresp="i-CsXMujm8AbMQGrChnMwJEs">
          <ref type="uppgift">2016/17:FiU7</ref>
          <ref type="ref_dok_id">H401FiU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU7</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CL8TQVeNNtYvJTfazSVGgx" type="behandlas_i"/>
        <correspContext corresp="i-CL8TQVeNNtYvJTfazSVGgx">
          <ref type="uppgift">2016/17:AU7</ref>
          <ref type="ref_dok_id">H401AU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JFLkQ7HnMp8qqkMqh13sZE" type="behandlas_i"/>
        <correspContext corresp="i-JFLkQ7HnMp8qqkMqh13sZE">
          <ref type="uppgift">2016/17:AU4</ref>
          <ref type="ref_dok_id">H401AU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RVB1xT9gzyzBAAjd7hZEhE" type="behandlas_i"/>
        <correspContext corresp="i-RVB1xT9gzyzBAAjd7hZEhE">
          <ref type="uppgift">2016/17:FiU1</ref>
          <ref type="ref_dok_id">H401FiU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2017 Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7Kr2yvghTUW2mHzL5ZYbMG" type="behandlas_i"/>
        <correspContext corresp="i-7Kr2yvghTUW2mHzL5ZYbMG">
          <ref type="uppgift">2016/17:TU6</ref>
          <ref type="ref_dok_id">H401TU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8tqvXzt5xALgQeLFvtSRBn" type="behandlas_i"/>
        <correspContext corresp="i-8tqvXzt5xALgQeLFvtSRBn">
          <ref type="uppgift">2016/17:NU13</ref>
          <ref type="ref_dok_id">H401NU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VsdFZNk5D1TpChpQEW7Uoi" type="behandlas_i"/>
        <correspContext corresp="i-VsdFZNk5D1TpChpQEW7Uoi">
          <ref type="uppgift">2016/17:NU12</ref>
          <ref type="ref_dok_id">H401NU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FH3MWFDM5gWanGLV7Py5CT" type="behandlas_i"/>
        <correspContext corresp="i-FH3MWFDM5gWanGLV7Py5CT">
          <ref type="uppgift">2016/17:FiU26</ref>
          <ref type="ref_dok_id">H401FiU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-99RemL7vcswFzG3qGRno45" type="motHeader">
        <div xml:id="i-NutpsHHNt1kX5c98kUkRqG" type="motTitle">
          Motion till riksdagen 2016/17:2970 av Helena Lindahl m.fl. (C)
          Livskraftiga företag – en förutsättning för växande välstånd
        </div>
      </div>
      <div xml:id="i-2JZJp8u7X7Ch1wGhC6qUUa" type="motBody">
        <div xml:id="i-bfHKG1B7NqqbKnEmAm9ix" type="motProposal" subtype="förslag">
          <head xml:id="i-XdM7nhs7qPayK9NE4Ud2nN">
            Förslag till riksdagsbeslut
          </head>
          <list xml:id="i-7ztRw9xNqiooSPonVsvq8b" style="ol">
            <item xml:id="i-X9XhYDNFE3FHXpzv1Beqbu">
              Riksdagen ställer sig bakom det som anförs i motionen om att
              ta bort arbetsgivaravgiften för ett företags första anställda
              och tillkännager detta för regeringen.
            </item>
            <item xml:id="i-2cMSSmqCgWjBx4sWMxFe7a">
              Riksdagen ställer sig bakom det som anförs i motionen om att
              öka möjligheten till lärlingsjobb som även småföretag kan erbjuda
              och tillkännager detta för regeringen.
            </item>
            <item xml:id="i-La34XprwFHiFWWZtjDgCmq">
              Riksdagen ställer sig bakom det som anförs i motionen om att
              klimatet för entreprenörer, som omvandlar nya idéer till nya företag,
              ska förbättras och tillkännager detta för regeringen.
            </item>
            <item xml:id="i-V3AYPC4ogJS2Eq556Wkc4a">
              Riksdagen ställer sig bakom det som anförs i motionen om att
              människonära tjänster, exempelvis inom besöksnäringen och välfärden,
              bör ges förutsättningar att växa och utvecklas då de i många fall
              erbjuder värdefulla ingångsjobb för bland andra ungdomar och nyanlända
              och tillkännager detta för regeringen.
            </item>
            <item xml:id="i-4MmkNNVyMZe5wgjXDbAbDM">
              Riksdagen ställer sig bakom det som anförs i motionen om behovet
              av en infrastruktur som gör att den tekniska utvecklingen kommer
              hela landet till del och tillkännager detta för regeringen.
            </item>
            <item xml:id="i-T2dBbbCpbsbfvXVr5Y6zjE">
              Riksdagen ställer sig bakom det som anförs i motionen om att
              lagar och regler på arbetsmarknaden bör göras om för att sänka
              trösklarna samt öka flexibiliteten och tryggheten och tillkännager
              detta för regeringen.
            </item>
            <item xml:id="i-5J84Kq59TUZAEMmzw7Reg9">
              Riksdagen ställer sig bakom det som anförs i motionen om att
              nivån för RUT och ROT bör höjas och tillkännager detta för regeringen.
            </item>
            <item xml:id="i-TLchbgjLYty7CxsBdCDxoa">
              Riksdagen ställer sig bakom det som anförs i motionen om ingångsföretag
              och tillkännager detta för regeringen.
            </item>
            <item xml:id="i-DmDhtk8ymCbA9rCSBFTCe4">
              Riksdagen ställer sig bakom det som anförs i motionen om att
              regelbördan för småföretag och mikroföretag bör minskas kraftigt
              och tillkännager detta för regeringen.
            </item>
            <item xml:id="i-RGAhqWaqtoYKK2SFCv5a4W">
              Riksdagen ställer sig bakom det som anförs i motionen om att
              främja snabb utveckling, innovation och bibehållen konkurrenskraft
              i digitaliseringens och automatiseringens era och tillkännager
              detta för regeringen.
            </item>
            <item xml:id="i-RaAYioc9EzkEMqj1vdo8kc">
              Riksdagen ställer sig bakom det som anförs i motionen om tillgången
              till statligt riskkapital för små och växande företag och tillkännager
              detta för regeringen.
            </item>
            <item xml:id="i-APm3yUzgBnoYKdCcd72ZDi">
              Riksdagen ställer sig bakom det som anförs i motionen om att
              kriterier vid offentlig upphandling ska genomsyras av likvärdiga,
              rättvisa och transparenta villkor för alla företag, oavsett storlek,
              och tillkännager detta för regeringen.
            </item>
            <item xml:id="i-Qx4KbZm8pXEuEhZyGh92MJ">
              Riksdagen ställer sig bakom det som anförs i motionen om vikten
              av mångfald av utförare i vård, skola och omsorg för att säkra
              kvalitet och konkurrens och därmed effektivitet och tillkännager
              detta för regeringen.
            </item>
            <item xml:id="i-29bx5FHM1bNPNHePAngDMy">
              Riksdagen ställer sig bakom det som anförs i motionen om att
              det i Europa bör ges bättre förutsättningar att skapa fler jobb
              och ökad tillväxt och tillkännager detta för regeringen.
            </item>
          </list>
        </div>
        <div xml:id="i-B88xAtP68MLJdHiLAxJJW6" type="motContent">
          <head xml:id="i-6jygKqojZc9iYAwzLPV22T" type="h1">
            Jobbskapande
          </head>
          <p xml:id="i-BUhuSJEqZfNLXetb1dr4xi">
            Höga kostnader för att anställa är vad småföretag själva anser
            vara ett av de största hindren för tillväxt. I Företagarnas och
            Swedbanks årliga undersökning Småföretagsbarometern har höga arbetskostnader
            alltid varit bland de största, eller det enskilt största, hindret
            för tillväxt bland småföretag. Centerpartiets förslag är därför
            att ingen arbetsgivaravgift ska behöva betalas under de första
            två åren, när en enmansföretagare anställer sin första medarbetare.
            Regeringen har aviserat att man tänker kopiera delar av Centerpartiets
            förslag, vilket är bra. Regeringens version innehåller dock ett
            antal onödiga och oförståeliga begränsningar. Bland annat exkluderas
            alla aktiebolag, trots att det är den vanligaste bolagsformen
            för företagare som vill anställa.
          </p>
          <p xml:id="i-Sa2fANtRruR3RAZVkfGwck">
            Centerpartiet står för en politik som skapar fler jobb i växande
            företag i hela landet. Bland annat vill vi ersätta stora delar
            av den arbetspraktik och arbetsmarknadsutbildning som idag sker
            i Arbetsförmedlingens regi med lärlingsjobb, som kombinerar arbete
            med utbildning och handledning, ute i lokala företag. Centerpartiet
            har föreslagit att regeringens traineejobb avskaffas och att konceptet
            med yrkesintroduktionsanställning utvecklas till lärlingsjobb,
            som även ska göras tillgängliga för nyanlända och småföretag utan
            kollektivavtal. Lärlingsjobben bör rikta sig till hela arbetsmarknaden
            och behandla privata och offentliga arbetsgivare lika. De bör
            erbjudas till arbetslösa ungdomar, nyanlända samt långtidsarbetslösa
            i behov av omskolning eller återuppbyggnad av sin kompetens. Alla
            som behöver lära på jobbet för att komma in på svensk arbetsmarknad
            ska få den möjligheten.
          </p>
          <p xml:id="i-B9jqhVQ6a9uHqWpjrMrAn4">
            Svensk ekonomi står inför stora förändringar. Vi påverkas, och
            kommer de närmaste
          </p>
          <p xml:id="i-CL4pKVRkzC4J6VYdKXrcDu">
            åren att påverkas allt mer, av fyra starka och omvälvande krafter:
            automatisering, digitalisering, globalisering och urbanisering.
            Människor, företag och kulturer har genom digitalisering och globalisering
            knutits närmare varandra. Det är en fantastisk utveckling som
            bidragit till global fattigdomsminskning och ökad ekonomisk tillväxt.
            Teknisk utveckling och automatisering har historiskt lett till
            stora och produktiva strukturomvandlingar på arbetsmarknaden.
            Det har lagt grunden för den ekonomiska tillväxt som varit en
            förutsättning för vårt ökade välstånd. Men utvecklingen innebär
            också att konkurrensen hårdnar, såväl för företag som för anställda.
          </p>
          <p xml:id="i-SrcFJHLX1JdW8kynK9eiKG">
            Relativt kvalificerade arbeten ersätts i allt högre grad av automatiserade
            processer. Det sätter press på breda löntagargrupper. Sverige
            står samtidigt inför stora utmaningar. Många människor stängs
            ute från arbetsmarknaden. Klimatkrisen kräver att vi förenar ökad
            ekonomisk tillväxt med mindre utsläpp. Och många regioner och
            kommuner ges inte tillräckliga förutsättningar att växa och blomstra.
            Men Sverige har också fantastiska möjligheter. I hela landet omvandlas
            idéer till små och växande företag som skapar jobb. Våra klimatutsläpp
            sjunker samtidigt som den ekonomiska tillväxten ökar. Och många
            av Sveriges mest dynamiska orter finns utanför storstadsområdena
            och visar att med rätt förutsättningar kan hela Sverige växa.
            Sverige har stora möjligheter att bli vinnare i framtidens ekonomi.
            För detta krävs dock viktiga och riktiga reformer.
          </p>
          <p xml:id="i-BEZsrJW7YhoCntAwnKq18h">
            Det behöver bli billigare att anställa, där skattebördan på sikt
            skiftas från arbete till miljöförstöring och konsumtion. Klimatet
            för entreprenörer, som omvandlar nya idéer till nya företag, behöver
            förbättras. Människonära tjänster, exempelvis inom besöksnäringen
            och välfärden, måste ges förutsättningar att växa och utvecklas
            då de i många fall erbjuder värdefulla jobb för bland andra ungdomar
            och nyanlända.
          </p>
          <p xml:id="i-MvU4Ke6ugvySYnjdEXZ6WK">
            Centerpartiet föreslår att ett ingångsavdrag införs. Det innebär
            att under de två första år som en person gör entré på svensk arbetsmarknad
            skall ingen arbetsgivaravgift betalas på den del av lönen som
            understiger 16 000 kronor per månad. Med ingångsavdraget får såväl
            ungdomar som nyanlända en enklare väg in på arbetsmarknaden. Förslaget
            väntas leda till minskade intäkter för den offentliga sektorn
            på 11,4 miljarder kronor.
          </p>
          <p xml:id="i-Rtgq8aRSGTaU8gM51GFp79">
            Många nyanlända har färdighetsnivåer som till en början gör att
            de står långt från arbetsmarknaden och att svensk arbetsmarknad
            är dålig på att få sådana människor i arbete. Forskningen antyder
            att lägre ingångslöner, i kombination med andra reformer, har
            potential att öka sysselsättningen hos marginalgrupper. Centerpartiet
            uppmanar därför arbetsmarknadens parter att ta sitt ansvar och
            sänka trösklarna för nyanlända genom att skapa ingångsjobb, med
            lägre ingångslöner under en period för de nyanlända som inte får
            arbete, som efter en tid övergår i vanliga ingångslöner. På så
            vis får nyanlända en andra chans på arbetsmarknaden för att undvika
            bidragsberoende. Givet att parterna tar sitt ansvar är Centerpartiet
            villigt att sänka såväl inkomstskatterna som arbetsgivaravgifterna
            för samma personer, upp till en viss lönesumma. Ingångsjobben
            består således av tre delar: lägre ingångslön, lägre inkomstskatter
            och lägre arbetsgivaravgifter. Ingångsavdraget riktar sig bland
            annat till samma grupper som berörs av ingångsjobben och utgör
            därför en tredjedel av ingångsjobben. Med sänkta inkomstskatter
            innebär en lägre bruttolön inte nödvändigtvis lägre disponibel
            inkomst än med vanliga ingångslöner.
          </p>
          <p xml:id="i-Kx47V94jFG95rRPE1Fe72f">
            Tack vare teknikutvecklingen ökar användningsområden för digitala
            kommunikationsenheter. Ökad täckning och allt högre överföringshastighet
            efterfrågas för att möjliggöra att de internetbaserade tjänsterna
            ska kunna användas överallt. Framförallt i glesbefolkade områden
            kan trådlös infrastruktur vara ett ekonomiskt sätt att nå ut till
            alla bostäder och verksamhetsställen som komplement eller alternativ
            till fast fiber. En väl utbyggd infrastruktur för mobil telefoni-
            och bredbandstjänster är en förutsättning för fortsatta möjligheter
            för människor att kunna bo kvar, delta i undervisning, utöva kultur
            och sociala kontakter också på landsbygdsdelarna av vårt land.
            Fungerande infrastruktur, såsom bredband, är även a och o för
            att företag ska kunna startas och växa. Därför är det avgörande
            att infrastrukturen kommer alla, över hela landet, till del.
          </p>
          <p xml:id="i-GTdJsgnWZVrxSLCVSsFXic">
            Centerpartiet vill öka såväl flexibiliteten som tryggheten på
            svensk arbetsmarknad. Detta kräver bland annat att turordningsreglerna
            byts ut mot ett modernare och tryggare system och att kraven på
            proportionalitet vid användning av sympatiåtgärder och blockader
            bör öka. Även företrädesrätten vid återanställning bör ses över
            för att minska riskerna med att anställa. Vi vill även se en jobbpakt
            för småföretagen som låter ungdomar, nyanlända och långtidsarbetslösa
            kombinera arbete med utbildning och handledning.
          </p>
          <p xml:id="i-QMZ9jBe7MM37fcd2p8ba7M">
            2009 införde Alliansen ett ROT-avdrag på 50 procent av kostnaderna
            för tjänster som innefattar renovering, ombyggnad och tillbyggnad,
            med ett tak på avdraget på 50 000 kronor. 2016 sänkte regeringen
            detta avdrag till 30 procent, med bibehållet maxavdrag. Det krävs
            nu en arbetskostnad på 166 666 kronor per år (förut 100 000) för
            att kunna utnyttja detta maxbelopp till fullo, givet att man har
            motsvarande skatteutgifter. ROT-avdraget skapar fler vita arbetstillfällen
            och har kraftigt minskat skattekilen på vitt arbete relativt svart
            arbete. För en hantverkare med en bruttolön på 30 000 kronor per
            månad minskade ROT-avdraget skattekilen från 160 kronor per arbetad
            timme till 14 kronor per arbetad timme. Med sänkningen av ROT
            ökar skattekilen igen från 14 kronor till 71 kronor (enligt Ekonomistyrningsverket),
            alltså en fem gånger större skattekil. Centerpartiet vill därför
            återställa ROT-avdraget och höja tillbaka det till 50 procent.
            Denna reform väntas medföra minskade skatteintäkter om 6,7 miljarder
            kronor år 2017.
          </p>
          <p xml:id="i-WR8x6tM4VMgHMqr8cXZtyX">
            Centerpartiet har även varit drivande i införandet av RUT. RUT-avdragets
            förtjänster består inte enbart i en skattelättnad för köparen.
            RUT är i högsta grad även en förutsättning för ökat företagande,
            fler jobb och mindre svartarbete. Under 2015 lyckades Centerpartiet
            också säkerställa att RUT-avdraget utvidgades, inom ramen för
            migrationsöverenskommelsen. Men mer kan och måste göras. Det är
            anmärkningsvärt att regeringen, i såväl vårpropositionen 2015
            som budgetpropositionen 2016, lade förslag som begränsade RUT.
            Taket halverades, från 50 000 till 25 000 kronor, och tjänster
            plockades bort. Att regeringen nu har genomfört partiella återställningar
            av RUT är glädjande, men vittnar också om en bristande förståelse
            för RUT-avdragets funktion och behovet av att stimulera framväxten
            av fler jobb i arbetsintensiva branscher. Centerpartiet föreslår
            därför att taket för RUT-avdraget höjs till 75 000 kronor. Tvätteritjänster,
            läxhjälp och reparationer av vitvaror bör inkluderas i avdraget.
            Därtill bör senior-RUT, där avdrag få göras med 60 procent för
            personer över 80 år, införas.
          </p>
          <head xml:id="i-Sq912ichBQj1pedgU3xehS" type="h1">
            Ingångsföretag
          </head>
          <p xml:id="i-A1bVFeY5JvvTfLjwHUYhY9">
            För många människor, såväl inrikes födda som nyanlända, skulle
            småskaligt företagande kunna vara en språngbräda till den svenska
            arbetsmarknaden och det svenska samhället. Att starta företag
            är dock ofta både dyrt och krångligt. Det gäller särskilt för
            personer med liten erfarenhet av svenska lagar, regler och myndigheter.
            Utomeuropeiskt födda företagare anser i högre grad att lagar och
            regleringar utgör ett problem än vad inrikes födda företagare
            gör. I länder med högre administrativa hinder för företagande
            är också en lägre andel av de utrikes födda egenföretagare. Att
            minska den lagstadgade administrativa bördan för småskaligt företagande
            har därför potential att bidra till integrationen.
          </p>
          <p xml:id="i-UBgm3fzJxJRSejrCDzzEdn">
            I flera andra länder finns system som ger möjlighet till omfattande
            regelförenklingar för de absolut minsta företagen. I Frankrike
            kan små enmansföretagare bli så kallade auto-entrepreneurs och
            behöver då inte betala varken inkomstskatt eller sociala avgifter.
            Istället betalar de en fast andel av sin omsättning i skatt. På
            liknande sätt har små enmansföretagare i Tjeckien möjlighet att
            få sina utgifter schablonmässigt bestämda, och skatten betalas
            då i huvudsak baserat på försäljningen. System med liknande inriktningar
            finns bland annat i Polen, Sydafrika, Österrike och Mexiko.
          </p>
          <p xml:id="i-VWdi979CmpL53aw5K3HJ7H">
            Centerpartiet föreslår att en ny företagsform införs för riktigt
            små företag, med högst 250 000 kronor i omsättning: ingångsföretag.
            Ingångsföretag ska fungera som enskild firma gör idag, men med
            ordentliga regelförenklingar. Ingångsföretagen ska inte betala
            vare sig inkomstskatt, egenavgifter eller moms. Istället för vanliga
            skatter och avgifter betalas en schablonmässigt beräknad skatt,
            baserad på omsättningen, med en skattesats på 25 procent. Genom
            att ingångsföretag endast betalar en sådan omsättningsskatt krävs
            det inte att de upprätthåller samma omfattande bokföring som vanliga
            företag åläggs att göra. För att möjliggöra denna nya företagsform
            i praktiken bör Skatteverket ges i uppdrag att ta fram en plattform
            som tillåter att skatt dras direkt, via en app, vid elektroniska
            köp.
          </p>
          <head xml:id="i-9Hn2PZVsjWMckB3LKBrsvH" type="h1">
            Förbättra och förenkla företagandet i hela landet
          </head>
          <p xml:id="i-4t6ViN8G8ZfPYEfeuzWC6d">
            Fler regleringar måste ha solnedgångsklausuler och nya kostnadsdrivande
            regler bör kompenseras av regellättnader som minskar kostnaderna
            än mer, med principen ”en regel in – en regel ut”. Uppgiftsinlämning
            till myndigheter ska bara behöva ske en gång, till ett ställe.
            Tillämpningen av regleringar och föreskrifter för företag bör
            kunna omprövas om det går att påvisa att en annan, mindre kostnadskrävande,
            tillämpning uppnått likvärdiga resultat. Mikroföretagande bör
            inledningsvis kunna ske med ett minimum av, bland annat, kraftigt
            förenklade regler.
          </p>
          <p xml:id="i-CZxDNG7W2nBD4ibBHn1qyK">
            Sveriges skattesystem och institutioner bör främja en snabb utveckling,
            innovation och bibehållen konkurrenskraft i digitaliseringens
            och automatiseringens era. Detta kräver bland annat att regler
            underlättar och inte försvårar att rekrytera och behålla nyckelpersoner.
            Lagstiftningen kring nya tekniska innovationer, som exempelvis
            autonoma fordon och crowdfunding, måste uppdateras snabbt och
            effektivt.
          </p>
          <p xml:id="i-XWzXrFhpqgjAUcNDRzyArS">
            Statligt riskkapital kan i flera fall och i flera regioner vara
            ett viktigt komplement till privat riskkapital, där detta inte
            fått förutsättningar att utvecklas. Det avgörande är dock att
            det statliga kapitalet fungerar som katalysator för privata investeringar
            och entreprenörskap, inte att det ersätter privat kapital. Centerpartiet
            har varit med och effektiviserat det statliga riskkapitalet. Inte
            minst har vi gjort det tillgängligt i hela Sverige. Det är viktigt
            att säkerställa att det statliga riskkapitalet kommer företag
            i hela landet till del. Regeringen har valt den motsatta vägen
            och har nu lagt ner Inlandsinnovation, ett statlig ägt riskkapitalbolag
            för företag i kommuner eller delar av kommuner i Norrbottens,
            Västerbottens, Jämtlands, Västernorrlands, Gävleborgs, Dalarnas
            och Värmlands län. Bolaget kommer att finnas kvar vid namn, men
            funktionen fasas ut. Nedläggningen av Inlandsinnovation är ytterligare
            ett exempel på hur regeringens politik bidrar till ökad centralisering
            och minskat företagande.
          </p>
          <head xml:id="i-7VgUsfZtiUk41ttHkFaDDC" type="h1">
            Socialt ansvarstagande vid upphandling
          </head>
          <p xml:id="i-KxXw8fy9kDR3eLdHq6cbNP">
            Offentlig sektor står för en stor del av alla offentliga upphandlingar
            som utförs i Sverige varje år. Det betyder att det offentliga
            Sverige upphandlar varor och tjänster för cirka 625 miljarder
            kronor årligen. Med tanke på omfattningen av alla upphandlingar
            inom offentlig sektor har regeringen uttalat att man ser möjligheten
            till 10 000 nya jobb genom att exempelvis ställa krav på socialt
            hänsynstagande i offentliga upphandlingar.
          </p>
          <p xml:id="i-DMQJBms1qB8mJ9nfUiHfSC">
            Regeringen har under en lång tidsperiod arbetat för att infoga
            kriterier om bl.a. arbetsrättsliga krav i lagen om offentlig upphandling.
            Centerpartiet menar att införandet av dylika krav kommer medföra
            att ännu färre av de riktigt små företagen kan delta i upphandlingar.
            Redan idag är det allt för få mindre företag som är med och lägger
            anbud inom den offentliga upphandlingen. Kravställandet bör användas
            med omdöme och eftertanke för att inte riskera att allt färre
            företag deltar i offentliga upphandlingar i framtiden. En sådan
            konsekvens skulle i sin tur påverka både konkurrens och kvalitet
            inom det offentliga.
          </p>
          <p xml:id="i-HsRrVtDuXWsiGCJXZN89he">
            Centerpartiet ser stor potential i de möjligheter som innovationer
            och ny teknik för med sig. Det gäller allt från mer effektiva
            produktionsprocesser till självkörande bilar, som har potential
            att kraftigt kapa de upplevda avstånden. För att dra nytta av
            den tekniska utvecklingen är det viktigt att myndigheter och politiken
            kontinuerligt ser över aktuella regelverk för att garantera att
            dessa inte hindrar utvecklingen. Inom ramarna för offentlig upphandling
            finns redan idag möjligheter för bredare kravställning för att
            stimulera nytänk, exempelvis genom innovationsupphandling. Nya
            smarta lösningar växer fram när företagare och innovatörer ges
            frihet att tänka och arbeta fritt, utan detaljreglerade kravspecifikationer
            från politiken.
          </p>
          <head xml:id="i-VEi7q2z5Z1TyEnZnxV945K" type="h1">
            Välfärdsföretagande
          </head>
          <p xml:id="i-HegRpGr4WzaBdUWWKwfrro">
            En mångfald av aktörer är en förutsättning för valfrihet. Rätten
            att själv få välja var och hur man tar del av vård, skola och
            omsorg är en viktig del i att kunna utforma sitt eget liv och
            sin egen tillvaro. Centerpartiet tycker att vi ska värna en välfärd
            som är effektiv och har hög kvalitet. Med en mångfald av aktörer
            stimuleras alla aktörer, både privata och offentliga, att bli
            mer kostnadseffektiva samtidigt som hög kvalité kan hållas. Viktiga
            krav på kvalité kan ställas vid upphandlingar och följas upp med
            skarp tillsyn. För vi tycker det är självklart att fokus måste
            vara på den kvalitet som levereras, oavsett som det är en privat
            eller offentlig aktör. Regeringen har dock flaggat för ett vinsttak
            i välfärden. Detta trots att utredningens eget underlag beskriver
            att nedläggning är ett påtagligt hot för många av välfärdsföretagen.
            Förslaget skulle alltså minska människors valfrihet när det kommer
            till vård, skola och omsorg. Samtidigt skulle mångfalden av aktörer
            minska och leda till mindre incitament för kvarvarande aktörer
            och offentlig sektor att öka effektiviteten och kvalitén. Centerpartiet
            tycker att svensk välfärd behöver ledas och regleras genom höga
            likvärdiga och transparenta kvalitetskrav, för samtliga aktörer,
            inte genom ingrepp på möjligheten att driva välfärdsföretag.
          </p>
          <head xml:id="i-VZnjAie8SVCVdVCnx1Unnr" type="h1">
            Frihandel och EU
          </head>
          <p xml:id="i-AJfq4LqxQRFVqnYqdtz8ik">
            EU är världens största integrerade marknad. Den ökade rörligheten
            för varor, tjänster, människor och kapital som EU möjliggjort
            har bidragit till tillväxt och jobbskapande, inte minst i Sverige.
            EU och dess medlemsländer står dock inför stora utmaningar. Många
            medlemsländer brottas med svaga statsfinanser, hög arbetslöshet
            och låg tillväxt. De behöver ta krafttag för att sanera sina offentliga
            finanser och reformera såväl sina arbetsmarknader som sin byråkrati.
            För att säkerställa unionens långsiktiga överlevnad krävs mer
            av det som en gång gjorde medlemsländerna framgångsrika: handel
            och öppenhet. Centerpartiet vill öppna den inre marknaden ytterligare.
            Särskilt gäller det inrättandet av en digital inre marknad, med
            stark nätneutralitet. EU måste också öppna sig mer mot omvärlden
            och aktivt arbeta för upprättandet av fler globala frihandelsavtal.
          </p>
          <p xml:id="i-TgJxSuGf814fRnXNZU7h73">
            En stor del av det vi producerar i vårt land går på export och
            bidrar på så sätt mycket till vår egen ekonomi. Detta är både
            en utmaning men också en möjlighet för svensk livsmedelsproduktion.
            Den svenska kvalitén och det goda svenska djurskyddet har spridit
            sig över världen och vi kan i dag se hur efterfrågan från exempelvis
            Asien ökar stort. Samtidigt är det viktigt att Sverige och EU
            i tecknande av frihandelsavtal inte gör avkall på våra höga krav
            inom områden såsom miljö, livsmedel, antibiotika, djurhållning,
            hälsa och konsumentskydd.
          </p>
        </div>
        <div xml:id="i-N8MyrpU92JBwVA5KDTdebn" type="motSignatures">
          <list xml:id="i-S7SUk9Fczz7AJCXW7BkVby">
            <item xml:id="i-FH2E9snZgVCTvfnmzCCQn">
              Helena Lindahl (C)
            </item>
            <item xml:id="i-VCRpPbB85Y35nHpJBmgZew">
              Peter Helander (C)
            </item>
            <item xml:id="i-U4DHWsxCYiVSAUXbTW8CMd">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
