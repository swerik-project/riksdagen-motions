<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02808">
  <teiHeader>
    <fileDesc>
      <titleStmt>
        <title>Kvinnors särskilda roll för fred och säkerhet</title>
        <author corresp="i-5NG8haprnyzzwKpK9HjwGZ">av Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2808 av Lawen Redar (S)</title>
          <idno type="rdwebb">H3022808</idno>
          <rs type="number">2808</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022808/text</ref>
          <ref type="dokument_url_html">http://data.riksdagen.se/dokument/H3022808</ref>
          <ref type="dokumentstatus_url_xml">http://data.riksdagen.se/dokumentstatus/H3022808</ref>
          <ref type="docx">http://data.riksdagen.se/fil/5982FD63-8A2E-423D-9D5D-603471E7C419</ref>
          <ref type="pdf">http://data.riksdagen.se/fil/F9E503FC-4110-4150-BA98-C59F172E8FF8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DUxtL7weLN8cwER47Q1PXD" type="signed"/>
        <correspContext corresp="i-DUxtL7weLN8cwER47Q1PXD">
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction xml:id="i-VEohSY7dSgHCD9G4WL5tRm" type="submitted">
          <date when="2015-10-06"/>
          <time when="14:56:42"/>
        </correspAction>
        <correspAction xml:id="i-NRrXa3rYBj1Lf9d1BWU3Zw" type="referred">
          <date when="2015-10-13"/>
        </correspAction>
        <correspAction xml:id="i-KfdjdndazrH99y3ambGVLn" type="assigned">
          <date when="2016-04-27"/>
          <time when="18:09:35"/>
        </correspAction>
        <correspContext corresp="i-KfdjdndazrH99y3ambGVLn">
          <ref type="assignedTo">Utrikesutskottet</ref>
        </correspContext>
        <correspAction xml:id="i-6dnozCwDKGvrcD23KE2oJs" type="behandlas_i"/>
        <correspContext corresp="i-6dnozCwDKGvrcD23KE2oJs">
          <ref type="uppgift">2015/16:UU9</ref>
          <ref type="ref_dok_id">H301UU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU9</ref>
          <ref type="ref_dok_titel">FN:s säkerhetsrådsresolution 1325</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2808 av Lawen Redar (S) Kvinnors
          särskilda roll för fred och säkerhet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YVuVrG5qGqmhZsRHXXrhvJ">
            Förslag till riksdagsbeslut
          </head>
          <list style="ol">
            <item xml:id="i-XgzMfxZgMYuPTzzRZR7eGs">
              Riksdagen ställer sig bakom det som anförs i motionen om att
              verka för att implementera FN:s agenda för kvinnor, fred och säkerhet
              i det globala förebyggande arbetet, agera mot det sexuella våldet
              i krig och konflikt samt för jämställt bistånd och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-YFTrJZ4YZ7eG6A6mWBiCXi" type="h1">
            Motivering
          </head>
          <p xml:id="i-PvCoA5jLrFjGVCinPTtg2C">
            Ett viktigt redskap för att hantera de många utmaningar som världen
            står inför idag är en ny syn på säkerhet. Forskning visar att
            könsperspektiv, kvinnors deltagande i fredsprocesser och konflikthantering
            gör strävan mot fred och demokrati effektivare i jämförelse med
            fokus på nationell säkerhet och externa militära hot. En förändrad
            syn på säkerhetspolitik innebär att omvärdera begreppet säkerhet
            genom att analysera vem den är till för. Nationell säkerhet från
            externa militära hot missar den viktigaste säkerhetspolitiska
            aspekten: mänsklig säkerhet.
          </p>
          <p xml:id="i-EXsBeEZUGso9ax7tuXmMr4">
            Det som framförallt hotar människors grundläggande rättigheter
            och säkerhet är globala företeelser. Fattigdom, samhällens sårbarhet,
            sjukdomar och epidemier, klimatförändringar, sexuellt våld, terrororganisationer,
            kan orsaka sönderfallande stater och mellanstatliga konflikter.
            Behovet av att se, innan katastrofen är ett faktum, underliggande
            orsaker till säkerhetspolitiska problem är ett verktyg som ter
            sig allt viktigare. För att hantera de hot som vi står inför med
            rätt instrument och på ett så effektivt sätt så möjligt måste
            icke-traditionella lösningar lyftas fram. Det är här genusperspektiv
            och kvinnors deltagande kommer in.
          </p>
          <p xml:id="i-4P3Vsn61oqYRcbTBytMee3">
            Kvinnors deltagande leder till ökad effekt i våra strävanden
            efter fred, säkerhet och mänskliga rättigheter – nationellt, i
            närområdet och globalt. Kvantitativ forskning visar dessutom på
            samband mellan samhällens jämställdhet och minskad våldsbenägenhet
            och korruption. Kvinnor, fred och säkerhet är ett instrument för
            att förhindra väpnade konflikter, skapa fred där våldet redan
            är ett faktum samt att främja försonings- och återuppbyggnadsprocesser
            efter krig.
          </p>
          <p xml:id="i-XebuZRZU487tCHVWzDiAhE">
            Därför måste FN:s agenda för kvinnor, fred och säkerhet, även
            kallad säkerhetsrådsresolutionen 1325, implementeras i det globala
            förebyggande arbetet. Nationella handlingsplaner ska synliggöra
            och förstärka kvinnors deltagande, makt, inflytande, betydelse,
            säkerhet och åtnjutande av sina mänskliga rättigheter, både före
            och efter konflikter. Krav på genusrådgivare ska gälla vid utlandsmissioner,
            i flyktingläger och de processer som föreligger i syfte att återuppbygga
            samhällen. Fredsavtal som inte tar hänsyn till kvinnors perspektiv
            eller som förhandlats fram utan kvinnors deltagande ska inte vinna
            respekt från omvärlden eller Sverige. FN och andra internationella
            organ som beslutar om fred och säkerhet skall ha jämn representation
            av kvinnor och män. Högre krav på jämställda delegationer, där
            fler kvinnor behöver synas som ledare och förebilder på höga positioner.
          </p>
          <head xml:id="i-MhLb53vJjrM1ZvJKU2Yb14" type="h2">
            Det sexuella våldet måste upphöra
          </head>
          <p xml:id="i-Kde3w3Hk2SUcD5Hr5UX9T2">
            Idag är det farligare att vara kvinna än att vara soldat i krig.
            Det sexuella våldet i konfliktområden rör sig inte om enskilda
            övergrepp, utan om en systematiserad krigsföring som slår sönder
            kvinnors liv och hela samhällen - om det så är i Syrien, Irak,
            Sudan eller Kongo.
          </p>
          <p xml:id="i-71Sbrsjhh7z6Vuic1nVnnQ">
            Den internationella och mediala uppmärksamheten kring sexuellt
            våld väcktes ursprungligen i samband med upptäckterna av de våldtäktsläger
            som existerade under konflikterna såväl i Bosnien som i Rwanda
            på 90-talet. Det systematiska och till synes strategiska sexuella
            våldet ansågs först som en oundviklig bieffekt av krig. Men diskussionerna
            och teorierna om orsakerna till det sexuella våldet har förändrats.
            I stället för att prata om våldtäkter i krig som en oundviklig
            konsekvens av ”mäns oförmåga att kontrollera antingen sin omättliga
            lust eller sitt bestialiska beteende i allmänhet, vilket setts
            som en följd av krigets avsaknad av normer och regler” inser man
            nu att sexuellt våld utförs i strategiska eller taktiska syften.
            Syftet med strategierna varierar med konflikterna. Det kan vara
            att utrota en etnicitet som under folkmordet i Rwanda genom att
            fördärva kvinnors fertilitet eller i syfte att ”smutsa ner” och
            ”skämma ut” först och främst offren, som ofta blir stigmatiserade,
            men även männen, som ses som oförmögna att skydda ”sina” kvinnor.
          </p>
          <p xml:id="i-9NbjAjDFCDSsVW9W2oNop1">
            Den svenska utrikespolitiken behöver ett helhetsgrepp om allt
            ifrån att stoppa utformningen av den patriarkala krigskulturen
            till uppbyggande av rättsstater med effektiva system och lagstiftningar,
            rättssäkerhet, strategi mot fattigdom och grundläggande krav på
            skola och utbildning. Att fråga kvinnor och kvinnoorganisationer
            om vilka behov som finns och vilka förslag de har på åtgärder
            är en avgörande faktor i förändringsarbetet. Kvinnor är offer
            för det sexuella våldet men ska också ses som primära aktörer
            för förändring.
          </p>
          <head xml:id="i-XZp36D1DxSeK9MC9ihEiuY" type="h2">
            Gör biståndet jämställt – minst hälften ska gå till kvinnor
          </head>
          <p xml:id="i-NZ51P4REi1Los9atdeARWt">
            Det finns en bred enighet om att ökad jämställdhet är avgörande
            för minskad fattigdom och ett effektivt bistånd. Det handlar inte
            bara om rättvisa, utan lika mycket om att satsningar på kvinnor
            ger resultat. Om det internationella biståndet fördelades lika
            mellan kvinnor och män skulle världens fattigaste kvinnor få betydligt
            bättre möjligheter att förändra sina liv och på köpet kommer en
            mer effektiv fattigdomsbekämpning som gynnar alla.
          </p>
          <head xml:id="i-3DeznCiYwsrpKbXKbFKEsr" type="h3">
            För att uppnå dessa mål behöver följande åtgärder vidtas:
          </head>
          <p xml:id="i-7CJ3Gn5udfLS6gnWJMctQg">
            FN:s agenda för kvinnor, fred och säkerhet, även kallad säkerhetsrådsresolutionen
            1325, ska implementeras i det globala förebyggande arbetet. Nationella
            handlingsplaner ska synliggöra, mäta och förstärka kvinnors deltagande,
            makt, inflytande, betydelse, säkerhet och åtnjutande av sina mänskliga
            rättigheter, både före och efter konflikter.
          </p>
          <p xml:id="i-TB9rzdLokTzjjyHXi4GaCF">
            Genusrådgivare ska finnas med på utlandsmissioner, flyktingläger
            och i processer att återuppbygga samhällen. Fredsavtal som inte
            tar hänsyn till kvinnors perspektiv eller som förhandlats fram
            utan kvinnors deltagande ska inte vinna respekt från omvärlden.
          </p>
          <p xml:id="i-U2ez1mk4QeY8UCwzvN9Up6">
            Målet om minst 40 procent kvinnor på alla nivåer i beslutsprocesser
            för fred och säkerhet ska efterlevas och FN och andra internationella
            organ som beslutar om fred och säkerhet skall ha jämn representation
            av kvinnor och män.
          </p>
          <p xml:id="i-L3URGU4obv5AnSwUso7bX3">
            Vi Socialdemokrater fördömer all form av sexuellt våld som förekommer
            i krig och konflikt. Minst hälften av det svenska biståndet ska
            gå till kvinnor.
          </p>
        </div>
        <div type="motSignatures">
          <list>
            <item xml:id="i-DLD67PzeygZWc8787BCPB7" who="i-5NG8haprnyzzwKpK9HjwGZ">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
