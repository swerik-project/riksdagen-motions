<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00469">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__469/mot_1955__ak__469-001.pdf"/>
      <fw xml:id="i-PWBiqMRgBcaNBa35Ca6vq2">
        8 Motioner i Andra kammaren, nr 469 år 1955
      </fw>
      <div xml:id="i-F3xCpmE4MQaxZAzbnBfzjS" type="motHeader">
        <div xml:id="i-TZAzL9pmNHLXD47bMQvUE3" type="motTitle"/>
        <div xml:id="i-9hwcq6usHoyNQ25Qx9Dqvc" type="motSubmissionInfo"/>
      </div>
      <div xml:id="i-MUz4onGSK8bP3ekTb9X7FE" type="motBody">
        <div xml:id="i-WuANL9vkveMJBrmrvcfTV6">
          <p xml:id="i-UksjZFH2r4FHHfKFvb2vjv">
            Nr 469
          </p>
          <p xml:id="i-Q1kfr5k1ySmtKitjct4Tdm">
            Av herr Hjalmarson m. fl., i anledning av Kungl. Maj:ts proposition,
            nr 36, med förslag till förordning om in- vesteringsavgift för
            år 1955, m. m.
          </p>
          <p xml:id="i-Lnzu3L6FatzpLjVAUxgGcD">
            De senaste årens kraftiga ansvällning av motorismen i vårt land
            är inte någon tillfällighet utan grundar sig på en bestående förändring
            i själva sättet att leva. Vad som här spelar in är bl. a. den
            ökade industrialiseringen och över huvud taget den allt snabbare
            pulsen hos det ekonomiska livet. Behovet av motorfordon blir därmed
            år från år allt större. Möjligheterna att tillgodose detta behov
            har samtidigt radikalt förändrats såväl genom stegringen av realinkomsterna
            som genom att den tekniska utvecklingen ställt allt billigare
            fordon till marknadens förfogande. Inte blott motor- cykeln utan
            även den lilla och billiga bilen har kommit inom räckhåll för
            allt större grupper av vårt folk. Denna utveckling som innebär
            ett skeende på lång sikt har förstärkts av bristen på bostäder,
            som hindrat människorna att använda en del av sina ökade ekonomiska
            resurser till att förbättra sin bostadsstandard.
          </p>
          <p xml:id="i-EwuKXVrA7VAZVxyE2m4h2y">
            För både städernas invånare och landsbygdens folk har motorfordonet
            alltmera blivit en nödvändighet. I städerna, särskilt de stora,
            tvingas ny- bebyggelsen allt längre ut i periferien med påföljd
            att de där boende får allt längre resvägar för att komma till
            sitt arbete och för att göra sina uppköp. De långa resvägarna
            medför att den förkortade arbetstiden många gånger blir en illusion,
            därigenom att människorna tvingas till tröttsamma färder både
            före och efter arbetet. För den befolkning som samlats till de
            stora städerna och tätorterna har vidare ett allt starkare behov
            gjort sig gällande att utnyttja fritiden för kontakt med naturen.
          </p>
          <p xml:id="i-W6q2PsfXrkwW9K3A7wDiQm">
            Det hävdas inte sällan från deras sida som anser sig ha möjlighet
            till en betygssättning av andra människors sätt att använda sin
            inkomst, att bilen alltför ofta är en lyxartikel. Ett närmare
            studium visar emellertid att av alla dem som innehar personbilar
            endast ett relativt ringa fåtal an- vänder dessa uteslutande för
            privat bruk. Men även den som helt eller delvis har bilen för
            rekreation eller för sin bekvämlighet fullföljer därmed ett fullt
            legitimt syfte. Det är ju bl. a. just detta som är meningen med
            den högre levnadsstandard, den kortare arbetstiden och den längre
            semester som i så många andra sammanhang ingår i statsmakternas
            målsättning. På landsbygden är bilen ett ofrånkomligt medel att
            bryta isoleringen. En fortsatt motorisering utgör en av huvudförutsättningarna
            för att våra
          </p>
          <pb facs="riksdagen-motions-pdf/data/1955/mot_1955__ak__469/mot_1955__ak__469-002.pdf"/>
          <fw xml:id="i-KtbeHqBstFJ41ZmcBs6KZK">
            Motioner i Andra kammaren, nr 469 år 1955 9
          </fw>
          <p xml:id="i-6GJduLtFX4NpdM21JCi1gK">
            glesbygder icke skall förvandlas till ödebygder. Sverige är ett
            de långa vägarnas land, och detta gäller särskilt Norrland. Skall
            det vara möjligt att nå fram till ett differentierat näringsliv
            på landsbygden är det nödvän- digt att stimulera motorismen i
            stället för att söka lägga hinder i dess väg. Redan nu har stora
            grupper på landsbygden, t. ex. byggnadsarbetare, väg- arbetare,
            skogsarbetare och skogstjänstemän, större kostnader än motsva-
            rande grupper inom tätorterna för de färder som är förknippade
            med ar- betet. Avståndskostnaderna för glesbygdens folk, när det
            gäller att besöka läkare, apotek, bank, specialaffärer m. m.,
            är även de betydande. Det vore därför en direkt orättvisa mot
            landsbygdens folk om dessa kostnader genom statliga åtgärder avsiktligt
            skulle drivas i höjden. Med den demografiska utveckling vi har
            här i landet — alltså med en förskjutning till allt högre åldrar
            — är det nödvändigt att så länge som möjligt hålla den äldre arbetskraften
            sysselsatt inom produktionslivet. För de äldre är emellertid ofta
            just färden till och från arbetet den mest be- tungande, om den
            skall ske till fots eller på cykel. Det betyder en stor lättnad
            för dessa äldre personer att få använda motorfordon som fortskaff-
            ningsmedel. Med det hårda skattetryck som här råder har det allmänna
            lagt beslag på en orimligt stor del av den enskildes inkomst.
            Inom den sektor som kvarstår är det därför så mycket angelägnare
            att den enskilde själv får be- stämma. Att här ingripa genom plötsliga
            pålagor i syfte att dirigera kon- sumtionsvalet är stötande. Även
            för den som söker se bort från det prin- cipiellt felaktiga i
            detta sätt att dirigera människornas konsumtionsval, måste de
            praktiska konsekvenserna vid ett sådant förfarande mana till eftertanke.
            Först och främst måste man väl göra klart för sig att de män-
            niskor som hindras att använda sina pengar för att tillgodose
            ett speciellt behov i stället kanske förmås att utnyttja samma
            pengar för andra ända- mål. Vilka dessa ändamål blir, därom kan
            den dirigerande myndigheten ingenting veta. Det är t. ex. möjligt
            att en familj som hade planerat att in- köpa en bil under våren
            1955 men som låter avhålla sig från detta genom accisen i stället
            använder de medel som sparats ihop för bilköpet till en utlandsresa
            eller för anskaffande av televisionsapparat. Genom att man på
            detta sätt kullkastar människornas sparplaner skapar man lätt
            en irri- tation som kan leda till motvilja mot sparande över huvud
            taget. I proposition nr 36 har departementschefen föreslagit införandet
            av en bilaccis vid anskaffande av personbil eller motorcykel,
            vare sig ny eller begagnad. Åtgärderna anges vara ett led i bekämpande
            av inflationsten- denser. Emellertid är det väl uppenbart att
            den som använder bilen för sin yrkesutövning och som genom en
            sådan accis får ökade kostnader för sin bilhållning måste räkna
            dessa som omkostnader i sin förvärvsverksam- het och söka få täckning
            för dem genom ökade löner, taxor eller priser. I den mån sådana
            höjningar sker förlorar uppenbarligen accisen den efter- frågedämpande
            effekt man avsett.
          </p>
          <pb facs="riksdagen-motions-pdf/data/1955/mot_1955__ak__469/mot_1955__ak__469-003.pdf"/>
          <fw xml:id="i-3NMjPpjda9rkLhyt1ofNtQ">
            10 Motioner i Andra kammaren, nr 469 år 1955
          </fw>
          <p xml:id="i-24ka63J6w8jnxpncyA8BJj">
            Den konjunkturutjämnande politik som borde eftersträvas betyder
            ju i själva verket ingenting annat än att man vill ha en lugn
            och någorlunda jämn, fortskridande utveckling. En sådan befrämjas
            ingalunda genom skatter som plötsligt införes. Vi har haft en
            hel serie ryckvis företagna in- gripanden mot bilismen under senare
            år. Så höjdes t. ex. fordonsskatten våren 1951 till det dubbla
            beloppet, såsom det då sades provisoriskt. Föl- jande år permanentades
            40 Z av höjningen. År 1954 kom med ny höjning av fordonsskatten,
            vilken väsentligast träffade den tunga, för landsbygden så betydelsefulla
            trafiken. Bensinskatten höjdes 1948 — likaledes »&gt;provi- soriskt&gt;
            — med 27 öre per liter, och av dessa 27 öre permanentades 1951
            7 öre. 1953 kom en ny höjning av bensinskatten, denna gång med
            3 öre. Även då var det fråga om ett provisorium som emellertid
            redan 1954 blev permanent. Bilaccisen har vi också haft förut.
            Hösten 1951 fattades ett mycket plötsligt beslut om införande
            av en sådan accis. Den skulle gälla till den 30 juni 1953. På
            våren 1953 förlängdes bilaccisen att gälla intill den 30 juni
            1954, men den 19 december blev den avskaffad lika plötsligt som
            den kommit till. En sådan ryckighet måste verka mycket förvillande
            på bilmarknaden. Den medför, i den mån accisen får avsedd effekt,
            att bilköpen samlas ihop och koncentreras till vissa år — de mindre
            skattebelastade. Under dessa år uppstår en kraftig import med
            ty åtföljande åderlåtning i valutareserven och samtidigt utbyggs
            distributionsapparaten. Härvid uppstår lätt en ut- präglad säljarens
            marknad. Under de speciellt skattetyngda åren däremot sjunker
            bilköpen, och såväl produktions- som distributionsapparaten ar-
            betar då utan att kunna utnyttja sin kapacitet men med betydande
            fasta kostnader. En sådan ordning för produktion och handel medför
            uppenbar- ligen genomsnittligt sett högre bilpriser än som skulle
            varit fallet vid en jämnare efterfrågan. Accisen skall egendomligt
            nog drabba även handeln med begagnade bilar. Någon samhällsekonomisk
            motivering för detta finns icke och torde svårligen kunna uppletas.
            Den omständigheten att två personer byter bilar med varandra medför
            på intet sätt en ökad efterfrågan och kan därför icke heller framkalla
            några inflationstendenser. I detta fall fullföljer uppen- barligen
            Kungl. Maj:ts förslag ingenting annat än rent fiskala intressen
            som grällt kontrasterar mot det uttalade syftet. Vi kan inte finna
            att de samhällsekonomiska motiveringar som framförts till stöd
            för propositionen är hållbara. Vi hävdar tvärtom att denna accis,
            om den genomföres, minskar utsikterna för en lugn ekonomisk utveckling.
            Vi kan icke finna det rimligt att det allmänna på så lösa grunder
            skulle företa ingripanden som riktar sig mot en viss kategori
            människor, näm- ligen just de människor som under ett speciellt
            tidsavsnitt är i färd med att skaffa sig motorfordon. Hela denna
            aktion är slutligen ägnad att i så hög grad träffa landsbygden,
            främst den glesbebyggda, att den på ett all-
          </p>
          <pb facs="riksdagen-motions-pdf/data/1955/mot_1955__ak__469/mot_1955__ak__469-004.pdf"/>
          <fw xml:id="i-32EnxL8CetHNf3NzQGufhp">
            Motioner i Andra kammaren, nr 469 år 1955 11
          </fw>
          <p xml:id="i-LeSu9AYgAyx5vGeu5fDYCN">
            varligt sätt motverkar försöken att dämma upp strömmen från landsbygden.
            Under åberopande av vad vi sålunda anfört hemställes, att riksdagen
            måtte avslå Kungl. Maj:ts proposition nr 36 i vad avser införandet
            av en bilacceis.
          </p>
          <p xml:id="i-QDdsDcQqMQVp2yqPo5kCP8">
            Stockholm den 29 januari 1955 Jarl Hjalmarson Martin Skoglund
            Ernst V. Staxäng E. Birke Alarik Hagård T. G. v. Seth
          </p>
          <p xml:id="i-WaddxyzW99pN85yRGS4S7y">
            Elis Håstad Erik Hagberg Einar Heggblom
          </p>
        </div>
      </div>
    </body>
  </text>
</TEI>
