<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03268">
  <teiHeader>
    <fileDesc>
      <titleStmt>
        <title>Liberal läkemedels- och apotekspolitik</title>
        <author corresp="i-HzxR5drvvumXGW3Fi7DiXX">av Lina Nordquist m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3268 av Lina Nordquist m.fl. (L)</title>
          <idno type="rdwebb">H8023268</idno>
          <rs type="number">3268</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023268/text</ref>
          <ref type="dokument_url_html">http://data.riksdagen.se/dokument/H8023268</ref>
          <ref type="dokumentstatus_url_xml">http://data.riksdagen.se/dokumentstatus/H8023268</ref>
          <ref type="docx">http://data.riksdagen.se/fil/8DD25DA4-0A37-4518-B7F7-CBBD59EF58F8</ref>
          <ref type="pdf">http://data.riksdagen.se/fil/9FE5D7C5-F251-4731-AC39-DC8E441A0531</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HKspVwmW8rXSEAjgrAU971" type="signed"/>
        <correspContext corresp="i-HKspVwmW8rXSEAjgrAU971">
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-ECwo4gSA13pQu77J9uASDP">
          <date when="2020-10-06"/>
          <time when="13:37:49"/>
        </correspAction>
        <correspAction type="reviewed" xml:id="i-E3BWqxgR7qe7P6bvXdDwW9">
          <date when="2020-10-06"/>
          <time when="15:51:21"/>
        </correspAction>
        <correspAction type="referred" xml:id="i-JQ6cq5w6C49DoDtEXFUByZ">
          <date when="2020-10-14"/>
        </correspAction>
        <correspAction type="assigned" xml:id="i-6tt74uYSBUDNGjHEZg82mb">
          <date when="2021-10-01"/>
          <time when="14:25:04"/>
        </correspAction>
        <correspContext corresp="i-6tt74uYSBUDNGjHEZg82mb">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-62DGmM9voGRm8prtcyY4gR"/>
        <correspContext corresp="i-62DGmM9voGRm8prtcyY4gR">
          <ref type="uppgift">2020/21:SoU8</ref>
          <ref type="ref_dok_id">H801SoU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU8</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SPpoWe5nzVKM4mvDhvZV3s"/>
        <correspContext corresp="i-SPpoWe5nzVKM4mvDhvZV3s">
          <ref type="uppgift">2020/21:SoU14</ref>
          <ref type="ref_dok_id">H801SoU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU14</ref>
          <ref type="ref_dok_titel">Covid-19-pandemin och därmed sammanhängande frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Y5VWMRACKqw9EzSv1Bjy6p"/>
        <correspContext corresp="i-Y5VWMRACKqw9EzSv1Bjy6p">
          <ref type="uppgift">2020/21:SoU13</ref>
          <ref type="ref_dok_id">H801SoU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU13</ref>
          <ref type="ref_dok_titel">Frågor om psykisk hälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TireLAaQgPKoUsazzk3XiB"/>
        <correspContext corresp="i-TireLAaQgPKoUsazzk3XiB">
          <ref type="uppgift">2020/21:SoU20</ref>
          <ref type="ref_dok_id">H801SoU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU20</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XcY4UknmsQgSHYBGraUDmL"/>
        <correspContext corresp="i-XcY4UknmsQgSHYBGraUDmL">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3268 av Lina Nordquist m.fl. (L) Liberal läkemedels- och apotekspolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-ARHtTqy81qoWW771vD2YdH">
            Förslag till riksdagsbeslut
          </head>
          <list style="ol">
            <item xml:id="i-2WAMB9rDAeyvyXFHWvCvX7">
              Riksdagen ställer sig bakom det som anförs i motionen om att
              ett farmaceutsortiment bör införas på apotek och tillkännager
              detta för regeringen.
            </item>
            <item xml:id="i-TFdoW4EYY6xPUKtweM2JML">
              Riksdagen ställer sig bakom det som anförs i motionen om att
              apotek bör ge människor mer vård och egenvårdsstöd, delvis i samarbete
              med pensionärs- och patientföreningar, och tillkännager detta
              för regeringen.
            </item>
            <item xml:id="i-QmfUcXDhnjiwyLH8VHvVck">
              Riksdagen ställer sig bakom det som anförs i motionen om att
              alla apoteksaktörer bör få i uppdrag att erbjuda självinitierad
              dosdispensering av läkemedel och tillkännager detta för regeringen.
            </item>
            <item xml:id="i-EUsuPv2tSeGuKPnEtEeAjt">
              Riksdagen ställer sig bakom det som anförs i motionen om att
              regeringen bör arbeta för internationella miljöhänsyn vid tillståndsgivning
              samt globala riktlinjer och EU-gemensamma utsläppsgränser vid
              läkemedelstillverkning och tillkännager detta för regeringen.
            </item>
            <item xml:id="i-861rtrvZpaeswp9XpBJnfr">
              Riksdagen ställer sig bakom det som anförs i motionen om att
              regeringen bör driva på för en striktare uppföljning av den europeiska
              apoteksmarknaden och tillkännager detta för regeringen.
            </item>
            <item xml:id="i-HbndMRuTRJxTYdnYoq16G3">
              Riksdagen ställer sig bakom det som anförs i motionen om att
              regeringen bör följa upp Upphandlingsmyndighetens arbete med miljökriterier
              för upphandling av läkemedel och tillkännager detta för regeringen.
            </item>
            <item xml:id="i-8jvXij7pAmqHWujYn3d4fF">
              Riksdagen ställer sig bakom det som anförs i motionen om att
              miljöhänsyn bör tas vid bedömning av om ett läkemedel ska bli
              receptfritt och tillkännager detta för regeringen.
            </item>
            <item xml:id="i-TSjEPca4omTPWRniE4D6Yb">
              Riksdagen ställer sig bakom det som anförs i motionen om att
              ge invånarna möjlighet att göra en insats för miljön vid inköp
              av receptfria läkemedel och inom ramen för utbytessystemet och
              tillkännager detta för regeringen.
            </item>
            <item xml:id="i-7xFWSP7aH5Sz1R9zp9Dw2V">
              Riksdagen ställer sig bakom det som anförs i motionen om att
              regeringen bör arbeta för att läkemedelslagen ändras så att inte
              varumärket utan substansnamnet skrivs med störst text på förpackningen
              och tillkännager detta för regeringen.
            </item>
            <item xml:id="i-S5ceKZeLLeBD4HDh7ho8sQ">
              Riksdagen ställer sig bakom det som anförs i motionen om omsättningslager
              av läkemedel och sjukvårdsutrustning och tillkännager detta för
              regeringen.
            </item>
            <item xml:id="i-ApxwsayqEnTD8JEDQuwAKE">
              Riksdagen ställer sig bakom det som anförs i motionen om en möjlighet
              till inhemsk produktionskapacitet och tillkännager detta för regeringen.
            </item>
            <item xml:id="i-5syMRdTRbtt59cgvbp9C9W">
              Riksdagen ställer sig bakom det som anförs i motionen om att
              regeringen bör säkra att branschpolicyer och uppföljning införs
              för hela hanteringskedjan av narkotiska preparat och tillkännager
              detta för regeringen.
            </item>
            <item xml:id="i-K3hRLJLY6qZNCXJKbFUkeE">
              Riksdagen ställer sig bakom det som anförs i motionen om att
              fältassistenter bör få tillgång till överdoshämmande läkemedel
              och tillkännager detta för regeringen.
            </item>
            <item xml:id="i-45JrEeAQZ1y4DV1oe1ZCTh">
              Riksdagen ställer sig bakom det som anförs i motionen om att
              polisen bör utrustas med naloxon mot opioidöverdoser och tillkännager
              detta för regeringen.
            </item>
            <item xml:id="i-RuNVdxGTnBwoKpcN7r62aX">
              Riksdagen ställer sig bakom det som anförs i motionen om intensifierat
              arbete mot läkemedelsberoende och tillkännager detta för regeringen.
            </item>
            <item xml:id="i-A1ooZ4oVtq8yvG32rCumza">
              Riksdagen ställer sig bakom det som anförs i motionen om stärkta
              förutsättningar för kliniska prövningar och tillkännager detta
              för regeringen.
            </item>
            <item xml:id="i-HNRP68tPxrwnFBjx4EqbGA">
              Riksdagen ställer sig bakom det som anförs i motionen om nationell
              styrning på läkemedelsområdet och tillkännager detta för regeringen.
            </item>
            <item xml:id="i-HiWLbFQorq5FRPBRJ6ikF9">
              Riksdagen ställer sig bakom det som anförs i motionen om att
              staten behöver ta ett större ansvar för särläkemedel och genterapi
              och tillkännager detta för regeringen.
            </item>
            <item xml:id="i-VjSEVeY2AxsBCgbDSUwex9">
              Riksdagen ställer sig bakom det som anförs i motionen om att
              samtliga läkemedel på marknaden bör täckas av läkemedelsförsäkringen
              och tillkännager detta för regeringen.
            </item>
            <item xml:id="i-RpvSBC87ZNHP1MyhcyKs3f">
              Riksdagen ställer sig bakom det som anförs i motionen om säkrare
              läkemedelsanvändning genom dels terapeutisk självrannsakan, dels
              ökad kunskapsspridning från Socialstyrelsen och Läkemedelsverket
              och tillkännager detta för regeringen.
            </item>
            <item xml:id="i-YVLigtP55PotErzXUnyyaR">
              Riksdagen ställer sig bakom det som anförs i motionen om kunskap
              om årsrika och läkemedel och tillkännager detta för regeringen.
            </item>
            <item xml:id="i-DA9v6qoYQAhKouUtVnX6TB">
              Riksdagen ställer sig bakom det som anförs i motionen om kvalitetsregister
              och hälsodata och tillkännager detta för regeringen.
            </item>
            <item xml:id="i-5PsTXJUmEiXtcRBQSf2HdL">
              Riksdagen ställer sig bakom det som anförs i motionen om att
              regeringen bör arbeta för att läkemedelsförpackningar ska vara
              spårbara och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-5aQfgywT1PjZ1XGmRNEcjd">
            Motivering
          </head>
          <p xml:id="i-DdcgSpYYjU6dpDmVj9xvv5">
            Läkemedelsutvecklingen innebär ständiga framsteg i möjligheten
            att behandla hälso­problem och sjukdomar, men läkemedelsanvändningen
            är inte trygg nog i dag, vare sig för patienter eller för ekosystem.
            Varje år inträffar omkring 100 000 vårdskador, och felaktig läkemedelsanvändning
            är en av de vanligaste anledningarna till att människor skadas
            i vården.
          </p>
          <p xml:id="i-GCkxp8jXQAAZgqC2SKsDDD">
            I januari 2019 uppnåddes en sakpolitisk överenskommelse mellan
            Liberalerna och Centerpartiet, Miljöpartiet och Socialdemokraterna,
            som inrymmer ett budgetsamarbete samt ett samarbete om de politiska
            frågor som framgår av överenskommelsens 73 punkter. Inom apoteks-
            och läkemedelsområdet finns ett flertal liberala förbättringar
            som inte ingår i överenskommelsen. Vi motionerar om dessa här.
          </p>
          <head type="h2" xml:id="i-Gka9e9NXJqWVhG2xuYxfwQ">
            Stärk apotekens roll i vårdkedjan
          </head>
          <p xml:id="i-P9qgysBNBjYKvYyzgkBsbB">
            Det behövs ett mellanläge mellan receptfritt och receptbelagt,
            ett farmaceutsortiment bland annat för just de läkemedel som skadar
            vår miljö och därför bara bör användas av den som verkligen behöver
            just dem, snarare än en annan behandling mot samma sjukdom eller
            symtom. Farmaceutsortimentet skulle även kunna inkludera mycket
            små förpackningar av vissa receptbelagda läkemedel till patienter
            som har ett recept på läkemedlet men som har svårt att få ett
            läkarbesök i tid innan deras läkemedel tar slut.
          </p>
          <p xml:id="i-XRJdGJiXJRrJttSNYFffQy">
            Samma aktör ska inte kunna ha ekonomiska intressen på flera ställen
            längs vård­kedjan. Apotek ska därför inte ha rätt att äga vård,
            vilket vi utvecklar närmare i vår sjukvårdsmotion. Däremot vill
            Liberalerna ge människor möjlighet att få mer vård och stöd på
            apotek, t ex astma-KOL-skola, diabetescirklar, läkemedelsinformation,
            blodtrycksmätningar och anhöriggrupper. Det skulle avlasta sjukvården
            och i många delar av landet föra nära vård och stöd närmare patienterna.
          </p>
          <p xml:id="i-UEVZDZf5kvf2MxRfbk5mSi">
            Apoteken bör få en större roll i arbetet för trygg läkemedelsanvändning.
            Många patienter har ett flertal läkemedel som ska tas vid specifika
            tidpunkter på dagen. Dessutom finns ett antal utbytbara varianter
            av många läkemedel, där TLV varje månad meddelar vilket handelsnamn
            som just då har lägst pris och ska lämnas ut på apoteken. Vid
            varje apoteksbesök kan patienter med andra ord hämta ut samma
            substans, men med olika handelsnamn och utseende på beredning
            och förpackning. Varje gång en patient hämtar ut ett läkemedel
            i en ny ask med ny färg och nytt namn uppstår en risk för förväxling
            och felmedicinering, inte minst genom att en patient tar två likadana
            läkemedel med olika utseende i tron att de är olika preparat.
          </p>
          <p xml:id="i-7TpRxeAQdYUFT46Ltobt53">
            En del apotek erbjuder idag självinitierad dosdispensering, där
            läkemedel lämnas ut uppdelade i datummärkta påsar för varje medicineringstillfälle.
            Alla apotek bör få i uppdrag att till självkostnadspris erbjuda
            dosdispensering av läkemedel till de invånare som önskar detta.
            Det skulle minska risken för riskabel överdosering, glömda doser
            och förväxling av läkemedel. En modell för registrering till självinitierad
            dosdispensering bör utformas, som inte innefattar onödig användning
            av läkares tid. Vi beskriver nedan hur pensionärs- och patientorganisationerna
            tillsammans med apoteken kan anordna föreläsningar, studiecirklar
            och annan information för tryggare läkemedelsanvändning.
          </p>
          <p xml:id="i-MebG1P7SzeGNKvjeDaN5o1">
            Snabbspåren/kompletteringsutbildningarna för utlandsutbildade
            apotekare tillhör de mest sökta och välfungerande. Vi vill utvärdera
            framgångsfaktorerna och se över möjligheten att utöka antalet
            platser.
          </p>
          <head type="h2" xml:id="i-854yFt31Ej3gFCJoaPemM8">
            Pensionärs- och patientorganisationernas roll i arbetet för bättre
            läkemedelsanvändning
          </head>
          <p xml:id="i-6FMGW5Q6do3qnVjxNBzAD1">
            Redan i början av 2000-talet började de tre stora pensionärsorganisationerna
            SPF Seniorerna, PRO och SKPF med kunskapsspridning om läkemedels
            nytta och risker och om vad man ska tänka på som läkemedelskonsument
            vid användning av läkemedel. Detta har nu utvecklats till aktiviteten
            ”Koll på läkemedel” som får statligt stöd. Dessa organisationer
            bidrar till bättre läkemedelsanvändning: Läkemedelsinformation
            till en patient från en läkare, sjuksköterska eller farmaceut
            kan ju på grund av tidsbrist, informationsmiljö och oro vara bristfällig,
            men med offentligt stöd erbjuder pensionärs­organisationerna idag
            föreläsningar, studiecirklar och annan information om läkemedel.
            Medlemmar får också hjälp med frågor att ställa i samband med
            läkemedelsförskriv­ning. Denna form av patientutbildning är så
            positiv att samarbetet mellan regioner och pensionärsorganisationer
            bör stärkas och apoteken involveras. Även patientorganisa­tionerna
            bör inkluderas och bli en viktig del av detta arbete.
          </p>
          <head type="h2" xml:id="i-RcDZoLfHNS9zByepimoxG8">
            Läkemedel med miljöhänsyn i alla led
          </head>
          <p xml:id="i-7QLtW7CntkLoBaPmiBvZre">
            Ansvarsfull läkemedelspolitik kräver miljöhänsyn från start till
            mål. Läkemedlens värde för sjuka människor ska väga tyngst, men
            miljöpåverkan måste minimeras vid tillverk­ning och användning.
            Läkemedelsfabriker i bland annat Asien läcker ut stora mängder
            substanser till jordbruk och dricksvatten. Hormonstörande ämnen
            påverkar vatten­levande organismers fortplantning och halterna
            diklofenak är på sina håll så höga att gamar riskerar utrotning.
            Studier visar att avloppsvatten, åar och sjöar nära tillverk­ningsplatser
            kan innehålla högre halter antibiotika än man ser i blodet hos
            en människa mitt under antibiotikabehandling. Enbart antibiotikautsläppen
            kan medföra mikrobiell resistens i en omfattning som leder till
            global katastrof.
          </p>
          <p xml:id="i-J1EsX3MNqbdTzPVwi3ipDu">
            Liberalerna föreslår miljöhänsyn både i tillverkning, för förpackningar
            och vid upphandling, användning och utsläpp av läkemedel. Toxiska
            veterinärmedicinska läkemedel som kan lagras i vävnader ska kunna
            nekas godkännande. Vi vill också intensifiera det internationella
            arbetet för miljöhänsyn vid tillståndsgivning för humanläkemedel.
            Idag saknas en maxgräns för hur stora utsläpp som är tillåtna
            under tillverkningsprocessen, inte bara globalt utan även inom
            EU. Regeringen bör arbeta för globala riktlinjer och för en EU-gemensam
            gräns för utsläpp vid tillverkning av antibiotika och andra läkemedel.
            Vid revision av EU-lagstiftningen bör Sverige driva på för skärpta
            krav vid godkännande och upphandling, men regeringen behöver också
            driva på för en striktare uppföljning av den europeiska apoteksmarknaden.
            Antibiotika och andra receptbelagda läkemedel ska inte kunna säljas
            över disk, mot regelverket.
          </p>
          <p xml:id="i-WUJUBtuYJJWw9x6KQPjEQq">
            Lägsta pris ska inte sättas framför planetens framtid vid import.
            Ett rikt land som vårt kan inte med gott samvete ge vård som skadar
            miljön hos oss eller någon annanstans på jorden. Upphandlingsmyndigheten
            har tagit fram miljökriterier för upphandling av läkemedel, som
            bör belöna seriösa företag som investerar i miljö­förbättringar.
            Regeringen bör följa upp effekten av detta arbete.
          </p>
          <p xml:id="i-9JMoRGcosG7mh6QZb73Ug9">
            IVL Svenska Miljöinstitutet har testat kriterier för bedömning
            av miljöpåverkan på produktionsplatsen och vid formulering. Eftersom
            läkemedelslagstiftningen ställer krav på läkemedelsföretagen att
            dokumentera potentiella miljöeffekter i samband med god­kännande,
            finns miljödata för alla nya läkemedel som introducerats på den
            europeiska marknaden den senaste 10‑årsperioden. Läkemedelsverket
            har dessutom fått i uppdrag att inrätta ett kunskapscentrum för
            läkemedel i miljön, som samlar svenska aktörer och bland annat
            ökar kunskap om miljö och läkemedelssubstanser. Någon statlig
            styrning med denna kunskap som grund finns dock inte, även om
            flera apoteksaktörer på eget initiativ tagit fram miljömärkning
            av receptfria produkter på sina hyllor. Med nationella miljökriterier
            skulle patienter själva kunna välja att göra en insats för miljön,
            både bland receptfria läkemedel och inom ramen för utbytessystemet.
          </p>
          <p xml:id="i-JsADTuRa2kgiPKhwtyNosb">
            Vi föreslår en miljömärkning av receptfria läkemedel, men även
            att miljöhänsyn tas vid bedömning av om ett läkemedel ska bli
            receptfritt. Läkemedelsverket föreslog redan 2012 att miljöhänsyn
            ska vägas in vid bedömning av om läkemedel ska bli receptfria.
            Miljöpåverkande läkemedel bör ingå i ett farmaceutsortiment av
            läkemedel som får förskrivas först efter samtal och rådgivning.
          </p>
          <p xml:id="i-S2tjf9maWPJfGmTtGj2L6L">
            Liberalerna förordar även en översyn av om denna kunskap kan
            användas för miljö­hänsyn i generiskt utbyte i enlighet med förslag
            från Läkemedels- och apoteksutred­ningen (SOU 2013:23). Förändrat
            köpbeteende är ett kraftfullt styrmedel. Liberalerna vill därför
            att staten ger konsumenter större möjlighet att själva påverka
            sitt miljö­avtryck. Många av oss skulle säkerligen utan att tveka
            välja miljön i apotekskassan framför en handfull enkronor, bara
            staten gav oss chansen.
          </p>
          <p xml:id="i-LkrrX2Wj4TGXbzoDUJw2AP">
            Sverige behöver slutligen minska miljöeffekterna av de läkemedelsrester
            som idag spolas ned i våra avlopp och sprids i grundvattnet eller
            i Östersjön. Detta kräver satsningar på kommunal avloppsrening,
            uppmuntran till rening av sjukhusavlopp och möjligen även tillfällig
            intensivrening hos patienter under läkemedelsbehandling.
          </p>
          <head type="h2" xml:id="i-TCuY8aJdtvhuC7fVwR4Mm9">
            Reklam botar inte sjukdom – ändra läkemedelslagen
          </head>
          <p xml:id="i-P2ssadfwJckerqLkDqiqsq">
            När flera läkemedelsföretag säljer samma substans ska patienter
            få den generiskt utbytbara produkt som sparar gemensamma pengar
            och därmed håller nere samhälls­kostnaderna. Läkemedelsverket
            beslutar om vilka läkemedel som är utbytbara och varje månad pekar
            TLV ut det handelsnamn som just då har lägst pris, det som apoteken
            ska byta till. Ständigt nya askar och färger och namn medför en
            risk för förväxling. Var tredje årsrik patient känner inte igen
            namnet på sina egna läkemedel och 12 procent förväxlar sina egna
            mediciner. Det sparar inte pengar att byta förpackning om det
            görs till priset av en felbehandlad patient. Vi föreslår därför
            att läkemedelslagen ändras, så att inte varumärket, utan substansnamnet,
            skrivs med störst text på förpackningen. Det är ju knappast reklamen
            på asken som gör oss friskare, utan innehållet.
          </p>
          <head type="h2" xml:id="i-4NWqG7a2oZZzMhke2LLEwN">
            Motverka brist på avgörande läkemedel
          </head>
          <p xml:id="i-7vuWRpq2G86MF8hEuBJexg">
            Sverige bör införa omsättningslager av läkemedel och sjukvårdsutrustning.
            Regionerna bör få ansvar för mindre lager, men staten ges ett
            övergripande ansvar för lång tids uthållighet.
          </p>
          <p xml:id="i-HhN44Qtxrk4jz4v8SWyiR1">
            Restnoteringar ökar och covid-19 visar med övertydlighet hur
            en global kris kan slå mot patienters tillgång till läkemedel.
          </p>
          <p xml:id="i-MnKRuXgPaAqwKDJ7HWra9G">
            Forskare vid Lunds universitet har på uppdrag av Socialstyrelsen
            och i samarbete med en lång rad aktörer tagit fram ett förslag
            för hur Sverige kan säkra sin läkemedels­försörjning, både i vardagen
            och i händelse av kris, krisberedskap och krig, under minst tre
            månader. I kunskapsunderlaget föreslås en snabbutredning för att
            skapa en ny särskild myndighet som får det ansvar som Apoteket
            AB hade. Myndigheten, kallad Läkemedelsförsörjnings­myndigheten,
            föreslås vara självständig men ha Läkemedels­verket som värdmyndighet
            och ha tillsyn över andra aktörer som regioner, läkemedels­företag
            och Folkhälsomyndigheten som ska ha ansvar för att lagra vissa
            livsavgörande läkemedel. Vi anser att det är angeläget att gå
            vidare med förslagen från projektet i Lund som bygger på den läkemedelsförsörjningsmodell
            som finns i Finland.
          </p>
          <p xml:id="i-LRMPMcv7nn5QUKiEEf1ppf">
            Det bör även ses över för vilka läkemedel och vilken medicinteknisk
            utrustning Sverige bör ha möjlighet till inhemsk produktionskapacitet
          </p>
          <head type="h2" xml:id="i-T9bFWfXfaL4vWUs4gT27BX">
            Narkotika- och läkemedelsberoende
          </head>
          <p xml:id="i-WZ6RDojVKmCv6jJX9GXHTs">
            Liberalerna har en nollvision mot drogrelaterade dödsfall och
            drogrelaterat lidande som övergripande mål inom missbruks- och
            beroendepolitiken. Detta kräver stärkt kunskap, intensiva förebyggande,
            livräddande och behandlande insatser och ett tydliggjort ansvar
            för beroendevården, vilket vi motionerar om i andra motioner.
          </p>
          <p xml:id="i-8CsaKb2J3XKmjkL5NK3YpS">
            Redan vid import till Sverige uppstår risker med narkotiska preparat.
            Vi föreslår att regeringen säkrar att branschpolicyer och uppföljning
            införs för hela hanteringskedjan av narkotiska preparat, för att
            öka säkerheten under hanteringen och för att minska risken för
            svinn och stölder vid import, förvaring och transport.
          </p>
          <p xml:id="i-99nZWuHvDE9iFdgnmaeN1y">
            Överdoshämmande läkemedel räddar liv. Den som överdoserat heroin
            och andra opioider – den typ av droger som skördar flest offer
            i Sverige – behöver snabbt få motmedel, såsom naloxon. Idag finns
            dessa motmedel i ambulanser och hos akutsjuk­vården, men inte
            där överdoserna de facto sker. Vi vill att fältassistenter får
            tillgång till överdoshämmande läkemedel. Vi föreslår även att
            polisen utrustas med motmedel mot opioidöverdoser.
          </p>
          <p xml:id="i-U5hw9zY2gCav2635q9Xuhx">
            Arbetet mot läkemedelsberoende måste stärkas. Den statliga utredningen
            Bättre insatser vid missbruk och beroende (SOU 2011:35) påvisade
            att 65 000 personer mellan 16 och 64 år hade en läkemedelsanvändning
            med skadligt bruk och beroende. Tyvärr inkluderades inte människor
            över 65 år, som är den grupp som har högst användning av medlen.
            Aktuell kunskap saknas om utbredningen av läkemedelsberoende.
            En ny studie bör därför genomföras, utan övre åldersgräns. Ansvaret
            för behandling av läkemedels­beroende ligger på regionerna. Varje
            region bör därmed ha ett vårdprogram för läke­medelsberoende,
            där nationella riktlinjer styr innehållet. Regionernas ansvar
            bör dessutom tydliggöras i lagstiftningen, lämpligen i anslutning
            till det enade huvudman­naskap för psykisk samsjuklighet som riksdagen
            uppmanade till 2019.
          </p>
          <head type="h2" xml:id="i-153HvJnDbASAGFpsEuXufd">
            Fler kliniska prövningar
          </head>
          <p xml:id="i-7D4zyMqjH7AdkQvCmRNr2b">
            Svensk läkemedelsutveckling måste stärkas, inte minst inom infektionsområdet
            och för en rad sällsynta diagnoser där vi ännu inte har funnit
            bot eller god behandling. Detta kräver bättre förutsättningar
            för kliniska prövningar. I dag är prövningarna alldeles för få
            i Sverige, vilket innebär färre nya läkemedel, färre företag etablerade
            i Sverige och inte minst att läkemedel inte når svenska patienter
            lika snabbt. Om vi menar allvar med att sträva mot världens bästa
            sjukvård måste de kliniska prövningarna bli fler i vårt land,
            både de nationella och multicenterstudier. Processen för att hitta
            patienter som är villiga att delta i en prövning måste bli enklare
            och snabbare, t.ex. genom att patienter ges möjlighet att anmäla
            potentiellt intresse av att delta i framtida kliniska prövningar
            både vid läkarbesök och via sina journaler på nätet. Det bör även
            undersökas om ett gemen­samt system för etiska prövningar kan
            skapas med övriga nordiska länder. Arbetet med virtuella kliniska
            prövningar behöver nogsamt följas och utvärderas, inte minst för
            potentialen att skapa mer jämlika möjligheter för människor att
            delta, oavsett fysiska avstånd och var i landet de bor. En viktig
            del i detta arbete är Läkemedelsverkets projekt tillsammans med
            vården, apoteken, industrin och lärosäten.
          </p>
          <p xml:id="i-FUvA3WsHxno9rCsgDsoBe1">
            Den som har nytta av ett läkemedel ska få detta även efter att
            en studie har avslutats, om läkemedlet godkänns och subventioneras.
            Om så inte är fallet ska patienten enligt vår mening nogsamt informeras
            om detta. Vi föreslår med andra ord att informerat samtycke ska
            omfatta även vad som kan komma att hända efter prövningen. I Läke­medelsutredningen
            konstateras att det ”under alla omständigheter [måste] bli tydligare
            för alla inblandade hur en eventuell situation där läkemedlet
            inte subventioneras ska lösas”. Liberalerna anser mot bakgrund
            av detta att frågan bör utredas. Oro för kraftiga regionala kostnadsökningar
            för fortsatt behandling kan idag leda till att kliniker avstår
            från att delta i prövningar av särläkemedel. Under rubriken ”Låt
            staten adoptera säll­synta sjukdomar och livsförändrande terapier”
            beskriver vi ett nationellt ansvar efter avslutad prövning, som
            sannolikt skulle leda till att fler patienter inkluderades i avgörande
            kliniska studier.
          </p>
          <head type="h2" xml:id="i-BjGSoapjGhFuDkCpmSTz6Y">
            Läkemedelspolitik för jämlik vård
          </head>
          <p xml:id="i-Guk4QAvZJGgmKRfR9VZxNT">
            Kunskap och klok introduktion, användning och utfasning av läkemedel
            är avgörande för både dagens och morgondagens patienter. Idag
            gör regioner egna bedömningar av vilka läkemedel som ska vara
            förstahandsval vid olika sjukdomar, trots att människo­kroppen
            rimligen fungerar likadant i Kalix som i Ystad och likadant i
            Ystad som i Tranås. Detta är en administrativ koloss som leder
            till ojämlik vård. Vi föreslår en stärkt nationell styrning på
            läkemedelsområdet, med en nationell läkemedelskommitté och nationella
            prioriteringslistor för läkemedel. För ökad jämlikhet och klokare
            resurs­användning behövs också fler nationellt utförda hälsoekonomiska
            analyser av vacciner som kunskapsstöd för regionerna. Även utrangering
            av äldre läkemedel måste ske på ett mer strukturerat och metodiskt
            sätt.
          </p>
          <head type="h2" xml:id="i-6hzUHPhJoUeLnC5bTPnLgz">
            Låt staten adoptera sällsynta sjukdomar och livsförändrande terapier
          </head>
          <p xml:id="i-2k7TSzpJ1aZFRNpArSw75b">
            Personer med sällsynta diagnoser ska få den vård de behöver,
            oavsett sjukdom och oavsett var i landet de bor. Den medicinska
            utvecklingen är fantastisk; allt fler nya särläkemedel godkänns,
            men de är kostsamma och fattiga regioner och enskilda kliniker
            bär idag hela ansvaret och kostnaden för ovanliga och avancerade
            behandlingar. Vård­analys har visat att introduktionen av nya
            läkemedel är ojämlik (rapport 2017:5 Ordning i leden?). Det finns
            uppenbara brister såväl i processens transparens och förutsägbarhet
            som i ansvarsfördelningen mellan de involverade aktörerna. Det
            har hänt att patienter med sällsynta diagnoser har nekats tillgång
            till en ny, godkänd behandling i en region, medan patienter i
            en intilliggande region har kunnat få den. Detta är inte medicinsk-etiskt
            försvarbart. Vi liberaler vill att vårt land gemensamt tar ansvar
            för läkemedels­kostnaderna vid sällsynta sjukdomar. Det behöver
            utredas hur staten, läkemedels­företagen och regionerna tillsammans
            kan säkra tillgången till god behandling, även när en person drabbas
            av en sällsynt diagnos.
          </p>
          <p xml:id="i-WideXdLL3wrgCUmwiQtcP3">
            Vi vill även i tid säkerställa finansieringen och introduktionen
            av framtida genterapi. Sjukvården har historiskt haft begränsade
            möjligheter att behandla ovanliga cancer­sjukdomar och genetiska
            sällsynta sjukdomar, men de senaste åren har drabbade människor
            fått nytt hopp genom ATMP (advanced therapy medicinal products).
            Ett exempel är behandling vid Duchennes muskeldystrofi (DMD),
            en progressiv, dödlig sjukdom som drabbar tio till femton pojkar
            i Sverige varje år. Tidigare levde pojkarna sällan mer än 20 år,
            men successivt har bättre behandlingar introducerats och framåt
            i tiden kan en enda genterapibehandling ge dessa barn ett helt
            nytt, långt och rikt liv. För att alla barn som behöver genterapi
            ska få tillgång till den behövs snabba, nogsamma processer för
            bedömning av genterapi och annan omdanande behandling där sjukdomen
            är progressiv och tiden central. En snabbfotad genterapigrupp
            bör bildas med före­trädare för staten, medicinska professioner,
            patienter, regioner, hälsoekonomer och etiker. Dessutom behöver
            finansieringsmodeller tas fram, där ansvaret fördelas klokt och
            där möjligheten till behandling inte hindras av att den höga engångskostnaden
            måste bokföras under ett enskilt år.
          </p>
          <head type="h2" xml:id="i-WmMdE3aVN7m7y3T4yoyoUK">
            Patienten ska vara försäkrad vid all läkemedelsanvändning
          </head>
          <p xml:id="i-3Fnnhf5892JiSkB4Xpq8RH">
            Läkemedelsförsäkringen, LFF, är en frivillig överenskommelse
            mellan läkemedels­företag i Sverige som ger patienter ekonomisk
            ersättning för skador som sannolikt orsakats av deras läkemedelsanvändning.
            Försäkringen innebär att patienten enkelt och snabbt kan få sin
            sak prövad, jämfört med prövning i domstol där de juridiska kraven
            är mycket strängare. Nästan alla läkemedel som säljs i Sverige
            (99 %) omfattas av LFF. Skador har dock rapporterats av de betydande
            antal förpackningar oförsäkrade läkemedel som årligen säljs. Mest
            problematiskt är när ett oförsäkrat läkemedel blir utvalt till
            periodens vara. Av konkurrensrättsliga skäl kan TLV inte kräva
            att ett läkemedel ska ha läkemedelsförsäkring för att få bli periodens
            vara. Regeringen har länge haft denna fråga på sitt bord men ännu
            inte löst den. En möjlighet är att regeringen på EU-nivå arbetar
            för en snar förändring av produktansvarsdirektivet (85/374/EEG
            av den 25 juli 1985). Det är hög tid att patienter tryggas genom
            att samtliga läkemedel på marknaden täcks av läkemedelsförsäkringen.
          </p>
          <head type="h2" xml:id="i-36WGRchEEk8qbEmYWeux2e">
            Säkrare läkemedelsbehandling
          </head>
          <p xml:id="i-43sve1VGcTwr9uqn6AyXXf">
            I 40 år har först Apoteket AB och sedan omregleringen av apoteken
            Läkemedelsverket haft ansvar för att ge ut Läkemedelsboken, LB,
            som beskriver behandlingen av olika sjukdomstillstånd. Boken har
            blivit något av en bibel för främst läkare, sjuksköterskor och
            farmaceuter, den är flitigt använd som kurslitteratur och används
            även av exempel­vis pensionärsorganisationerna för utbildning
            av årsrika personer om läkemedel. Det behöver säkerställas att
            denna kunskapskälla eller en lika pedagogisk motsvarighet får
            finnas kvar.
          </p>
          <p xml:id="i-Nji1ETQY2QKUZZUKCyqGGB">
            Uppföljning av läkemedelsbehandling bör ske regelmässigt. Förskrivande
            läkare måste följa upp nytta och risker för de egna patienterna,
            och detta förutsätter kontinuitet och tid. Liberalernas husläkarreform
            kommer att radikalt förbättra förutsättningarna för detta arbete,
            men läkarna bör även i receptregister kunna följa sina egna förskrivningar
            i jämförelse med genomsnittsförskrivningar i samma specialitet,
            s.k. terapeutisk själv­rannsakan. Överföringen bör automatiseras
            och uppgifterna integreras med journal­systemen för att inte bli
            en tidstjuv. Socialstyrelsen och Läkemedelsverket har kloka förslag
            för säker läkemedelsanvändning och om hur läkemedelsproblem kan
            upptäckas och identifieras i vården, men informationen kommer
            i för låg grad till förskrivarnas användning. Detta måste åtgärdas.
          </p>
          <p xml:id="i-MRn5z5uNLcvcY21cgqVjqJ">
            Läkemedelsgenomgångar för sköra patienter med många läkemedel
            ökar kvaliteten och säkerheten, men idag finns inga konkreta beskrivningar
            av hur genomgångarna praktiskt kan genomföras. Sådana bör sammanställas
            och goda exempel spridas. Som exempel har Östergötlands kommunala
            äldreapotekare i samverkan med vårdcentraler lyckats med utsättning
            av läkemedel och optimering av läkemedelsbehandling inte minst
            vid KOL, astma, hjärtsvikt och hypertoni.
          </p>
          <head type="h2" xml:id="i-CGxJDiigFJuMQBDjc5oinX">
            Kunskap om årsrika och läkemedel
          </head>
          <p xml:id="i-FVAjJMLAwocXSN3d7w45Tn">
            Bl.a. Socialstyrelsen lyfter regelbundet fram sjukvårdens bristfälliga
            kunskap i geriatrik och läkemedelsbehandling. Ansvariga för grund-
            och fortbildningarna i de olika professionerna behöver se till
            att studenter får tillräcklig kunskap för att ge en effektiv och
            säker läkemedelsbehandling även till de äldsta och sköraste patienterna.
            Ett EU-projekt, Cost, som kartlagt ålderismens konsekvenser (2018)
            betecknar felaktig läke­medelsbehandling av årsrika patienter
            på grund av okunskap och tidsbrist som ålders­diskriminering.
            Kunskap finns i nationella riktlinjer, så följsamheten till nationella
            riktlinjer behöver öka avsevärt – vi redogör närmare för detta
            i vår sjukvårdsmotion.
          </p>
          <p xml:id="i-QrdBtTGa9Qf9UU6vT4ZXEv">
            Många av de läkemedel som förskrivs till årsrika patienter, inte
            minst till multisjuka, är inte utprövade vare sig på åldersgruppen
            eller i kombination med andra läkemedel. Samtidigt finns en omfattande
            läkemedelsorsakad sjuklighet hos äldre. Socialstyrelsen har lämnat
            kloka förslag om hur läkemedelsproblem kan upptäckas och identifieras
            i vården. Det behövs utvärdering och mer forskning om läkemedlens
            nytta för denna patientgrupp, i synnerhet vanligt förekommande
            läkemedel som kan förorsaka allvarliga komplikationer.
          </p>
          <head type="h2" xml:id="i-NBd4QEeHnTrTvenyqAqroG">
            Kvalitetsregister 2.0
          </head>
          <p xml:id="i-3YdG5trAoU4DoCAqQ1zMkT">
            Svenska kvalitetsregister innehåller information som är avgörande
            för patienterna, för medicinsk forskning och för behandlingsutveckling.
            Framgångsrika exempel är nationella prostatacancerregistret och
            diabetesregistret där läkare, apotekare, sjuk­sköterskor och patienter
            i dag kan ta fram skräddarsydd information. Registren hjälper
            oss att förstå hur läkemedel fungerar i praktiken, så att rätt
            behandling kan sättas in i ett tidigt skede och därmed förlänga
            människors liv. Forskning på avidentifierade hälsodata måste stimuleras
            och det krävs såväl etiska överväganden som tekniska förberedelser
            för att möta en utveckling som fullt ut tillvaratar möjligheterna
            med datadriven innovation och big data analytics – alltid med
            den enskilda människans möjligheter i fokus. Det måste säkras
            att de svenska kvalitetsregistren uppgraderas, att överföring
            av information från journaler automatiseras och att de i högre
            grad tas tillvara. Deras struktur behöver göras mer enhetlig för
            att underlätta koppling av information och därmed användning i
            forskningssammanhang. Resurser behöver avdelas för användning
            av registren för uppföljning och forskning.
          </p>
          <head type="h2" xml:id="i-86vJqL4mazBoTDju4LPRJY">
            Olagliga läkemedel
          </head>
          <p xml:id="i-HPHSzaKCpAsCorgo4qk7eg">
            Olaglig hantering och försäljning av läkemedel ökar, i första
            hand över internet. Dessa läkemedel kan vara overksamma, men de
            kan också vara förorenade eller innehålla helt andra substanser
            än patienten tror. För att motverka olagliga läkemedel och öka
            säkerheten bör läkemedelsförpackningar förses med spårbar kod,
            så att deras ursprung kan spåras. Sjukvården behöver få kunskap
            för att aktivt fråga om detta och vara uppmärksam på att patienters
            symtom kan bero på olagliga preparat. Det bör uppdras åt Läkemedelsverket
            och Socialstyrelsen att regelbundet sprida information till vårdgivare,
            professioner och invånare.
          </p>
        </div>
        <div type="motSignatures">
          <list>
            <item xml:id="i-Twbxd9WMPDj1n9AVq4gsZp">
              Lina Nordquist (L)
            </item>
            <item xml:id="i-5PjfnFFxaf1yhpCU2AnsRo">
              Barbro Westerholm (L)
            </item>
            <item xml:id="i-FGcGDWUAcLdJ3DWetwEXHU">
              Johan Pehrson (L)
            </item>
            <item xml:id="i-FcC8DGnyu7utdEnXFCtKbD">
              Maria Nilsson (L)
            </item>
            <item xml:id="i-EfCBtfM1SB5JkSohcuU2gK">
              Gulan Avci (L)
            </item>
            <item xml:id="i-MAt5R3QUheDspbTLcQYqe8">
              Christer Nylander (L)
            </item>
            <item xml:id="i-7T4SziUV9BQAcZrJ9NVmye">
              Mats Persson (L)
            </item>
            <item xml:id="i-SBBARgQHUa7KTp9X6Gw3uU">
              Allan Widman (L)
            </item>
          </list>
        </div>
      </div>
    </body>
  </text>
</TEI>
