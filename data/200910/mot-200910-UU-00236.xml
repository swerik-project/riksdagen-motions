<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00236">
  <teiHeader>
    <fileDesc>
      <titleStmt>
        <title>Medlemskap i Nato</title>
        <author corresp="i-Ev6Dx3pWj2WT32VGQpabaz i-Pu4JFuoHUq5W6JaAtvinyz">av Finn Bengtsson och Annicka Engblom (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Medlemskap i Nato</title>
          <idno type="rdwebb">GX02U236</idno>
          <rs type="number">U236</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U236/text</ref>
          <ref type="dokument_url_html">http://data.riksdagen.se/dokument/GX02U236</ref>
          <ref type="dokumentstatus_url_xml">http://data.riksdagen.se/dokumentstatus/GX02U236</ref>
          <ref type="doc">http://data.riksdagen.se/fil/FA510650-45AF-47FD-A8EC-864992FBBA42</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KpYj2vQAWDy1D8xqQ9Zi5P" type="signed"/>
        <correspContext corresp="i-KpYj2vQAWDy1D8xqQ9Zi5P">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-Pu4JFuoHUq5W6JaAtvinyz"/>
        </correspContext>
        <correspAction xml:id="i-EJ4kUgjSLhJ5jqdUW6JtZU" type="numbering">
          <date when="2009-10-05"/>
        </correspAction>
        <correspAction xml:id="i-SbZzC68DNL3ygeYZ79Heyp" type="submission">
          <date when="2009-10-01"/>
        </correspAction>
        <correspAction xml:id="i-EDsBGYY4TgkkkL2SWYvdov" type="transfer">
          <date when="2009-10-01"/>
        </correspAction>
        <correspAction xml:id="i-5BE2wEm3eVWU8ZqBcCYbPM" type="assigned"/>
        <correspContext corresp="i-5BE2wEm3eVWU8ZqBcCYbPM">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JqoCpmkF3m3uMTn2TBLfz1">
            Förslag till riksdagsbeslut
          </head>
          <p xml:id="i-CXfkbDUZ8DeupmRkGevjUT">
            Riksdagen tillkännager för regeringen som sin mening vad som
            anförs i motionen om en översyn av förutsättningarna för svenskt
            medlemskap i Nato.
          </p>
        </div>
        <div type="motContent">
          <head xml:id="i-QMKR9Aj9oXdmUmgapsmef2" type="h1">
            Motivering
          </head>
          <p xml:id="i-QP5W3brTGHhapRkR2aFq56">
            Vi väckte under föregående riksdagsår en likalydande motion som
            den nu aktuella, baserat på vår bedömning att Sverige är moget
            för att ansöka om medlemskap i Nato. Utskottet avslog vårt yrkande
            utan att närmare kommentera detta, annat än möjligen med den allmänna
            hänvisningen till att Sverige är militärt alliansfritt.
          </p>
          <p xml:id="i-PMWiDxwn41kAtV2yMj2vYN">
            Samtidigt betonade utskottet redan då att en ny administration
            i USA kan fördjupa de transatlantiska relationerna på säkerhetspolitikens
            område. Utskottet konstaterade vidare att det fanns ett positivt
            strategiskt partnerskap mellan EU och Nato, att hot mot vår säkerhet
            bäst kan avvärjas i gemenskap och att det är Sverige självt som
            definierar den närmare innebörden av den militära alliansfriheten.
          </p>
          <p xml:id="i-Gu5CxqebxuwBP25SziKrL9">
            Nu är den dagsaktuella situationen sådan att USA med en ny administration
            har agerat för att aktivt blidka tidigare kyligare relationer
            med Ryssland och Natos danske ordförande öppnade i ett offentligt
            meddelande den 18 september 2009 för att Nato även kan tänka sig
            ett partnerskap med Ryssland!
          </p>
          <p xml:id="i-VWeXzTVKRZqJcLkCZ3jjFN">
            I detta läge, och mot bakgrund av utskottets tidigare ställningstagande,
            förefaller det oss i det närmaste orimligt att vidhålla åsikten
            att Sverige som snart ett av få länder ska fortsätta att avhålla
            sig från att vara medlemmar i Nato. Vi för därför i denna motion
            fram samma yrkande som förra året, särskilt med hänvisning till
            den dagsaktuella och tydliga förändring för vad ett ännu vidare
            partnerskap för fred i världen ett Natomedlemskap nu skulle komma
            att innebära.
          </p>
          <head xml:id="i-Ggs3jEvrhmEdhDAK78b8ZV" type="h1">
            Historisk bakgrund
          </head>
          <p xml:id="i-DqjeZ4PhVJL9JPzCnoYKAW">
            Nato är en förkortning för North Atlantic Treaty Organization
            och utgör en internationell militär allians som består av stater
            i Nordamerika och Europa . Organisationen bildades i början av
            kalla kriget , och dess medlemmar är förbundna att militärt stödja
            varandra vid anfall från någon utomstående part. Grunden för Nato
            är den så kallade Atlantpakten (North Atlantic Treaty), som är
            ett avtal undertecknat den 4 april 1949 om kollektivt försvar
            av de europeiska staterna Belgien , Danmark , Frankrike , Island
            , Italien , Luxemburg , Nederländerna , Norge , Portugal och Storbritannien
            samt de nordamerikanska staterna USA och Kanada . Själva organisationen
            Nato bildades två år senare för att praktiskt organisera Atlantpaktens
            beslut om ett kollektivt försvar.
          </p>
          <p xml:id="i-GGRTESEuiqtqFYmLZNtK9h">
            Det operativa befälet har en Supreme Allied Commander Europe
            , som alltid är en amerikansk general eller amiral . Sedan 2006
            har general Bantz J. Craddock innehaft posten. Dagens ytterligare
            25 länder förutom USA (se nedan) är mycket aktiva medlemsstater
            som inte är tysta vid alliansens förhandlingsbord. De utgör således
            knappast marionetter till USA, vilket bland annat blir uppenbart
            av att även om målen som formulerades i Atlantpakten inte har
            ändrats genom åren, då fördraget förblivit oförändrat sedan 1949,
            så har Natos uppgifter kommit att ändras genom de förändrade säkerhetspolitiska
            lägena och de har anpassats därefter under sådana förhandlingar.
          </p>
          <p xml:id="i-F7CfoVYFbgem8uSorTAYYM">
            Senare tillkomna medlemmar i Nato utgör Grekland och Turkiet
            (1952), Västtyskland och sedan Tyskland (1955), Spanien (1982),
            Ungern, Polen och Tjeckien (1999) samt Bulgarien, Estland, Lettland,
            Litauen, Rumänien, Slovakien och Slovenien (2004). Sedan april
            2008 är Albanien och Kroatien inbjudna till Nato, och även flera
            Ryska randstater kan på sikt komma att bli Natomedlemmar. Men
            ännu är diskussionen inte aktuell för Sverige. I detta sammanhang
            ska då också noteras att Natos utvidgningspolitik drivs mycket
            aktivt av flertalet allierade och inte är en ensam ambition för
            USA.
          </p>
          <p xml:id="i-8DiqzHG1SLSJUHHZrMTDAF">
            Sveriges försvar har inlett en gigantisk förändring från ett
            invasionsförsvar mot ett insatsförsvar. Denna förändring i sig
            ställer större krav än tidigare på att ha allierade vid ett eventuellt
            angrepp på vårt land. Även om inte detta scenario förefaller rimligt
            i närtid, så kan ett sådant hot när det nya försvaret är fullt
            utbyggt inte med den skyndsamhet som krävs enkelt medföra en omställning
            till att försvara hela landets territorium såsom det tidigare
            försvaret syftade till. Kriget i Georgien visade med all önskvärd
            tydlighet att en snabb mobilisering av försvaret vid ett motsvarande
            angrepp på vårt land i praktiken skulle vara omöjligt att uppnå
            i Sverige idag. Den nuvarande alliansregeringen har därför också
            gjort vissa viktiga justeringar i vår försvarspolitik för att
            snabbare kunna mobilisera vårt försvar, men även med den nuvarande
            budgeten för försvaret är det inte rimligt att vi ensamma kan
            stå starka för att kunna mobilisera snabbt nog mot en fiende.
            Därför blir vår fortsatta militära alliansfrihet i dagens närmanden
            mellan Nato och Ryssland snarast ett hot mot vår egen säkerhet
            om vi fortsatt väljer att stå utanför.
          </p>
          <p xml:id="i-QC6xCUYduBMXAPjk5U92ax">
            Frågan om att ansluta sig till Nato har hela tiden efter Berlinmurens
            fall och slutet på det kalla kriget varit aktuell ur säkerhetssynvinkel
            och ekonomisk synvinkel för Sverige. Socialdemokraterna är hårdnackade
            motståndare mot detta av snarare sentimentala än rationella skäl.
            När vi ser vilka andra länder som redan utgör det nya Natos underlag
            och står på tur för att ansluta sig, blir tveksamheten till att
            dela försvarsbördan och öka säkerheten med en stor kollektiv militärallians
            ännu mer obegriplig. De huvudsakliga tidigare motiven för att,
            som det hette, vi ska stå alliansfria i fred för att kunna vara
            neutrala i krig gäller helt enkelt inte i dagens säkerhetspolitik.
            Tvärtom är de motiv som idag torgförs för att stå utanför en säkerhetsmässigt
            tryggare och ekonomiskt mer rationell försvarsallians som Nato
            huvudsakligen argument som utgår från vad som anses vara berättigade
            ryska krav och synpunkter på alliansens framtida medlemskrets
            än Natoalliansens egna önskemål. Argument som dessa för snarare
            tankarna tillbaka till det kalla krigets lyckligtvis svunna blocktänkande
            om en Sovjetstats rätt till en egen säkerhetspolitisk sfär jämte
            den fria västvärldens dito. När nu USA och Nato tillsammans öppnar
            för bättre relationer med Ryssland på det säkerhetspolitiska området
            förefaller ett envist svenskt motstånd mot delaktighet i denna
            öppning från Natos sida genom att även Sverige ansluter sig till
            försvarsalliansen som en ohållbar position för framtiden.
          </p>
          <head xml:id="i-R1Ki55G2CwAhWQwjTkXLYP" type="h1">
            Förslag
          </head>
          <p xml:id="i-t8zK59h2fdQaQ4LGX6okL">
            Det vore önskvärt att alla partier i Sveriges riksdag var överens
            innan vi ansöker om ett medlemskap i Nato. Men med den nuvarande
            oppositionens fortsatt obändiga ovilja mot detta, parat med dess
            ej omprövade och alltmer ihåliga argument för varför vi skulle
            stå utanför, riskerar vi en sämre säkerhetspolitisk situation
            till ett högre ekonomiskt pris än om vi ansöker om medlemskap
            i Natoalliansen.
          </p>
          <p xml:id="i-4eyfdMcsvUqsNHeud5LMvH">
            Därtill skulle vi kunna bli ett av de mycket aktiva alliansländerna
            kring det förhandlingsbord där internationell säkerhets- och försvarspolitik
            kanske har sin viktigaste arena för att finna till och med ett
            partnerskap med Ryssland i en kanske inte alltför avlägsen framtid.
          </p>
          <p xml:id="i-Nmf5z8MUnBWoSEXmuxJ8q1">
            Detta förslag grundat på ovanstående motiv vill vi att riksdagen
            ger regeringen tillkänna.
          </p>
        </div>
        <div type="motSignatures">
          <list>
            <item xml:id="i-XSYFnqsn8v9gpVxBv6oNNU" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-Xo4uBECn4rM6GbcgTufPcj" who="i-Pu4JFuoHUq5W6JaAtvinyz">
              Annicka Engblom (m)
            </item>
          </list>
        </div>
      </div>
    </body>
  </text>
</TEI>
