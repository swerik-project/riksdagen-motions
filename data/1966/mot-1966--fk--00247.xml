<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__247/mot_1966__fk__247-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 247 år 1966
          </p>
          <p>
            Nr 247
          </p>
          <p>
            Av herrar Stefanson och Lundberg, angående flygutbildningen,
            m.m.
          </p>
          <p>
            (Lika lydande med motion nr 317 i Andra kammaren)
          </p>
          <p>
            Det s. k. allmänflyget — varmed avses mindre flygplan hos klubbar,
            en- skilda och företag — har expanderat snabbt i vårt land de
            senaste sju-åtta åren. Dessförinnan var utvecklingen tämligen
            trög för ”småflyget”. Det kom i gång i någon omfattning under
            30-talet, men avstannade under världskriget med undantag för ganska
            omfattande insatser av s. k. målflyg för krigsmaktens räkning.
            Vid krigsslutet importerades billiga småflyg- plan som ”surplusmateriel”
            från de allierade och vidare kom inköp av nyare och något mer
            avancerade typer. Den fortgående ökning man räknat med kom dock
            inte, utan i stället nedgick antalet flygplan något, och den första
            hälften av 50-talet var antalet småflygplan omkring 250. I USA
            blev ”general aviation” tidigt mycket omfattande. Över 85 000
            mindre flygplan finns i USA för privat transport, affärsflyg,
            jordbruksflyg m. m. Vad som hänt de senaste åren i Sverige låter
            oss ana en kommande utveckling mer lik den amerikanska. Standardstegringen
            har möjliggjort för fler att motorflyga utan att starkt minska
            annan konsumtion. Nya flygplanstyper har utan att vara exklusiva
            erbjudit prestanda och utrust- ning som medger bekväma och säkra
            transporter för affärsmän, tekniker och andra kategorier med behov
            av stor rörlighet. Åtskilliga företag har skaffat flygplan för
            att kunna ge bättre kontakter och mer service över hela landet
            eller kontinenten. Norrlands fjällområden har visat, att små-
            flyget kan betyda mycket i väglösa områden. Genom tillkomsten
            av fler flygfält, främst genom privata och kommunala initiativ,
            blir det möjligt att mer än tidigare använda flygplan också vid
            sidan av andra kommunika- tionsmedel. Från den relativa tillbakagången
            under första hälften av 50-talet har ök- ningen av allmänflyget
            varit stark. Mot då 700 giltiga certifikat finns nu omkring 4
            000. Flygplansparken av mindre plan har ökat från under 300 till
            över 600. Flygtiden har ökat från 40 000 flygtimmar 1953 till
            nu nära 200 000. Kungl. svenska aeroklubbens (KSAK) affärsflygutredning
            1964 förutspådde för 1970 1000—21 500 mindre flygplan och för
            1975 1500— 2500. Utredningen menar att vårt land genom tidigare
            förhållanden har en ”relativ eftersläpning” i flygplansbeståndet
            som gör att ökningen kan
          </p>
          <pb facs="riksdagen-motions-pdf/data/1966/mot_1966__fk__247/mot_1966__fk__247-002.pdf"/>
          <p>
            Motioner i Första kammaren, nr 247 år 1966 5
          </p>
          <p>
            förutspås bli så pass hög som 13 procent per år. Det kapital
            som nu finns nedlagt i mindre flygplan uppgår till 70—90 milj.
            kronor. 1970 skulle be- loppet vara 125—195 milj. kronor. De mindre
            flygplan som brukas i förvärvssyfte, för skolflyg, fotoflyg, reklamflyg,
            taxiflyg, rundflyg m. m., synes ha balanserats på en nivå av något
            mindre än 200. Ökningen kommer i stället på klubbägda och privat-
            ägda plan. Genom att många av de privata planen också flygs inom
            eller i anslutning till de omkring 100 flygklubbarna runt om i
            landet är en stor del av allmänflyget sammanknutet i en stabiliserande
            organisation. Vid sidan av KSAK, som är huvudorganisation för
            flygklubbarna, finns Svensk pri- vat- och affärsflygförening (SPAF)
            verksam bland enskilda inom allmän- flyget. KSAK:s roll har ökat
            genom att Aeroklubben i samverkan med ci- vilförsvaret svarar
            för den 1960 beslutade frivilliga flygkåren med sam- bands-, spanings-
            och radiakindikeringsuppgifter. Flygkåren består av 28 flyggrupper
            ute i länen och förfogar över 225 flygplan och 600 flygförare.
            Det är flygplan som av klubbarna ställs till samhällets förfogande,
            och per- sonalen har själv betalat sin utbildning. Endast kompletterande
            utbildning för uppgiften i kåren sker genom statsbetalade kurser.
            Sedan ett tiotal år har flygklubbarna också på likartat sätt tagit
            över skogsbrandbevakning- en av den helt dominerande delen av
            landets skogstillgångar. Också här är det flygplan och förare
            som ställs till förfogande, och endast en begränsad timersättning
            för omkostnader utgår. Samma förhållande gäller i fråga om annan
            ”hjälpflygverksamhet”, t. ex. målflygning åt försvaret. För fö-
            rarna är det naturligtvis inte fråga om renodlad idealitet, de
            får genom att flyga gratis åt samhället ändå flygtid, som bättrar
            på deras kunskaper och förbilligar för dem när det gäller att
            uppehålla flygfärdigheten. De årliga besiktningarna av flygplanen
            har debiterats så pass högt, nu 600-700 kr., att de kan ses som
            ett sätt att låta allmänflyget bära en del av luftfartsverkets
            kostnader. Den andra avgiften för allmänflyget gäller landning
            på luftfartsverkets fält, alltså i huvudsak trafikfiygplatserna.
            Årskort för dessa kostade fram till 1964 inte mer än 100 kr. Det
            året höj- des de till 200 kr och 1965 skedde en höjning till 250
            kr. Nyligen beslöts en ytterligare fördubbling från 1 februari
            1966 till 500 kr., vartill samtidigt kommer en parkeringsavgift
            på 250 kr., alltså tillsammans 750 kr. Denna senaste höjning har
            kommit innan 1963 års luftfartsutredning hunnit göra sina bedömningar
            av det civila flygets framtida utformning och dess kost- nadsansvar.
            De mindre planen har ju inte behov av de kilometerlånga be- tongbanorna
            och de mycket stora anläggningar som behövs för trafikfly- get.
            Gäller det att betala mer av luftfartsverkets centrala administration
            är det tveksamt om landningskorten är lämpligaste avgiftsform.
            Det finns flygplan som inte nyttjar luftfartsverkets fält utan
            är mer lokalt statione- rade. Och även om inte de mindre flygplanen
            åter börjar nyttja åkrar för
          </p>
          <pb facs="riksdagen-motions-pdf/data/1966/mot_1966__fk__247/mot_1966__fk__247-003.pdf"/>
          <p>
            6 Motioner i Första kammaren, nr 247 år 1966
          </p>
          <p>
            att undvika statliga fält så kan det ändå finnas fall, där man
            väljer sämre fält för att slippa de drygare landningsavgifterna.
            Från KSAK:s sida har gjorts en hemställan till Kungl. Maj:t om
            att Frivilliga flygkårens flygplan måtte undantas från de statliga
            landnings- avgifterna. Motivet är att dessa flygplan, som betalats
            genom gemensam- ma uppoffringar från flygklubbarnas medlemmar
            eller av den enskilde flygplansägaren, ställs till samhällets
            förfogande för civilförsvarets behov och för skogsbrandbevakningen.
            KSAK har bedömt ”reaktionen inför den nya taxan vara sådan, att
            intresset för hjälpflyget kan äventyras”. Det sy- nes uppenbart
            att, därest staten i högre utsträckning avgiftsbelägger all- mänflyget,
            man inte kan räkna med att dess enskilda utövare skall vara lika
            hågade som hittills att utan ersättning fullgöra skilda allmännyttiga
            upp- gifter. Det är åtskilliga frågeställningar ett ökat allmänflyg
            aktualiserar, bl. a. frågan om ”luftens frihet”, d.v.s. bestämmelserna
            om hur luftrummet får brukas. I dag är utslaget på hela dygnet
            sju mindre plan ständigt i luften, men en tätare trafik kräver
            självfallet mer av trafikövervakning och tra- fikledning. Samtidigt
            blir det också rimligt att se till att inte de mindre flygplanen
            ”trängs bort” från många områden av militära skäl eller av hänsyn
            till trafikflyget. Allmänflyget måste in i en total bedömning.
            Att underlätta internationell användning av allmänflyget blir
            också angeläget, och därvid är det främst affärsflyget som kommer
            in i bilden. Om flera av dessa krav på ökad medvetenhet i samhällets
            behandling av allmänflyget gäller inför perspektivet av en fortsättning
            av de senare årens starka expansion finns ett område som i allvar
            och angelägenhet redan nu är så framträdande att snabba insatser
            är av nöden. Det gäller flygsäker- heten. En rad svåra olyckor
            under senaste åren har aktualiserat dessa frå- gor. Från både
            KSAK och SPAF har betonats att även ganska begränsade insatser
            kan ge stora resultat i fråga om ökad säkerhet, eller omvänt att
            det i flera fall varit tämligen ”onödiga” haverier som fått svåra
            följder. För att få A-certifikat och rätt att flyga på egen hand
            krävs inte mer än 35 timmar. En jämförelse med den militära utbildningen
            är inte möjlig, då denna avser så mycket mer krävande flygning.
            Flygvapnets grundläggan- de flygutbildning ger 150 flygtimmar.
            För att få ta med passagerare vid skogsbrandflyg och annat hjälpflyg
            kräver KSAK 100 flygtimmar, och ändå är dessa flygningar inte
            artskilda från vanliga förflyttningsflygning- ar, som alltså en
            ny förare med 35 timmar bakom sig har rätt att göra. Då några
            av de svåraste olyckorna under senare tid inträffat just med nya
            fö- rare, som tagit med sig några bekanta i planet, har frågan
            väckts om inte en certifikatinnehavare borde avkrävas ytterligare
            ett antal timmar i luf- ten innan han får rätt att ta med passagerare.
            Genom att småflygplanen nu mer än tidigare nyttjas för något längre
          </p>
          <pb facs="riksdagen-motions-pdf/data/1966/mot_1966__fk__247/mot_1966__fk__247-004.pdf"/>
          <p>
            Motioner i Första kammaren, nr 247 år 1966 T
          </p>
          <p>
            flygningar har frågan om hänsyn till väderriskerna tillmätts
            ökad bety- delse. I princip har en A-certifikatinnehavare rätt
            endast till flygning un- der dager och i väder med marksikt. Han
            har inte utbildning till flygning utan sikt, och det är just för
            föraren oväntade låga moln som givit några av de senaste årens
            mest uppmärksammade svåra olyckor. Före varje flygning måste piloten
            alltså veta vilket väder som väntar, men en tillräckligt ut- byggd
            väderleksorganisation för detta finns inte. Trafik- och militärflyget,
            som flyger på högre höjder där överraskningarna genom väderomslag
            är mindre, och som framför allt har utrustning och utbildning
            att flyga i då- ligt väder, är trots detta ålagda mycket större
            omsorg om väderinforma- tion än allmänflygarna. Det är nödvändigt
            med åtminstone någon instrumentflygutbildning för alla — hastigt
            uppdykande dåligt väder får inte vara detsamma som ome- delbar
            katastrofrisk. Frivilligt har genom organisationerna ordnats utbild-
            ning i en enkel metod att med hjälp av instrumenten vända flygplanet
            till motsatt kurs för att komma ur ett oväder, men kraven måste
            sannolikt sträckas längre. I USA är instrumentutbildning obligatorisk.
            De flygplan som finns innehåller också ofta nödvändiga instrument
            för blindflygning, men endast genom frivillig vidareutbildning
            kan allmänflygarna lära sig använda dessa. Också radioutbildning
            skulle starkt öka flygsäkerheten. De flesta av klubbflygplanen
            har redan nu radio, och många allmänflygare komplette- rar sin
            utbildning med radioutbildning. Steget till att göra denna utbild-
            ning obligatorisk borde inte vara långt. I den nedslående olycksfallsstatis-
            tiken från senare år har en tydlig tendens varit att de förare
            som flyger inom klubbarna haft större säkerhet. Under 1964 hade
            klubbflyget en ha- verifrekvens av 6 haverier per 10 000 flygtimmar
            mot 19 haverier per sam- ma antal timmar inom övrigt privatflyg.
            Genom att klubbarna kunnat åta sig flygsäkerhetsuppgifter och
            vidare- utbildning har luftfartsverkets materiel på dessa områden
            kunnat givas mindre omfattning än vad som eljest hade varit erforderligt.
            KSAK kräver numera en motorflygchef och en tekniskt ansvarig för
            varje klubb innan denna får tillstånd till hjälpflyg, och detsamma
            gäller som villkor att vara med i Aeroklubbens kollektivförsäkring.
            Det är flygchefen och den tekniskt ansvarige man hittills sökt
            satsa på för att öka säkerheten. De senaste åren har KSAK efter
            riksdagens bifall fått medel via luftfartsstyrelsen för kursverksamhet
            bland dessa nyckelpersoner. Det är nödvändigt att denna verksamhet
            fortsätter och byggs ut. Starka skäl talar alltså för att i den
            grundläggande flygutbildningen in- läggs nya moment, främst instrumentflygutbildning
            och radioutbildning. Sedan några år har man från KSAK understrukit
            att alla dylika reformer först av allt förutsätter en bättre flyglärarutbildning.
            I dag förekommer
          </p>
          <pb facs="riksdagen-motions-pdf/data/1966/mot_1966__fk__247/mot_1966__fk__247-005.pdf"/>
          <p>
            8 Motioner i Första kammaren, nr 247 år 1966
          </p>
          <p>
            motorflygutbildning vid drygt tiotalet kommersiella flygskolor
            och 30-ta- let flygklubbar. Någon central utbildning av flyglärare
            finns inte. En kompletterande flyglärarkurs har hållits på ungefär
            samma sätt som i fråga om kurserna för motorflygchefer. Om man
            skall bygga ut flygutbild- ningen fordras dock att flyglärarna
            får större kompetens än i dag. En pro- visorisk flyglärarskola
            bör därför snarast inrättas för att sedan inom några få år bli
            en fast enhet när erfarenhet av organisationen vunnits. Inte minst
            viktigt är att flyglärarna får psykologisk utbildning, så att
            de kan hindra, att personer utan tillräckligt omdöme släpps ut
            som förare. Önske- målet om en sådan flyglärarutbildning har framförts
            under flera år, och det har på tyvärr alltför drastiskt sätt under
            samma tid besannats hur stort behovet av en förbättrad flygutbildning
            inom allmänflyget är. Med hänvisning till ovanstående får vi hemställa,
            att riksdagen i skrivelse till Kungl. Maj:t anhåller om åtgärder
            för central utbildning av flyglärarpersonal och därvid även beaktar
            möjligheterna att ge den grundläggan- de flygutbildningen mer
            säkerhetsbefrämjande utformning samt att riksdagen i skrivelse
            till Kungl. Maj:t anhåller om prövning av frågan om allmänflygets
            landningsavgifter på statliga flygplatser.
          </p>
          <p>
            Stockholm den 25 januari 1966
          </p>
          <p>
            Stig Stefanson Roland Lundberg
          </p>
        </div>
      </div>
    </body>
  </text>
</TEI>
