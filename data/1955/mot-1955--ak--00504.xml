<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00504">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__504/mot_1955__ak__504-001.pdf"/>
      <fw xml:id="i-J84dLbCp5BfbVv5CyZhe9z">
        10 Motioner i Andra kammaren, nr 504 år 1955
      </fw>
      <div xml:id="i-RaUKsq7Vdpm3cWHUrLUxSR" type="motHeader">
        <div xml:id="i-FvLJ54CU4RCYAQianpNARn" type="motTitle"/>
        <div xml:id="i-MLAtD63Za5K9SoR6goFC96" type="motSubmissionInfo"/>
      </div>
      <div xml:id="i-CcNum52vnnth3EtxLNVyJG" type="motBody">
        <div xml:id="i-UBqTg6SY6H7wSAmKZTGVwa">
          <p xml:id="i-Xu1D4rGHptWV5YPdhsennp">
            Nr 504
          </p>
          <p xml:id="i-J4bV8iSrHQZu5tdWCJFWpE" type="titleString">
            Av herr Ohlin m. fl., i anledning av Kungl. Maj:ts proposition,
            nr 71, med förslag till lag om fortsatt giltighet av prisreg-
            leringslagen den 30 juni 1947 (nr 303).
          </p>
          <p xml:id="i-7FvpcUpHGnhNuz4BwZYzis">
            I proposition nr 71 har Kungl. Maj:t framställt förslag till
            lag om fort- satt giltighet av prisregleringslagen till och med
            den 30 juni 1956. Som bekant gav andra lagutskottet vid behandlingen
            av propositionen till föregående års riksdag om förlängning av
            lagens giltighetstid till ut- gången av juni 1955 uttryck åt den
            uppfattningen att lagen, som enligt sin lydelse avser att vara
            tillämplig vid krig eller krigsfara eller eljest under utomordentliga
            av krig föranledda förhållanden, icke borde läggas till grund
            för en i rådande läge bedriven priskontrollerande verksamhet.
            Riks- dagen anslöt sig till utskottets uppfattning och hemställde
            om utredning syftande till att någon ytterligare tillämpning av
            prisregleringslagen icke skulle behöva ifrågakomma. Egendomligt
            nog dröjde det inemot nio må- nader innan en kommitté för ändamålet
            blev tillsatt. Denna kommitté har helt nyligen påbörjat sitt arbete.
            Under hänvisning till att något förslag — naturligt nog — inte
            kan väntas från kommittén under den närmaste tiden hemställer
            Kungl. Maj:t nu om förlängning av en lag, som riksda- gen redan
            1954 förklarat vara olämplig i nuvarande försörjningsläge. Den
            hittills gällande prisregleringslagen tillkom för att hindra oskäliga
            prisstegringar i en situation av varuknapphet, då den normala
            prisregula- torn, konkurrensen, var satt ur spel. För närvarande
            råder full varuför- sörjning på alla områden av betydelse, och
            vissa delar av marknaden ut- märkes av varuöverflöd. Konkurrensen
            har också återtagit sin plats i vårt ekonomiska liv, och i betydande
            omfattning, särskilt när det gäller livsme- del och många andra
            konsumtionsvaror, har fabrikanternas och handelns marginaler pressats
            så långt som någon kan begära och i många fall vida längre än
            vad priskontrollen tidigare kunnat ifrågasätta. Som motivering
            för hemställan om en förlängning av prisregleringsla- gens giltighet
            åberopar finansministern även ett i finansplanen till stats- verkspropositionen
            gjort uttalande, att ”nedskärningen av otillbörligt stora marginaler
            i företagens prissättning framstode såsom ett självklart ele-
            ment i varje politik, som avser att undanröja inflationistiska
            stimulansfak- torer i näringslivet”. Priskontroll är emellertid
            ett otjänligt medel för bekämpande av höga marginaler vare sig
            dessa beror på oekonomiska produktions- eller distri- butionsmetoder
            eller på bristande konkurrens.
          </p>
          <pb facs="riksdagen-motions-pdf/data/1955/mot_1955__ak__504/mot_1955__ak__504-002.pdf"/>
          <fw xml:id="i-H1LPQVivB4eymWtZ1NQihm">
            Motioner i Andra kammaren, nr 504 år 1955 11
          </fw>
          <p xml:id="i-Hy8k8p8jzVDtU5fVhPWeUd">
            Den priskontrollerande verksamheten måste taga hänsyn till de
            beräk- nade faktiska kostnader, med vilka företagare arbetar,
            och kan i praktiken inte, under hänvisning till att produktions-
            eller distributionssättet är oekonomiskt, nedsätta priset, så
            att täckning ej erhålles för dessa kostna- der. För det fall att
            inom en bransch vissa företagare arbetar väsentligt mera rationellt
            än andra kan priskontrollen inte rimligen påbjuda pris- sättning
            efter en kalkyl grundad på de mest rationaliserade företagens
            kostnader. Det må i detta sammanhang erinras om att priskontrollen
            icke ens under vår svåraste knapphetssituation ansågs äga laglig
            befogenhet att utöva sin verksamhet så, att näringslivets struktur
            förändrades.
          </p>
          <p xml:id="i-N6FCzT9MUGNP2knAAfn4T2">
            Allmänheten har en stark benägenhet att uppfatta av en priskontrolle-
            rande myndighet fastställda eller godtagna priser som de lägsta
            möjliga. Olika psykologiska faktorer gör att företagarna ofta
            visar obenägenhet att underskrida dessa priser, även om deras
            egna kostnader skulle göra detta i och för sig möjligt eller rent
            av naturligt. Endast vid fri konkur- rens, som icke återhålles
            av statligt bestämda priser, kommer den varia- tion av prissättningen
            till stånd, som är betingad av skilda företagares olika driftighet
            och förmåga att sänka sina kostnader. Därvid utgallras också de
            företag, som drivs under oekonomiska förhållanden.
          </p>
          <p xml:id="i-Lp6d6AQNCrMz9HspgKg7k4">
            Även den som inte vill sätta tilltro till påståendet att priskontrollen
            har en i och för sig priskonserverande effekt kan i varje fall
            icke undgå att inse, att statlig priskontroll är konkurrenshämmande.
            För att konkurren- sen skall kunna verka effektivt erfordras dels
            konkurrensvilja från före- tagarnas sida, dels prismedvetande
            hos allmänheten. Båda dessa faktorer avtrubbas av förefintligheten
            av statlig priskontrollverksamhet, antingen den tar sig uttryck
            i fastställande av bestämda priser eller på annat sätt.
          </p>
          <p xml:id="i-bkdZ4WnLZZkFHZyHQHSN5">
            Vår mening är alltså, att priskontrollen — särskilt på längre
            sikt — i själva verket arbetar i strid mot de strävanden till
            ökning av den fria konkurrensen som ligger bakom den häromåret
            antagna lagen om motver- kande i viss fall av konkurrensbegränsning
            inom näringslivet. Vi anser att denna lagstiftning utgör det riktiga
            alternativet till priskontrollen. Enligt vad som framgår bl. a.
            av ett i föregående års statsverksproposition åter- givet yttrande
            av handelsministern har man även från regeringshåll räk- nat med
            att denna lag skulle onödiggöra priskontroll. Denna uppfattning
            står också i bästa samklang med olika uttalanden som på sin tid
            gjordes av kommissionen för ekonomisk efterkrigsplane- ring. Bland
            annat uttalade sig kommissionen i ett år 1944 avgivet yttrande
            över priskontrollnämndens förslag till ny prisregleringslag enhälligt
            för priskontrollens avskaffande så snart normala förhållanden
            inträdde. För
          </p>
          <pb facs="riksdagen-motions-pdf/data/1955/mot_1955__ak__504/mot_1955__ak__504-003.pdf"/>
          <fw xml:id="i-VL1DYK46i4sapHTzHUR28V">
            12 Motioner i Andra kammaren, nr 504 år 1955
          </fw>
          <p xml:id="i-6QpX66GDHQV3VjByEvNfjA">
            att priskontrollen icke skulle behöva bibehållas längre än som
            vore ound- gängligen nödvändigt, skulle det dock enligt kommissionens
            uppfattning vara önskvärt, att bevakningen på de områden, på vilka
            konkurrensen vore begränsad, övertoges av ett samhälleligt organ
            med speciell uppgift att följa utvecklingen på dessa särskilda
            områden. Sådana organ har vi sedan dess erhållit.
          </p>
          <p xml:id="i-NjWcmZU8MtmWpsiKvg6tpB">
            Statsmakterna har emellertid inte utrustat det på kommissionens
            till- skyndan inrättade särskilda utredningsorganet, kommerskollegii
            monopol- utredningsbyrå, på sådant sätt att denna blivit i stånd
            att mer än till en viss del fullgöra sina uppgifter. Av särskilt
            värde skulle vara att kom- merskollegium, såsom ursprungligen
            torde ha varit meningen, sattes i till- fälle att effektivt bearbeta
            prisstatistik och analysera prisutvecklingen, så att den ofullständiga
            konkurrensens inverkan på prissättningen bättre skulle kunna bedömas.
            Denna prisstatistik skulle även kunna utformas så, att den kunde
            läggas till grund för en publiceringsverksamhet, ägnad att utveckla
            allmänhetens prismedvetenhet. En del av de icke obetydliga sum-
            mor som nu nedläggs på priskontrollen skulle komma till mycket
            god an- , vändning, om de i stället ansloges till en förstärkning
            av kommerskollegii verksamhet på detta område. Ett förslag i denna
            riktning har framlagts vid årets riksdag i motionen nr 266 i andra
            kammaren, i vilken motion anslag begärts till ytterligare en avdelning
            från och med den 1 juli 1955.
          </p>
          <p xml:id="i-JnF8H8mdbfRpkiroZMYYqa">
            Alla torde vara ense om att priskontroll i dess hittills bedrivna
            form icke kan ifrågakomma som ett hjälpmedel i den ekonomiska
            politiken i framtiden. Likaså råder väl knappast delade meningar
            i fråga om nödvän- digheten av att det allmänna framdeles energiskt
            stöder den fria konkur- rensen. Då såsom här utvecklats priskontrollen
            otvivelaktigt motverkar fri konkurrens, måste ett första steg
            vara att omedelbart upphöra med en priskontroll sådan den kan
            bedrivas på grund av gällande prisreglerings- lag och samtidigt
            utan dröjsmål och på sätt här angivits sörja för ett ef- fektivt
            klarläggande av förekomsten av monopolistiska inslag i prisbild-
            ningen.
          </p>
          <p xml:id="i-X1xumz4zpsEGzf8REZVScX">
            Vi föreslår att ett beslut av riksdagen om priskontrollens upphävande
            nu ges den formen att riksdagen återkallar sitt samtycke av år
            1947 till förordnandet om tillämpning av prisregleringslagen.
            Vårt förslag innebär således att prisregleringslagen formellt
            förlänges på ett år men att priskontrollen upphör fr. o. m. den
            1 juli 1955. Med hänvisning till vad sålunda anförts föreslår
            vi,
          </p>
          <p xml:id="i-DPtbfuJoZN7PYirxNh8nLN">
            att riksdagen vid behandlingen av Kungl. Maj:ts propo- sition
            nr 71 angående fortsatt giltighet av prisreglerings-
          </p>
          <pb facs="riksdagen-motions-pdf/data/1955/mot_1955__ak__504/mot_1955__ak__504-004.pdf"/>
          <fw xml:id="i-KwpaG9296ZxcLVY3CHFXWv">
            Motioner i Andra kammaren, nr 504 år 1955 13 lagen måtte besluta
            återkalla sitt godkännande av förord- nandet av år 1947 om tillämpning
            av prisregleringslagens huvudbestämmelser. Stockholm den 1 mars
            1955 Bertil Ohlin
          </fw>
          <p xml:id="i-JjN7XYFLpiWKvdvUeB5DcP">
            Gustaf Kollberg Filip Kristensson Ragnhild Sandström i Osby
          </p>
          <p xml:id="i-S8eaZnwSYKke7WF294xtWE">
            Sven Wedén Wald. Svensson Manne Ståhl
          </p>
        </div>
      </div>
    </body>
  </text>
</TEI>
