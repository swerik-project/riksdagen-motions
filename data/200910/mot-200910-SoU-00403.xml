<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00403">
  <teiHeader>
    <fileDesc>
      <titleStmt>
        <title>Läkemedel och äldre</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkemedel och äldre</title>
          <idno type="rdwebb">GX02So403</idno>
          <rs type="number">So403</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So403/text</ref>
          <ref type="dokument_url_html">http://data.riksdagen.se/dokument/GX02So403</ref>
          <ref type="dokumentstatus_url_xml">http://data.riksdagen.se/dokumentstatus/GX02So403</ref>
          <ref type="doc">http://data.riksdagen.se/fil/EBB8C173-B028-40DB-905F-780135859778</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SHdLCTFVPFrBC2Bqv6adXM" type="signed"/>
        <correspContext corresp="i-SHdLCTFVPFrBC2Bqv6adXM">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-AKapp8JDucm72rPnrymJnd" type="numbering">
          <date when="2009-10-06"/>
        </correspAction>
        <correspAction xml:id="i-XdZKXiP6QQ75sa6GtjTRi3" type="submission">
          <date when="2009-10-02"/>
        </correspAction>
        <correspAction xml:id="i-PwDCCqvGezPLZCnAmhAZmP" type="transfer">
          <date when="2009-10-01"/>
        </correspAction>
        <correspAction xml:id="i-3tr1ryNNt2uo4sRCzELvqo" type="assigned"/>
        <correspContext corresp="i-3tr1ryNNt2uo4sRCzELvqo">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RXTCuyAPaA6hWtnVzLJMJy" type="motBody">
        <div xml:id="i-ANkX3xcmEkYmYnXjyZYf3w" type="motProposal" subtype="förslag">
          <head xml:id="i-EMYAZQouQwkhM65cY3tFLp">
            Förslag till riksdagsbeslut
          </head>
          <list xml:id="i-VtvAzLAdebhP6gezsDhSRc" style="ol">
            <item xml:id="i-12bnuxyVkjE2w46UpCcgvM">
              Riksdagen tillkännager för regeringen som sin mening vad som
              anförs i motionen om att läkemedel till äldre ska vara testade
              och godkända för användning till äldre.
            </item>
            <item xml:id="i-M1RpL3uQQLkEWRx8WBGN6u">
              Riksdagen tillkännager för regeringen som sin mening vad som
              anförs i motionen om geriatrik och gerontologi på läkarutbildningen.
              1
            </item>
            <item xml:id="i-QxVF3eo4p9MreHhxi61q7f">
              Riksdagen tillkännager för regeringen som sin mening vad som
              anförs i motionen om utökad tillsyn av Socialstyrelsen på läkemedelsområdet.
            </item>
            <item xml:id="i-7dGMhYd9kajPLUEm3NAJdu">
              Riksdagen tillkännager för regeringen som sin mening vad som
              anförs i motionen om obligatoriska läkemedelsgenomgångar.
            </item>
          </list>
          <p xml:id="i-2ENXj1xMSVgMZinhUfy8c7">
            1 Yrkande 2 hänvisat till UbU.
          </p>
        </div>
        <div xml:id="i-6gyFqXr1kTNEHsaM7LpaaC" type="motContent">
          <head xml:id="i-E2QZFC6YBTCUHaAjJ4STPP" type="h1">
            Bakgrund
          </head>
          <p xml:id="i-AhvsckBPjwXizqaAUfK83C">
            Läkemedelsbehandling av äldre personer över 80 år saknar till
            stor del vetenskaplig evidens. Eftersom kunskaper och evidens
            i stor utsträckning saknas idag, riskerar läkemedelsbehandlingen
            av våra äldre att bli ett stort experiment. Detta leder till att
            den läkare som vill förskriva läkemedel till äldre på ett korrekt
            och evidensbaserat sätt, har mycket svårt att få tillgång till
            relevant kunskap om detta.
          </p>
          <head xml:id="i-8b9XRU1PWJoQLW1boSPcCU" type="h1">
            Förslag och åtgärder
          </head>
          <head xml:id="i-2fjqUVyMojtXXHHdWMjvE9" type="h2">
            Godkända läkemedel
          </head>
          <p xml:id="i-RDHGKUB9j8eCoDuiTe6TLc">
            Det finns idag nästan ingen forskning om hur äldre människor
            reagerar på olika läkemedel. I princip görs all forskning och
            alla tester av läkemedel fortfarande på unga, friska män.
          </p>
          <p xml:id="i-XNUUz2gMKTXUMqw7SBWQpR">
            Idag är det mycket få läkemedel som är godkända för användning
            på äldre patienter. Samtidigt är det våra äldre som är den i särklass
            största gruppen läkemedelsanvändare.
          </p>
          <p xml:id="i-LqunqqNejYxnhumLiNUPW2">
            En av de vanligaste sjukdomsorsakerna bland äldre är att de fått
            fel läkemedel, fel dos, olämpliga kombinationer av läkemedel eller
            inte fått någon uppföljning.
          </p>
          <p xml:id="i-DeVWtcHkbqHbvZNTxWWdzz">
            Därför anser vi att innan man godkänner ett läkemedel som skall
            användas på äldre patienter borde det krävas mer forskning och
            att man testat läkemedlet på äldre avseende biverkningar, dosering,
            effekter och uppföljning.
          </p>
          <head xml:id="i-Sr41TNgDwJiptNfKjiCBHZ" type="h2">
            Geriatrik och gerontologi i läkarutbildningen
          </head>
          <p xml:id="i-YT49LfDJfsz2NCYzkKr5eA">
            Äldre patienter får idag ofta ingen ordentlig medicinsk utredning
            av sina symtom; istället för att ta reda på orsakerna till patientens
            symtom och ställa en korrekt diagnos, så handlar en stor del av
            läkemedelsbehandlingen våra äldre om symtom­behandling.
          </p>
          <p xml:id="i-Wkxty5t7K5449Dx27bHm2u">
            Ett exempel på detta är det faktum att ca 60 procent av alla
            äldre över 85 år är dementa i någon form. Men endast ca 25 procent
            av dessa är utredda och diagnostiserade.
          </p>
          <p xml:id="i-VjJpAWNeQwfLpKTJ2wGPZD">
            I läkarutbildningen ingår inte en obligatorisk del som handlar
            om det normala åldrandet, gerontologi. Geriatrik är inte heller
            längre obligatoriskt vid AT-tjänstgöring ute i landstingen och
            regionerna. Att läkarna har huvudansvaret för förskrivningen av
            läkemedel är för de flesta självklart, det är dock mer oklart
            vem som har ansvar för en patients alla läkemedel vid en viss
            tidpunkt. Ansvar kräver relevant information och goda kunskaper.
            Det är helt oacceptabelt att utbildningen i geriatrik och gerontologi
            skiljer sig så mycket i omfattning mellan de olika medicinska
            fakulteterna, samt att dagens nivå inte alls motsvarar vårdens
            och patienternas behov.
          </p>
          <p xml:id="i-TgchGn4v7SvEu6bu2aJjAn">
            Därför föreslår Miljöpartiet att regeringen ger Högskoleverket
            i uppdrag att förändra läkarutbildningen så att omfattningen av
            undervisningen i både gerontologi och geriatrik utökas och undervisningen
            blir obligatorisk i läkarutbildningen. Med en snabbt åldrande
            befolkning och en allt större sjuklighet bland våra allra äldsta,
            borde detta vara en självklarhet för att kunna möta dagens och
            framtidens vårdbehov hos våra äldre. Vi vill se en kraftfull satsning
            på att återupprätta och förstärka geriatrisk vård, kompetens och
            forskning.
          </p>
          <head xml:id="i-8Ckfw4KYJzbXWAXtCvuwKq" type="h2">
            Läkemedelstillsyn
          </head>
          <p xml:id="i-6ApkbpKTRwt6RnP1mZPZ7x">
            Idag är Socialstyrelsen den tillsynsmyndighet som har det fulla
            ansvaret för tillsynen över all läkemedelsanvändning inom vård
            och omsorg. Det innebär att man skall bevaka, följa upp och utvärdera
            hur alla läkemedel används och fungerar ute i den dagliga vården.
            I ansvaret ingår också att se till att nationella behandlingsrekommendationer,
            riktlinjer och vägledningar verkligen följs inom vård och omsorg
            när det gäller läkemedelsanvändning.
          </p>
          <p xml:id="i-AAxWAS1PZW76MNCKKjZd3s">
            Idag har Socialstyrelsen mycket små resurser för att uppfylla
            detta omfattande uppdrag, vilket vi anser vara helt oacceptabelt.
          </p>
          <p xml:id="i-TKSGVB1Q1jwGZq6iJXvNbs">
            Vi vill därför göra en kraftig förstärkning av resurserna till
            Socialstyrelsen så att den kan uppfylla sitt tillsynsansvar inom
            läkemedelsområdet på ett rimligt sätt.
          </p>
          <head xml:id="i-9D6eKJWJU91Lj3wiBMNtYg" type="h2">
            Obligatoriska läkemedelsgenomgångar
          </head>
          <p xml:id="i-2JzE7YkiTUaefsEGauSWQy">
            Läkemedelsgenomgångar kan vara ett bra sätt att få bättre kvalitet
            och säkerhet i läkemedelsbehandlingen av äldre. Utifrån den enskilde
            patientens behov granskar man de läkemedel som patienten använder
            och gör en kritisk genomgång för att se vilka läkemedel som verkligen
            behövs och som har den förväntade effekten.
          </p>
          <p xml:id="i-CNthxX8n2aYxh9eyeq9MRa">
            Läkemedelsgenomgångar har många olika innebörder vad gäller hur
            ofta de bör genomföras, vilka kompetenser som skall delta i genomgångarna
            m.m. Därför behövs det en generell och enhetlig definition av
            vad en läkemedelsgenomgång är. Det är också helt avgörande att
            man klargör vem som har ett helhetsansvar för patientens alla
            läkemedel.
          </p>
          <p xml:id="i-2vTnSoP1T3rnNaNot4BP5K">
            De flesta är överens om att regelbundna läkemedelsgenomgångar
            skulle kunna minska kostnaderna för felaktig läkemedelsanvändning
            samt ge en bättre livskvalité och högre säkerhet för patienterna.
          </p>
          <p xml:id="i-HKk16zCCpYcTLDMuDhGzsh">
            Miljöpartiet anser därför att läkemedelsgenomgångar ska vara
            obligatoriska inom all svensk äldrevård och genomföras regelbundet
            och ofta, helst vid varje tillfälle som patientens läkemedelslista
            förändras.
          </p>
        </div>
        <div xml:id="i-TT3C6FqXbUvKBmuBvTG1gi" type="signatureBlock">
          <list xml:id="i-JD2F8F7FpDSUkBjF19dm4Y">
            <item xml:id="i-PehRY87GPXyVzV1dhr1Eae" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-wSjMhd9tRCfduvbLmh4tg" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-HC58TxDCYwjk4vk1rbgU1p" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
