<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02104">
  <teiHeader>
    <fileDesc>
      <titleStmt>
        <title>Utbildningen av ungdomar</title>
        <author>Ylva Annerstedt och Christer Eirefelt </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildningen av ungdomar</title>
          <idno type="rdwebb">G5022104</idno>
          <rs type="number">2104</rs>
          <ref type="dokument_url_text">http://data.riksdagen.se/dokument/G5022104/text</ref>
          <ref type="dokument_url_html">http://data.riksdagen.se/dokument/G5022104</ref>
          <ref type="dokumentstatus_url_xml">http://data.riksdagen.se/dokumentstatus/G5022104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KZRYQXLaqTdR8ZicM7zYRV</idno>
            <name>YLVA ANNERSTEDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WJ6VeTUnbdJ5fuiZjthyNZ" type="signed"/>
        <correspContext corresp="i-WJ6VeTUnbdJ5fuiZjthyNZ">
          <note type="signatory" corresp="i-KZRYQXLaqTdR8ZicM7zYRV"/>
          <note type="signatory" corresp="i-TUvkLNfgGDFH5c5z5RL7Kw"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2104/mot_198182__2104-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1
          </p>
          <p>
            Motion 1981/82: 2104
          </p>
          <p>
            Ylva Annerstedt och Christer Eirefelt Utbildningen av ungdomar
          </p>
          <p>
            Inom hela OECD-området har ungdomarnas möjligheter på arbetsmark-
            naden ständigt försämrats under både 1960- och 1970-talen. Den
            offentliga sektorn, industrin liksom näringslivet i övrigt kräver
            alltmer utbildad arbets- kraft för de arbeten som står till förfogande.
            De mindre kvalificerade arbets- tillfällena, lämpliga för nytillträdande
            på arbetsmarknaden, försvinner. De som drabbas hårdast är otvivelaktigt
            de ungdomar som aldrig kommer in på arbetsmarknaden, som aldrig
            får en chans att skaffa sig den arbetslivserfaren- het som nästan
            alla arbetsgivare kräver. I Norden finns ca 200000 arbetslösa
            ungdomar. Av dessa finns ca 60 000 i Sverige. I det socialdemokratiskt
            styrda Danmark med sin totalt sett mycket mindre arbetsmarknad
            har man ca 80 000. Detta tillsammans med det faktum att Sveriges
            totala arbetslöshetssiffror är lägre än andra industriländers
            visar att regeringens insatser trots dåliga konjunkturer gett
            resultat. Det finns dock en skillnad i statistiken över ungdomsarbetslösheten
            på kontinenten och i Sverige. En OECD-undersökning visar att de
            svenska ung- domarnas arbetslöshetsperioder är längre. Detta förhållande
            borde analyse- ras så att man vet varför och så att man kan finna
            lämpliga motåtgärder. I alla sammanhang visar det sig att flickornas
            situation är allvarligare än pojkarnas. Alltsedan arbetslösheten
            bland ungdomar under 25 år började öka i början av 1960-talet
            har flickornas andel ökat långt mer än pojkarnas. Flickor har
            oberoende av konjunkturläget markant högre arbetslöshetsnivå än
            pojkar. Vid alla kommande åtgärder måste därför särskilt beaktas
            flickor- nas möjligheter att tillgodogöra sig dem. Under det gångna
            året har på det centrala planet mycket god vilja visats från arbetsmarknadens
            parter att tillsammans med regeringen försöka lösa problemen med
            ungdomens sysselsättning. Det är nödvändigt att denna sam- arbetsvilja
            också tränger ner på det lokala planet, där svårigheter ibland
            reses mot specialåtgärder för ungdomar. I framtiden kommer kraven
            på yrkesutbildning att ständigt öka. Samtidigt börjar de stora
            ungdomskullarna att klappa på porten till arbetsmarknaden. Det
            är då nödvändigt att ytterligare öka, komplettera och samordna
            de stöd- insatser som påbörjats för att minska ungdomsarbetslösheten.
          </p>
          <p>
            Utbildning
          </p>
          <p>
            I den nya läroplanen, Lgr 80, läggs stor vikt vid att förbereda
            ungdomarnas utträde i arbetslivet. Den praktiska arbetslivsorienteringen
            ger möjlighet till
          </p>
          <pb facs="riksdagen-motions-pdf/data/198182/mot_198182__2104/mot_198182__2104-002.pdf"/>
          <p>
            Mot. 1981/82: 2104 12
          </p>
          <p>
            detta. Men också andra inslag ger tillfällen härtill. De fria
            aktiviteterna på högstadiet kan mycket väl användas till arbetslivsinriktade
            kurser — hur man startar en firma, hur man importerar, orientering
            i olika hantverksyrken etc. I gymnasieskolan har ett ökat antal
            platser ställts till förfogande för de yr- kesinriktade linjerna
            och kurserna. Genom ett ökat antal specialkurser skulle man lättare
            förverkliga tanken på varvad utbildning. Yrkesintroduktionen är
            viktig speciellt för de yngre ungdomarna. Den nya gymnasiala lärlingsutbildningen
            kan tillgodose utbildningsbehov för verksamhetsområden där rekryteringsbehoven
            är relativt låga. Den ger också möjlighet till individuell utformning
            och geografisk spridning. Genom att vi är nästan helt borta från
            slit-och-släng-mentaliteten kan man märka en större efterfrågan
            av tjänster hos hantverkare, som lagar och underhåller. Många
            av dessa hantverkare har emellertid enpersonsföretag eller endast
            en anställd och har av ekonomiska skäl inte möjlighet att ta emot
            en lärling även om de skulle kunna ge av sin yrkesskicklighet
            och sin tid. Det föreligger också ett anställningsförhållande
            för elever i lärlingsutbildning. Det finns därför an- ledning
            att se över de villkor som råder för lärlingsutbildningen, så
            att flera kan ta emot lärlingar. Trots olika former av bidrag
            har kommunerna svårt att snabbt öka antalet platser inom vissa
            investeringskrävande yrkesutbildningar. En väg är att i högre
            grad stimulera till s. k. saxad utbildning och till att utnyttja
            hela kalen- deråret. Likaså bör den inbyggda utbildningen inom
            industri, hantverk och handel ytterligare stimuleras. På mindre
            orter utan gymnasieskola bör det bli möjligt att i högre grad
            öpp- na Komvux också för yngre ungdomar. Likaså bör samverkan
            sökas med folkhögskolor och studieförbund. Under en lång följd
            av år har äldre haft nästan obegränsade möjligheter att åtnjuta
            högskoleutbildning. Det har varit både önskvärt och nödvändigt
            för att ge tidigare missgynnade generationer tillfälle till den
            utbildning de ej kun- de få i sin ungdom. Nu befinner vi oss i
            en situation, där ungdomarna har det svårast. Det är då rimligt
            att de äldres rätt till högskoleutbildning under en period något
            beskärs. En möjlig väg är att sätta en åldersgräns för ansökan
            till de längre utbildningslinjerna. Då skulle fortfarande möjligheten
            till åter- kommande utbildning vara öppen för äldre som behöver
            komplettera sin ut- bildning.
          </p>
          <p>
            Arbetsmarknadspolitiska insatser
          </p>
          <p>
            Regeringen har fattat beslut om en lång rad åtgärder, som är
            verksamma instrument i kampen mot ungdomsarbetslösheten; arbetsmarknadsutbild-
            ning, enskilda och offentliga beredskapsarbeten, förhöjt lönebidrag
            till den som anställer arbetshandikappade ungdomar, rekryteringsstöd
            till expansion och senast arbetspraktik, möjlighet till provanställning
            och anställning vid ar- betstoppar. Dessa insatser sammantagna
            täcker alla åldersgrupper upp till 25
          </p>
          <pb facs="riksdagen-motions-pdf/data/198182/mot_198182__2104/mot_198182__2104-003.pdf"/>
          <p>
            Mot. 1981/82: 2104 13
          </p>
          <p>
            år. I takt med de allt större ungdomskullarna och de allt färre
            ”ungdomsjob- ben” måste åtgärderna dock byggas ut. Men det måste
            också skapas en vilja hos alla vuxna att hjälpa till. Det räc-
            ker inte med att regeringen anvisar pengar, om inte alla — den
            enskilde arbets- tagaren, facket och arbetsgivaren — enas i en
            gemensam strävan att lösa pro- blemen. I november månad 1981 anvisade
            regeringen medel för 6 000 ung- domsjobb, den s.k. arbetspraktiken.
            Fortfarande saknas avtal på flera vikti- ga områden så att många
            av platserna står outnyttjade. Om t. ex. alla vuxna i både den
            offentliga sektorn och den privata avstod från de enklaste arbetsuppgifterna
            skulle man förmodligen kunna inrätta ett ungdomsjobb på var tionde
            anställd under förutsättning att man hade viljan att väsentligt
            reducera minimilönen. Med visst statligt stöd skulle det betyda,
            att vi kunde möta nästa höst och vinter med tiotusentals fler
            jobb för ungdo- mar. Man kan också tänka sig att företagen fick
            placera pengar i skattefria fonder mot att dessa kunde användas
            till att inrätta ungdomsjobb. Det finns i dag ett allt större
            intresse för att starta ett eget företag. På många håll i Sverige
            är det enda möjligheten för ungdomar att få sysselsätt- ning i
            eller nära sin hemort. Men för detta behövs utbildning och starthjälp.
            AMU bör därför i samverkan med utvecklingsfonderna utarbeta och
            erbjuda ”starta eget”-utbildningar. AMDU bör också förbereda arbetsmarknadens
            nästa stora förändring — da- toriseringen — genom att erbjuda
            datautbildning på lägre nivåer så att ingen ”flaskhals” uppstår,
            när konjunkturen vänder och datoriseringen är ett fak- tum. Det
            är extra angeläget att stimulera flickor till sysselsättning inom
            data- området, dels därför att det är det område där det kommer
            att behövas ar- betskraft i framtiden, dels därför att det framför
            allt är de traditionellt kvinn- liga yrkessektorerna som kommer
            att förändras genom datoriseringen. I framtiden är det nödvändigt
            att AMU i allt större utsträckning köper ut- bildning i näringslivet
            för att inte binda resurser i dyra investeringar. Utrust- ningen
            blir snabbt föråldrad och hela systemet med AMU är förfelat då
            man inte är flexibel. För att alla ansträngningar skall ge varaktigt
            resultat är det viktigt att ut- bildnings- och arbetsmarknadsinsatserna
            samverkar och stödjer varandra. En arbetsgrupp med representanter
            för utbildnings- och arbetsmarknadsde- partementen bör därför
            bildas för att med beaktande av vad i motionen an- förts göra
            upp en plan för ungdomens sysselsättning både på kort och lång
            sikt.
          </p>
          <p>
            Hemställan
          </p>
          <p>
            Med hänvisning till det ovan anförda hemställs" att riksdagen
            som sin mening ger regeringen till känna vad som i mo- tionen
            anförts om utbildning. + Se även motion 1981/82: 2105.
          </p>
          <pb facs="riksdagen-motions-pdf/data/198182/mot_198182__2104/mot_198182__2104-004.pdf"/>
          <p>
            Mot. 1981/82: 2104
          </p>
          <p>
            Stockholm den 26 januari 1982 YLVA ANNERSTEDT (fp)
          </p>
          <p>
            CHRISTER EIREFELT (fp)
          </p>
          <p>
            14
          </p>
        </div>
      </div>
    </body>
  </text>
</TEI>
