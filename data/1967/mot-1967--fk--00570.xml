<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__570/mot_1967__fk__570-001.pdf"/>
      <div type="motHeader" xml:id="i-PbKww9r7QXQzvJVBYy1y1E">
        <div type="motTitle" xml:id="i-XtcjtGhbjaMxYDMqEknWDa"/>
        <div type="motSubmissionInfo" xml:id="i-BPRGFr8WdrqhP3qE5uFXFg"/>
      </div>
      <div type="motBody" xml:id="i-FEgYbHA1SR7NufLvBUHcwi">
        <div xml:id="i-TenNzjyTdsURsjPmin3vnf">
          <p xml:id="i-L9BAxxrQ7oyRT5mP244pYY">
            Nr 570—583 Motioner i Första kammaren, nr 570 år 1967 1
          </p>
          <p xml:id="i-4Z43hkpok1ZjHoohVWbH2D">
            Nr 570
          </p>
          <p xml:id="i-TyhGRV3UTiWtZR4vSurY6c">
            Av herr Nilsson, Ferdinand, om uttagande av allmän varuskatt
            i partihandelsledet.
          </p>
          <p xml:id="i-PoDGBvr5iZyvQVcd5aYhJB">
            Allmänna varuskatten (= oms) höjes enligt förslag till årets
            riksdag från 9,1 procent av beskattningsvärdet motsvarande jämnt
            10 procent vid öppen debitering med ytterligare 1 procent samt
            beräknas för bud- getåret 1967/68 ge 6 300 milj. kr. Vid dess
            införande 1959 bestämdes ut- tagningsprocenten till från och med
            1960 4 procent men höjdes att från och med 1962 utgå med 6 procent.
            Den nu till höjning föreslagna pro- centsatsen har utgått från
            och med den 1 juli 1965. Det gör därför ett egenartat intryck
            att läsa finansministerns kommentar: ”Jag är fullt medveten om
            att försiktighet bör iakttagas med höjning av denna skatt.” Den
            allmänna varuskatten (omsättningsskatten) strider mot vad som
            tidigare ansetts grundläggande för demokratiska beskattningsprinciper.
            Den anges vara ett dominerande penningpolitiskt maktmedel, varigenom,
            som det heter, ”köpkraft avlyftes” från den som genom löneavtal
            o. s. v. skulle ha fått för mycket. Däremot talar man tyst om
            hur denna skatt konfiskerar köpkraft även för dem som rakt ingen
            överflödig köpkraft har att ”avlyfta”. Det heter att barnfamiljer
            och folkpensionärer ”kom- penserats” för vad de förlorar. Man
            frågar sig vad det systemet innebär att man först tar av den som
            har det knappt för att sedan ge dem peng- arna tillbaka som ”kompensation”.
            Dessutom kan man fråga om inte dessa förstärkningar bör utgå ändå
            utan att man först tar in pengar från barnfamiljer och folkpensionärer
            genom omsättningsskatt. Det har sagts att allmänna varuskattens
            stora fördel är att den slår lika utöver hela fältet. Misstaget
            är uppenbart. Den drabbar livsmedel och andra nödvändighetsvaror
            lika, sägs det, men dessa varor spelar en mycket större roll i
            barnfamiljernas och de sämre ställda inkomsttagar- nas budget
            än i de förmögnares. Den som har gett plats åt större delar lyxkonsumtion
            bland sina utgifter kan kompensera skatteskruven med att minska
            på umbärliga inköp. Nödvändighetsvarorna däremot är nå- got som
            det är betydligt svårare att minska på. Gällande bestämmelser
            om bevillningsfria avdrag skyddar de små och de sämre ställda,
            men detta skydd sättes ur spel i väsentlig del genom skatten på
            nödvändig- hetsvaror. Här återkommer jag till det godtyckliga
            systemet att ge av- drag och ta tillbaka skatt av människor som
            föga har att avstå, utan väl
          </p>
          <p xml:id="i-UDVJoywqGUtVzcMG4s5Uzz">
            Bihang till riksdagens protokoll 1967. 3 saml. Nr 570—583
          </p>
          <pb facs="riksdagen-motions-pdf/data/1967/mot_1967__fk__570/mot_1967__fk__570-002.pdf"/>
          <p xml:id="i-KzHebVEJFGJ3ahdPtdUobJ">
            2 Motioner i Första kammaren, nr 570 år 1967
          </p>
          <p xml:id="i-AcHfx9p6XQCgVibiCVaH9Y">
            behöver ett utlovat skydd för ett snävt beräknat existensminimum.
            — De sociala skadeverkningarna för sjuka, för dem som av ekonomiska
            förhållanden något år inte har nämnvärd skattepliktig inkomst,
            för skuldsatta studerande och andra borde vara uppenbara. Lika
            naturligt som det är att lyxkonsumtion och — i mån som er- fordras
            — andra umbärliga varor beskattas, lika självklart borde det vara
            att nödtorften icke fördyras. Det har sagts att den nu föreslagna
            skattehöjningen med en procent skulle fördyra levnadskostnaderna
            för en normalfamilj med barn med ca 50 kr. per år. Detta innebär
            att enligt samma norm skulle levnads- kostnaderna vid en skatt
            på 11 procent åsamkas en fördyring med 550 kr. Den konsumtion
            som härmed avses torde beröra ett ganska bety- dande område. För
            folkpensionärer, för barnfamiljer samt generellt för låglönegrupperna
            är det livets nödtorft det gäller. Den stora in- komsttagarens
            familj äter inte mera bröd, potatis o.s.v. än en familj i små
            omständigheter, han dricker inte mera mjölk heller. Kunde pris-
            billiga livsmedel, mjöl och gryn, potatis, mjölk, smör och margarin,
            lik- som enklare arbetskläder och arbetsskodon undantagas från
            omsbe- skattningen skulle detta i realiteten innebära någonting
            motsvarande ett skattefritt avdrag som särskilt vore till gagn
            för folkpensionärer, barnfamiljer med många munnar att mätta och
            i allmänhet för låg- lönegrupper. Mot detta har anförts att skattens
            karaktär att utgå i minuthandels- stadiet försvårar möjlighet
            att undantaga ett flertal varor. Uttaget vid minuthandel medför
            även i och för sig ett omfattande redovisnings- trassel. Antalet
            detaljhandelsbutiker har beräknats till inemot 70 000. Därtill
            kommer i många fall skatteuttag även direkt från hantverks- företag,
            service- och småindustriföretag. Klart är att redovisningen av
            uppburen oms för många som bedriver verksamheten i ringa skala
            och utan särskild personal för bokföring bereder bekymmer. Varuskatte-
            restantierna per 31/8 1966 uppgick också till 103 milj. kr., varvid
            säker- ligen småföretagarna utgjorde ett stort flertal, även om
            summorna i varje särskilt fall inte är så stora. För hela år 1965
            uppgick beloppen som måst överlämnas till indrivning till 130
            milj. kr. Det är uppenbart att ett överflyttande av varuskatten
            till partihandels- och förädlingsstadiet innebär ett förenklat
            uppbördssystem, särskilt om företagarnas person- liga uttag eller
            direktförsäljningar i den mån de är av ringa omfattning undantages.
            Därigenom skulle även ovan berörda socialt motiverade undantag
            utan svårighet kunna genomföras lika väl som en differen- tierad
            skatteavvägning som hårdare drabbade lyx- och överflödskon- sumtion.
            Att procentsatsen generellt måste höjas om skatten uttages i partihandels-
            och fabriksledet är naturligt då partipriserna är avsevärt
          </p>
          <pb facs="riksdagen-motions-pdf/data/1967/mot_1967__fk__570/mot_1967__fk__570-003.pdf"/>
          <p xml:id="i-D3X9LpEGdSke3CS9M7yHTP">
            Motioner i Första kammaren, nr 570 år 1967 3
          </p>
          <p xml:id="i-H4gXExx6ANCZrXUhCFjEWm">
            lägre. Vid en sådan justering skulle skatten också kunna avvägas
            så, att täckning erhålles för bortfallen vid de socialt betingade
            undantag som ovan förordats. Därför föreslås, att riksdagen måtte
            i skrivelse till Kungl. Maj:t hem- ställa om utredning och förslag
            avseende ett uttagande av allmänna varuskatten i partihandelsledet;
            att därvid omprövas ett undantagande från denna be- skattning
            av produkter av mjöl och gryn samt potatis, mjölk, smör och margarin,
            enklare arbetskläder och ar- betsskodon, medan lyx och överflödskonsumtion
            högre beskattas, samt att uttagningsprocenten vid denna skatteomläggning
            så avväges, att i budgetförslaget avsedda belopp vid till- godoseende
            av kravet på social hänsyn och skattekraft likväl ernås.
          </p>
          <p xml:id="i-Hz4XAZvB8ovn8cA4wDKjVy">
            Stockholm den 26 januari 1967 Ferdinand Nilsson (cp)
          </p>
          <p xml:id="i-ShpfdZQtBYrGGK7Q4z66eS">
            i Kungsängen
          </p>
        </div>
      </div>
    </body>
  </text>
</TEI>
