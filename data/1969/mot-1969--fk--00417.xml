<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00417">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__417/mot_1969__fk__417-001.pdf"/>
      <fw xml:id="i-TPVCWovaqqkv93NNZMLncG">
        8 Motion i Första kammaren, nr 417 år 1969
      </fw>
      <div xml:id="i-KYckE7UC6TDufBCk2CZBvC" type="motHeader">
        <div xml:id="i-74zT6h3JFy5HnkvkafV3Vz" type="motTitle"/>
        <div xml:id="i-TVXCnRCNqYMkcYFtTSQaR3" type="motSubmissionInfo"/>
      </div>
      <div xml:id="i-LhNaqz28Hqw8EqvAB5gye8" type="motBody">
        <div xml:id="i-FF7qbmWUgnSXMXZUZ9h1P5">
          <p xml:id="i-VaSV9MumGYj8DXx87XBNEc">
            Nr 417 Av herr Tistad m. fl., angående utlandssvenskarnas rösträtt.
          </p>
          <p xml:id="i-GP2Pd6BiyYnm8515Q5BLfc">
            Genom ändring i lagen om val till riksdagen, som trädde i kraft
            den 1 ja- nuari 1968, har utlandssvenskar fått möjlighet att utöva
            rösträtt vid val till riksdagens andra kammare under förutsättning
            att de varit kyrkobok- förda i Sverige någon gång under de senaste
            fem åren. Därmed har ett gammalt krav, ställt i riksdagen genom
            motion första gången 1929, delvis blivit tillgodosett. Villkoret
            om kyrkoskrivning här i lan- det mera än fem år tillbaka utestänger
            dock alltjämt många utlandssvenskar från rösträtt. Valrätt till
            andra kammaren tillkommer enligt 8 16 riksdagsordningen en var
            man och kvinna, som är svensk undersåte och senast under nästföre-
            gående kalenderår uppnått tjugu års ålder. Valrätt må dock ej
            utövas av den som på grund av domstols förklaring är eller efter
            uppnådd myndighetsålder skall förbliva omyndig. Paragrafen innehåller
            vidare följande stadgande: » Till efterrättelse vid val skall
            finnas röstlängd; och skall, på sätt i val- lagen finnes närmare
            bestämt, valrätten grundas på förhållandena vid tiden för röstlängdens
            tillkomst, ändå att förändring före valet inträffar.» I sak samma
            bestämmelser — dock med en rösträttsålder av nitton år i stället
            för nu gällande tjugu år — återfinns i $ 14 i det förslag till
            ändring av riksdagsordningen som antogs såsom vilande vid 1968
            års riksdag. Bestämmelserna om valrätt till riksdagens andra kammare
            återfanns före 1909 i 8 14 riksdagsordningen, som då — alltsedan
            1866 — lydde som följer:
          </p>
          <p xml:id="i-GBYWhRnxP6ZjLy22y4ra3w">
            Walrätt tillkommer inom den kommun, der han bosatt är, en hwar
            i kom- munens allmänna angelägenheter röstberättigad man, whilken
            antingen eger eller med stadgad åborätt innehafwer fast egendom
            på landet eller i stad till ett taxeringswärde af minst ett tusen
            Riksdaler, eller för lifstid eller för minst fem år arrenderar
            jordbruksfastighet till taxeringswärde, ej understigande sextusen
            Riksdaler, eller ock erlägger till Staten bewilling för en till
            minst åttahundra Riksdaler uppskattad årlig inkomst.
          </p>
          <p xml:id="i-SwyKF6as4acyM9uoZBTnaZ">
            Föreskriften om röstlängd hade under samma tid sin plats i andra
            stycket av 8 17 riksdagsordningen, vilket lydde: Wid dessa wal
            skola till efterrättelse tjena de för kommunerna gällande röstlängder,
            som böra innehålla anteckning om dem, hwilka enligt 14 $ walrätt
            tillkommer.
          </p>
          <p xml:id="i-UstVf5QaT4ZWXqtjZyvP4s">
            I samband med den rösträttsreform som slutligt genomfördes 1909
            flytta- des bestämmelserna om valrätt och röstlängd till $ 16
            riksdagsordningen, som då fick följande lydelse:
          </p>
          <p xml:id="i-ShhbdmXgh8mNPZzgenhsey">
            Valrätt tillkommer en hvar välfrejdad svensk man från och med
            kalender-
          </p>
          <pb facs="riksdagen-motions-pdf/data/1969/mot_1969__fk__417/mot_1969__fk__417-002.pdf"/>
          <fw xml:id="i-CHphPQTVNPsrC96kzL4MwU">
            Motion i Första kammaren, nr 417 år 1969 9
          </fw>
          <p xml:id="i-CW8HQzs6QMkAdQYYSaqeb8">
            året näst efter det, hvarunder han uppnått tjugufyra års ålder
            dock ej a) den som står under förmynderskap eller är i konkurstillstånd;
            b) den som häftar för understöd, hvilket under löpande eller sistförflutna
            kalenderåret af fattigvårdssamhälle tilldelats honom själf, hans
            hustru eller minderåriga barn; c) den som icke erlagt de honom
            påförda utskylder till stat och kommun, hvilka förfallit till
            betalning under de tre sistförflutna kalenderåren; d) värnpliktig,
            som icke fullgjort de honom till och med utgången af sist- förflutna
            kalenderåret åliggande värnpliktsöfningar. Till efterrättelse
            vid val skall finnas röstlängd; och skall, på sätt i vallagen
            finnes närmare bestämdt, valrätten grundas på förhållandena vid
            tiden för röstlängdens tillkomst, ändå att förändring före valet
            inträffar.
          </p>
          <p xml:id="i-FBuMdBXAM3iLsSzTbP2s2R">
            Författningsrummet har därefter ändrats vid ett flertal tillfällen
            och er- höll sin nuvarande lydelse 1945. Under tiden fram till
            1909 var sålunda rösträtten till andra kammaren begränsad till
            personer som hade kommunal rösträtt, och bosättning i viss kommun
            var ett villkor för rösträtt. Någon ändring av sistnämnda villkor
            avsågs uppenbarligen inte genom den 1909 genomförda ändringen
            av riks- dagsordningen. Mantalsskrivning i riket förblev ett villkor
            för valrätt, ehuru det inte längre uttryckligen blev angivet i
            grundlagen. Lika litet avsågs nå- gon saklig ändring av bestämmelserna
            om röstlängd. Det sista stycket i nu- varande 8 16, vilket varit
            oförändrat sedan 1909, har uppenbarligen aldrig avsetts innehålla
            något självständigt rösträttsvillkor. En annan tolkning måste
            innebära, att de i grundlagen intagna bestämmelserna om valrätt
            skulle kunna begränsas genom vallagen som har karaktär av samfälld
            lag. Grundlagsskyddet för den allmänna rösträtten skulle därmed
            vara helt illu- soriskt. Det nämnda stycket kan endast ha haft
            en förnuftig mening, nämli- gen att de som enligt vad som sagts
            tidigare i paragrafen äger valrätt skall upptas i röstlängd och
            att denna, sedan den behörigen upprättats, skall till- lämpas
            vid val oberoende av de förändringar som kan ha inträffat efter
            röst- längdens tillkomst. När 1967 års riksdag beslöt att genom
            ändring av vallagen tillerkänna vissa i riket icke mantalsskrivna
            medborgare rösträtt, frångick riksdagen det i grundlagen inte
            inskrivna men de facto alltsedan 1866 gällande kravet på mantalsskrivning
            i riket som villkor för rösträtt. Fråga är emellertid om det inte
            varit riktigt att, när riksdagen fann ifrågavarande krav inte
            längre böra upprätthållas, ta de fulla konsekvenserna därav och
            tillerkänna alla svenska medborgare rösträtt utan hänsyn till
            var de är bosatta. I och med att princi- pen genombrutits har
            de kvarstående inskränkningarna i rösträtten fått en godtycklig
            och diskriminerande karaktär. De skäl som anförts för bibehållande
            av dessa inskränkningar kan inte an- ses bärande. Det kan inte
            vara riktigt att grunda rösträtten för utlandssvens- kar på schablonmässiga
            antaganden om huruvida vederbörande avser att återvända till Sverige
            och i vad mån han påverkas av de beslut, som den
          </p>
          <pb facs="riksdagen-motions-pdf/data/1969/mot_1969__fk__417/mot_1969__fk__417-003.pdf"/>
          <fw xml:id="i-DL9V1tXgjKyqYLZQ2XT6yx">
            10 Motion i Första kammaren, nr 417 år 1969
          </fw>
          <p xml:id="i-NbMLjzVDP1GwVcoB3d5cCR">
            svenska riksdagen fattar, och långt mindre att utifrån dessa
            antaganden uppställa ett krav på utlandsvistelsens kortvarighet
            som inrymmer ett bety- dande mått av godtycke. Alla svenska medborgare
            påverkas i vissa väsent- liga avseenden av riksdagens beslut,
            oavsett om de är bosatta i Sverige eller ej och — i senare fallet
            — oavsett om de tänker återvända till Sverige eller ej. Som exempel
            kan nämnas, att en svensk medborgares familjeförhållanden vid
            tvist i utlandet i många länder bedöms efter svensk lag oberoende
            av hur länge han varit borta från hemlandet och oberoende av om
            han tänker åter- vända dit eller ej. Med hänsyn till vad ovan
            anförts anser vi, att gällande begränsningar i utlandssvenskars
            rösträtt bör upphävas. Utlandssvenskar, som inte någon gång varit
            kyrkobokförda i Sverige eller vilkas tidigare kyrkobokföring inte
            kan tillfredsställande utredas, bör bli upptagna i den särskilda
            röstlängden för Stockholms stad. Det sistnämnda bör inte möta
            någon befogad invänd- ning, sedan valsättet ändrats så att fr.
            o. m. 1970 års val mandatfördelningen inte längre sker i slutna
            valkretsar utan syftar till riksproportionalitet. Mot de krav,
            som tidigare framställts om vidgad rösträtt för utlandssvens-
            kar, har det brukat invändas bl. a. att valsäkerheten skulle äventyras
            däri- genom. Vi finner därför angeläget att särskilt framhålla,
            att vi inte ifråga- sätter någon uppluckring av garantierna i
            detta hänseende. Vi förutsätter tvärtom att en ordentlig kontroll
            och bevisning skall ske. Man måste emeller- tid noga skilja mellan
            å ena sidan de grundläggande reglerna om medborgar- nas rösträtt
            och å andra sidan de säkerhetsregler som måste tillskapas för
            att garantera valförfarandet. Vad vi vänder oss mot är det godtycke
            som präglar ställningstagandet i fråga om själva de grundläggande
            reglerna om rösträtten. Det är belysande att man diskuterat en
            rad olika begränsningar innan man stannat för den nuvarande konstruktionen:
            krav på mantals- skrivning inom fem år, inom tio år, inom tjugo
            år eller någon gång i livet, krav på kyrkobokföring inom fem år,
            inom tio år etc. Det godtycke som utmärker dessa resonemang är
            enligt vår mening stötande. Det riktiga måste vara att fastlägga
            en bestämd princip och sedan komplettera med erforderliga kontrollregler
            om anmälan, bevisning, prövning etc. för att före- komma en oriktig
            tillämpning. Med stöd av det anförda får vi hemställa, att riksdagen
            anhåller hos Kungl. Maj:t om förslag till sådan ändring i lagen
            om val till riksdagen, att varje svensk medborgare bereds möjlighet
            att bli upptagen i röstlängd, oberoende av mantalsskrivning eller
            kyrkobokföring i riket. Stockholm den 28 januari 1969 Eskil Tistad
            (fp)
          </p>
          <p xml:id="i-U5gNnF8G2NQDpENtAQUuVe">
            Bo Skårman (fp) Ruth Hamrin-Thorell (fp) Hans Lindblad (fp) Gudmund
            Ernulf (fp) S.-0. Österdahl (fp) Rolf Wirtén (fp)
          </p>
        </div>
      </div>
    </body>
  </text>
</TEI>
