<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00481">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__481/mot_1963__ak__481-001.pdf"/>
      <fw xml:id="i-KF2vYXUFbUsV7J9A1BQiG1">
        Motioner i Andra kammaren, nr 481 år 1963 7
      </fw>
      <div xml:id="i-HysTWA4qMKseRVhRVbGve3" type="motHeader">
        <div xml:id="i-y5rt1VUSUNdJ5sqZPqNxV" type="motTitle"/>
        <div xml:id="i-KJNY4ah9oXAVwV8GCsb1Fb" type="motSubmissionInfo"/>
      </div>
      <div xml:id="i-2h5i8rNQU3kzeQdfPQHVWf" type="motBody">
        <div xml:id="i-HrnsTqKfYofG34kNB8BzDx">
          <p xml:id="i-J8vWFbyx75LFhnP3YT7w7J">
            Nr 481
          </p>
          <p xml:id="i-FYL9YsPajNvMPvNdEY3fss" type="titleString">
            Av herr Hedlund m. fl., om åtgärder för främjande av barnens
            psykiska hälsa och utveckling.
          </p>
          <p xml:id="i-JnF6hP99ZmyjWg63QyhBnu">
            (Lika lydande med motion nr 402 i Första kammaren)
          </p>
          <p xml:id="i-M8UmpbEgATb4LKKcusXbYT">
            Den snabba och genomgripande omvandling som vårt samhälle genom-
            gått och alltjämt genomgår medför stora påfrestningar på det psykiska
            planet. Allteftersom denna omvandling fortgår i accelererad takt
            synes dessa påfrestningar ytterligare öka i betydelse. Detta bör
            givetvis för- anleda såväl att de psykiska anpassningsproblemen
            ägnas ökad uppmärk- samhet i den allmänna samhällsutformningen
            som att effektivaste möj- liga förebyggande och kurativa åtgärder
            vidtages. På grund av proble- mets angelägenhetsgrad bör enligt
            vår mening speciell uppmärksamhet ägnas de förebyggande åtgärder
            som är möjliga att genomföra med för- hållandevis begränsade resurser
            och inom en nära framtid. Med hänsyn till barndomsårens och uppväxtårens
            betydelse för individens fortsatta utveckling och anpassning måste
            därvid frågorna rörande barn- och ungdomsfostran under uppväxtåren
            skjutas i förgrunden. Hemmet och familjen spelar en grundläggande
            roll i fostran av det uppväxande släktet. Man måste dock uppmärksamma
            både att hem- och familjesituationen är väsentligt annorlunda
            än bara för ett kvarts sekel sedan och att hemmet inte längre
            på samma sätt som tidigare är allena- rådande i sin fostrarroll.
            Främst skolan men även lekskolor och daghem har kommit att spela
            en större roll än tidigare. Det kan inte förnekas att dessa omstruktureringar
            liksom perspektivet att de ökade och annorlunda påfrestningarna
            och frestelserna i vårt samhälle ställer större krav på fostraren
            föranlett en viss villrådighet. Fostraren befinner sig i en ny
            situation där förutsättningarna för fostran ändrats, där kraven
            på fostran ökats och där han inte är ensam om fostrarens roll
            utan delar denna med andra. I denna situation har förmärkts vissa
            tendenser att mera defini- tivt föra över ansvaret för fostran
            på olika samhälleliga institutioner, särskilt på skolan. Enligt
            vår mening måste sådana tendenser tillbaka- visas. Naturligtvis
            tillkommer viktiga fostrande uppgifter inom institu- tioner utanför
            hemmen, och ett samarbete och samspel mellan dessa institutioner
            och hemmen är säkerligen av vital betydelse, men det kan ändå
            inte råda någon tvekan om att hemmen och familjerna alljämt spelar
            och enligt vår uppfattning även i all framtid måste spela den
          </p>
          <pb facs="riksdagen-motions-pdf/data/1963/mot_1963__ak__481/mot_1963__ak__481-002.pdf"/>
          <fw xml:id="i-83y7T9X92KD1ebdii3aiTq">
            8 Motioner i Andra kammaren, nr 481 år 1963
          </fw>
          <p xml:id="i-RaeJCWrgd9uGECRUmuHLio">
            grundläggande och dominerande rollen, särskilt med avseende på
            barnens emotionella förankring och utveckling. De ovan antydda
            omständigheterna bör enligt vår mening föranleda att man så långt
            möjligt söker förbättra förutsättningarna för hemmens fostrargärning,
            främst genom rådgivnings- och upplysningsverksamhet, I detta sammanhang
            bör angelägenheten av ett förebyggande och ett tidigt uppdagande
            av redan uppkomna nervösa rubbningar liksom sam- verkan mellan
            hemmen och övriga institutioner som har betydelse för barnens
            fostran ägnas särskild uppmärksamhet. De olika åtgärder som här
            kan ifrågakomma bör samordnas i syfte att främja och rutinmässigt
            kontrollera barnens psykiska hälsa på ett sätt som kan sägas motsvara
            vad som nu sker beträffande deras kroppsliga hälsa. Verksamheten
            bör bedrivas så att den får effekt på såväl kortare som längre
            sikt, t. ex. genom upplysningsskrifter till alla föräldrar och
            genom ett ökat upp- märksammande av dessa spörsmål i skolundervisningen
            i syfte att skapa goda förutsättningar för kommande föräldragenerationer
            att uppfylla fostrarens roll. De samhällsinstitutioner som främst
            får förväntas spela en roll i verk- samheten är mödra- och barnavården,
            daghem och förskolor, skolan, familjerådgivningsverksamheten samt
            de barnpsykiatriska institutio- nerna. Verksamheten bör baseras
            på dessa institutioner enligt de sam- manfattande huvuddrag vi
            anger här nedan. Inom verksamheten vid barnavårdscentralerna förekommer
            en bety- dande rådgivnings- och upplysningsverksamhet såväl vid
            stationer och centraler som av befattningshavare som enligt sin
            instruktion skall företa hembesök. Till alldeles övervägande del
            är dock verksamheten inriktad på barnens kroppsliga utveckling
            och hälsa. Verksamheten bör vidgas att i större utsträckning omfatta
            även den psykiska utvecklingen och hälsan. Rådgivnings- och upplysningsskrifter
            bör distribueras till alla blivande och nyblivna föräldrar och
            råd och upplysningar i psykohygie- niska frågor lämnas såväl vid
            besök vid barnavårdsinstitutionerna som vid befattningshavares
            hembesök. Syftet bör vara både att förebygga psykisk ohälsa och
            att få till stånd en så tidig diagnostik och behandling som möjligt
            i fall av sådan ohälsa. En sådan vidgning av verksamheten bör
            föranleda att särskild uppmärksamhet ägnas utbildningen av berörda
            befattningshavare. Bl.a. kan en viss fortbildning i barnpsykologi
            och barnpsykiatri vara lämplig beträffande de berörda läkarna.
            Även om en sådan utbildning kommer till stånd och möjligheter
            därigenom skapas för viss psykisk rådgivning och behandling vid
            barnavårdscentralerna; bör understrykas att samverkan och samarbete
            med de barnpsykiatriska institutionerna bör äga rum liksom givetvis
            remiss av svårare fall till dessa institutioner.
          </p>
          <pb facs="riksdagen-motions-pdf/data/1963/mot_1963__ak__481/mot_1963__ak__481-003.pdf"/>
          <fw xml:id="i-8SN2Fq174Y919FqWDpgFcQ">
            Motioner i Andra kammaren, nr 481 år 1963 9
          </fw>
          <p xml:id="i-FPoizyEBJCsCKHxSFSSDQ2">
            Den numera omfattande verksamheten vid daghem och förskolor utgör
            ett exempel på den ändrade fostringssituationen. Här förekommer
            fostran i miljöer utanför hemmet vid långt spädare ålder än tidigare,
            och oftast är därjämte, åtminstone vad daghemmen beträffar, moderns
            tid och kraft för den fostrande uppgiften beskuren på grund av
            hennes dubbla uppgift att både sköta hemmet och upprätthålla förvärvsarbete.
            Farhågor har uttalats för att detta skulle få starkt negativa
            psykiska verkningar på barnen. Dess bättre har dessa farhågor
            visat sig överdrivna. På veten- skapligt håll tycks man allmänt
            anse att förekomsten av två miljöer för fostran inte i och för
            sig behöver innebära några större risker, i vart fall inte sedan
            behovet under de första tre levnadsåren av maximal moders- kontakt
            är ett passerat stadium. Detta innebär emellertid inte att det
            saknas problem som bör ägnas särskild uppmärksamhet. Då fostringssituationen
            i de åsyftade fallen är relativt ny saknar för- äldrarna ett invant
            och accepterat mönster för hur fostran bör bedrivas. Detta gäller
            såväl aspekter med daghem och förskolor som aspekter med den förvärvsarbetande
            modern. Här behövs enligt vår mening en råd- givnings- och upplysningsverksamhet,
            främst innefattande en samordning av den totala fostrande insatsen
            och en anpassning av denna till accep- terade psykologiska och
            pedagogiska principer. Upplysningen bör även gälla vad som kan
            göras från hemmens sida för att underlätta barnens dubbla miljöanpassning,
            hur den fostrande uppgiften i hemmet med hän- syn till båda föräldrarnas
            förvärvsarbete kan underlättas genom arbets- fördelning dem emellan
            osv. På den obligatoriska skolans område har ett samarbete mellan
            hem- men och skolan nu inletts. Enligt vår mening bör en sådan
            kontakt efter- strävas även mellan å ena sidan daghem och förskolor
            och å andra sidan hemmen. De argument som ur fostrande synpunkt
            anförts för en sam- verkan beträffande den obligatoriska skolan
            kan nämligen med samma tyngd anföras beträffande daghem och förskolor.
            De möjligheter till rådgivnings- och upplysningsverksamhet som
            kan yppas vid en sådan samverkan och kontakt bör självfallet tillvaratagas.
            Inom förskolorna och daghemmen torde speciella möjligheter föreligga
            att itid uppdaga psykiska rubbningar hos barnen. Sådana rubbningar
            som av skilda skäl ej uppdagats i hemmet torde lättare uppdagas
            då barnet kan studeras i daghems- eller förskolemiljön med dess
            helt annorlunda påfrestningar osv., inte minst med tanke på att
            personalen där har helt andra möjligheter till jämförelser och
            objektivitet. Dessa möjligheter bör tillvaratagas och fullföljas
            främst genom i förtroende givna råd och upplysningar till föräldrarna
            och i förekommande fall även rekommenda- tion att söka speciell
            behandling, t.ex. vid barnpsykiatrisk institution. I detta avseende
            bör alltså daghem och förskolor kunna ges såväl en
          </p>
          <pb facs="riksdagen-motions-pdf/data/1963/mot_1963__ak__481/mot_1963__ak__481-004.pdf"/>
          <fw xml:id="i-665kDuBDVkdd4ui9vnJPRf">
            10 Motioner i Andra kammaren, nr 481 år 1963
          </fw>
          <p xml:id="i-4po5WuCAHVzaD4iFh3QpxV">
            sjukdomsförebyggande som en elementär diagnostiserande och i
            någon mån även terapeutisk uppgift. Förutom genom upplysning till
            hemmen ligger samhällets största möj- ligheter att positivt påverka
            barnens psykiska hälsa och utveckling givet- vis i skolan. Enligt
            vår mening innebär 1962 års beslut om den framtida skolan ett
            framsteg i detta avseende. Vi vill i detta sammanhang särskilt
            understryka vikten av att det inledda samarbetet mellan hem och
            skola ytterligare utbygges och utvecklas, att behovet av insikter
            i psykologi tillgodoses i lärarutbildning och fortbildning och
            att strävandena till lägre elevantal i klasserna fortsättes för
            att därmed ge ökade möjligheter till omvårdnad om eleverna. Vid
            1962 års skolbeslut togs inte ställning till psykolog-, kurators-
            och yrkesvägledningsverksamheterna vid skolan. En omfattande översyn
            ansågs nämligen nödvändig. Vid denna översyn bör beaktas att yrkes-
            vägledningsverksamheten från här anförda synpunkter hellre bör
            sam- mankopplas med skolkurator- och/eller skolpsykologverksamheten
            än med arbetsförmedlingsorganisationen och yrkesvalslärarorganisationen,
            att såväl yrkesväglednings-, skolkurators- som skolpsykologorganisationen
            bör omfatta även till grundskolan anslutande skolformer, yrkesskolor,
            fackskolor och gymnasier, att behovet av psykologisk sakkunskap
            i för- skoleåldern bl.a. avseende skolmognad och uppdagande av
            psykiska rubbningar motiverar att även förskole- och daghemsverksamhet
            till tillämplig del inordnas i organisationen, att mindre skoldistrikts
            sam- verkan för anställande av kvalificerade befattningshavare
            underlättas samt att löner till de berörda befattningshavarna
            i statsbidragshänse- ende bör vara jämställda med lärarlöner.
            De här berörda verksam- heterna måste utgöra ett väsentligt inslag
            i samhällets psykohygieniska grundorganisation för de uppväxande.
            Den bör således ha till syfte att genom förebyggande åtgärder
            i vid bemärkelse skapa en god miljö, att möjliggöra att psykiska
            rubbningar och besvär uppdagas i tid och att därvid ingripa med
            kurativa åtgärder eller om så erfordras tillse att dessa kommer
            till stånd genom andra organ, främst inom barnpsykia- trien. De
            riktlinjer som här angivits bör enligt vår mening beaktas vid
            den pågående översynen. Givetvis kan inte hela ansvaret för de
            fostrande uppgifterna och om- vårdnaden om barnen i psykiskt avseende
            överlåtas på speciella befatt- ningshavare inom skolväsendet.
            Dessa uppgifter måste ingå som ett naturligt led i skolans dagliga
            liv och arbete. Den grund härför som lades genom fjolårets skolbeslut
            bör givetvis tillvaratagas på bästa sätt i det utvecklingsarbete
            som nu påbörjats. I ett avseende anser vi emellertid att särskilda
            åtgärder är befogade, nämligen då det gäller att göra en kom-
            mande föräldrageneration så väl skickad för fostraruppgiften som
            möj-
          </p>
          <pb facs="riksdagen-motions-pdf/data/1963/mot_1963__ak__481/mot_1963__ak__481-005.pdf"/>
          <fw xml:id="i-Up4Buj7sMY1toChN2h3QCA">
            Molioner i Andra kammaren, nr 481 år 1963 11
          </fw>
          <p xml:id="i-GZ7ZWrDy5y6Netfbj2r25U">
            ligt. Vi anser att en undervisning i ämnet familjekunskap bör
            komma alla elever i grundskolan till del. Ämnet familjekunskap
            i den mening vi avser ingår nu endast som del- ämne i ämnet familje-
            och socialkunskap i linje 9 s och kommer således i fråga för endast
            en mindre del av eleverna. Den undervisning i familje- kunskapsämnet
            som enligt vår mening borde gälla alla elever motsvaras närmast
            av vad skolberedningen i förslaget till läroplan för familje-
            och socialkunskap angivit med orden: ”Familjens biologiska, emotionella,
            ekonomiska och fostrande funktioner, familjebildning, samlevnadsfrågor”
            samt ”inbördes rättigheter och skyldigheter, föräldrar och barn,
            barnens vård och fostran mot bakgrunden av deras fysiska och psykiska
            utveck- ling”. Visserligen förekommer vissa delar av detta ämne
            vid skilda till- fällen under skolgången inom ramen för andra
            ämnen. Emellertid kommer spörsmålen därvid att behandlas ur andra
            perspektiv, lösryckta ur sitt naturliga sammanhang, utan tillräcklig
            konkretisering. Det fram- går av det sagda hur vi anser att undervisningen
            bör bedrivas och att den bör komma alla elever i grundskolans
            avslutningsklass till del. Vid sin behandling av denna fråga 1962
            fann riksdagen det inte möjligt att tillmötesgå det framställda
            önskemålet men förutsatte med hänsyn till den vikt denna undervisning
            bör tillmätas att skolöverstyrelsen vid planläggningen av lärarutbildning
            och fortbildning beaktar ifrågavarande behov. Enligt vår mening
            bör målet vid fullföljandet av detta riksdagens uttalande vara
            att inom en nära framtid göra det möjligt att ge alla elever den
            åsyftande undervisningen. 1960 års riksdag fattade beslut om en
            försöksvis bedriven familjeråd- givning. Ett flertal landsting
            har visat intresse för uppgiften, och verk- samheten torde innevarande
            år komma att påbörjas i några landstings- områden. Familjerådgivningen
            måste tillmätas stor betydelse i det sam- manhang som här beröres.
            Det är önskvärt att försöksverksamheten ut- vecklas så snabbt
            som möjligt så att den inom en inte allför avlägsen framtid kan
            avlösas av en reguljärt bedriven verksamhet. Det måste dock uppmärksammas
            att en familjerådgivning baserad på en eller ett par byråer per
            län inte är till fyllest. Avstånden till rådgiv- ningsbyråerna
            blir för stort för många medborgare, och de möjligheter till person-
            och lokalkännedom som kan vara av värde i familjerådgiv- ningen
            kan inte tillgodoses. Det är därför angeläget att man i försöks-
            verksamheten också prövar förutsättningarna för lokala organ inom
            familjerådgivningen. En sådan finns nu i ett begränsat antal kommuner,
            främst vissa större och medelstora städer. Även på de flesta andra
            orter finns emellertid ett antal personer som kan antagas vara
            lämpliga att medverka i en sådan verksamhet; läkare, socialvårdare,
            vissa lärare, de enstaka psykologerna inom skolväsendet, kuratorer,
            i lämpliga fall även
          </p>
          <pb facs="riksdagen-motions-pdf/data/1963/mot_1963__ak__481/mot_1963__ak__481-006.pdf"/>
          <fw xml:id="i-UukCxPVrqxGDr4Btz4ydsf">
            12 Motioner i Andra kammaren, nr 481 år 1963
          </fw>
          <p xml:id="i-AfKodkEZidXopu8gNSAPc4">
            befattningshavare inom de religiösa samfunden m. fl. Det bör
            prövas om inte av dessa kan bildas lokala samarbetslag inom familjerådgivningen
            med mottagning och konsultationsmöjligheter vissa bestämda tider.
            Deras uppgift skulle vara att själva meddela familjerådgivning
            och i före- kommande fall samarbeta och förmedla kontakt med större
            familjeråd- givningsbyrå och andra hjälporgan med större resurser.
            Det bör också prövas om inte sådana lokala organ också skulle
            kunna medverka i den lokalt bedrivna upplysnings- och kursverksamheten
            i familje- och upp- fostringsfrågor. Den lokala verksamheten bör
            bedrivas i kommunal regi, givetvis med stöd av medel som anslås
            till försöksverksamheten, och bör prövas inom ramen för försöksverksamheten
            så snart det är möjligt. Med det anförda har vi velat påvisa att
            det finns goda möjligheter att skapa en grundorganisation för
            omvårdnad av den psykiska hälsan hos de uppväxande. Till betydande
            delar finns redan de rent organisatoriska förutsättningarna, ehuru
            resurserna f.n. inte utnyttjas för de angelägna syften som här
            behandlats, bl.a. därför att de är ianspråktagna för ett stort
            antal illa samordnade punktåtgärder. Det bör emellertid vara möj-
            ligt att efter en omdisposition av resurserna med förhållandevis
            små medel kunna åstadkomma betydande förbättringar t.ex. då det
            gäller upplysnings- och rådgivningsverksamheten och försöken att
            tidigt upp- daga sådana rubbningar, som kan erfordra mera kvalificerad
            behandling. I sistnämnda hänseende hälsar vi med tillfredsställelse
            att barnpsykia- triska kliniker nu finns i de flesta landstingsområdena
            och att sådana kliniker planeras i de övriga. Vi är medvetna om
            att bristen på vissa kvalificerade krafter, främst läkare, utgör
            en hämsko då det gäller att utveckla de berörda verksamheterna
            så snabbt som är önskvärt. Desto angelägnare är det med en rationell
            samordning och ökad målmedveten- het i de olika profylaktiska
            och terapeutiska åtgärderna både i nuläget och framtidsplaneringen
            så att både nuvarande och tillkommande resur- ser kan nyttiggöras
            på bästa sätt. Det är självfallet inte fråga om en dirigering
            av eller ingripanden mot de enskilda i deras privatliv eller integritet
            utan främst om en samhälls- service, som genom rådgivnings- och
            upplysningsverksamhet söker skapa gynnsammare förutsättningar
            för de enskilda samt i förekommande fall för tidigdiagnostik och
            behandling av uppkomna nervösa rubbningar så snart det är möjligt.
            Vi är övertygade om att en metodisk rådgivnings- och upplysningsverksamhet
            kommer att bära frukt för den psykiska folk- hälsan i vårt land.
            Det är av vikt att olika skeden under uppväxtåren uppmärksammas
            i upplysningsverksamheten. I konsekvens härmed bör rådgivnings-
            och upplysningsskrifter tillhandahållas av barnavårdscentra- lerna,
            genom förskolor och daghem och genom skolan. Ett väsentligt syfte
            bör därvid vara att befrämja ett gott samarbete och samspel mellan
            de
          </p>
          <pb facs="riksdagen-motions-pdf/data/1963/mot_1963__ak__481/mot_1963__ak__481-007.pdf"/>
          <fw xml:id="i-7AF2STsi2bThZWegpPcroG">
            Motioner i Andra kammaren, nr 481 år 1963 13
          </fw>
          <p xml:id="i-YXBQsrFt6BuvcZvSjXT3U4">
            olika fostringsmiljöerna. Radion och televisionen har i sin verksamhet
            visat intresse för dessa frågor. Man torde kunna påräkna ett positivt
            intresse från radioföre- tagets sida och att det således skulle
            vara möjligt att utnyttja dessa massmedia i den upplysningsverksamhet
            som vi förordar. Det är av vikt att upplysningen via dessa massmedia
            blir metodisk, genomförs i sam- arbete med vetenskaplig expertis
            och på lämpligt sätt samordnas med upplysnings- och rådgivningsverksamheten
            i övrigt. Med hänvisning till det anförda hemställes,
          </p>
          <p xml:id="i-8gp5gtb4A27UwoG2VXVBak">
            A.
          </p>
          <p xml:id="i-KReQxEfttxMkZjWk85ibyC">
            att riksdagen i skrivelse till Kungl. Maj:t måtte 1. anhålla
            att frågan om rådgivnings- och upplysnings- verksamhet rörande
            barnens psykiska utveckling och hälsa m. m. måtte utredas, 2.
            att åtgärder vidtages för ökad samverkan mellan hem och förskola/daghem
            samt för sistnämnda institutioners medverkan i rådgivnings- och
            upplysningsverksamhet, 3. att vad i motionen anförts beträffande
            yrkesväg- lednings-, skolpsykolog- och skolkuratorsverksamheten
            måtte beaktas vid översynen av dessa verksamheter, 4. att lokal
            familjerådgivningsverksamhet genom i motionen nämnda samarbetslag
            eller samarbetsorgan måtte prövas, 5. att prövningen angående
            lärarutbildning och fort- bildning i ämnet familjekunskap måtte
            avse att möjlig- göra i motionen förordad undervisning i ämnet
            för alla elever i grundskolan, lämpligen under sista årskursen,
            beakta vad i motionen i övrigt anförts om rådgivnings- och upplysningsverksamhet
            och om uppbyggande av en samhällets grundorganisation för främjande
            av barnens psykiska hälsa och utveckling.
          </p>
          <p xml:id="i-GbKWaA8ZDAR2DzovUAwbeA" type="date">
            Stockholm den 26 januari 1963
          </p>
          <div xml:id="i-DofxWSj6KHB72KtHZgQoPb" type="signatureBlock">
            <list xml:id="i-D9oRs9rNUenpT1J727VVwk">
              <item xml:id="i-VgiahGSkF77qj1sckRGDsL" who="unknown" type="signature">
                Gunnar Hedlund Lars Eliasson Nils G Hansson i Sundborn i Skegrie
                S
              </item>
              <item xml:id="i-4EKdpkVZUpR7KA1qcBTh8Q" who="unknown" type="signature">
                G. W. Wahlund Sven Vigelsbo Harald Larsson i Hedenäset Gunnar
                Larsson Per Svensson Gustaf Svensson i Luttra i Stenkyrka i Vä
              </item>
            </list>
          </div>
        </div>
      </div>
    </body>
  </text>
</TEI>
