<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00275">
  <teiHeader>
    <fileDesc>
      <titleStmt>
        <title>Vinster i fristående skolor</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vinster i fristående skolor</title>
          <idno type="rdwebb">GY02Ub275</idno>
          <rs type="number">Ub275</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub275/text</ref>
          <ref type="dokument_url_html">http://data.riksdagen.se/dokument/GY02Ub275</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub275</ref>
          <ref type="doc">http://data.riksdagen.se/fil/34D21585-FA50-459F-A94C-53C8F8463E50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MGAhL7xa1rumEuPv4NWZ3y" type="signed"/>
        <correspContext corresp="i-MGAhL7xa1rumEuPv4NWZ3y">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction xml:id="i-GwRWQ6prxBWRGnnC16f5rN" type="numbering">
          <date when="2010-10-28"/>
        </correspAction>
        <correspAction xml:id="i-KfvxTTMHzPG2RrJ8RF5rbA" type="submission">
          <date when="2010-10-25"/>
        </correspAction>
        <correspAction xml:id="i-QTBo8sk7d66VV33mDxRSAi" type="transfer">
          <date when="2010-10-24"/>
        </correspAction>
        <correspAction xml:id="i-QPtwwvPX2DiNZrH7iMLW15" type="assigned"/>
        <correspContext corresp="i-QPtwwvPX2DiNZrH7iMLW15">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MeLkXH1zj2LiXnpHKPdd1">
            Förslag till riksdagsbeslut
          </head>
          <list style="ol">
            <item xml:id="i-NSnJ5fd7CcFNwtNhspmzyL">
              Riksdagen tillkännager för regeringen som sin mening vad som
              anförs i motionen om en utredning om icke vinstdrivande driftsformer
              m.m. vid drift av fristående skolor.
            </item>
            <item xml:id="i-Up9kf3yZh5sGpBqkUFSmi1">
              Riksdagen tillkännager för regeringen som sin mening vad som
              anförs i motionen om att Skolinspektionen ska återkalla tillståndet
              för olagligt avknoppade skolor.
            </item>
            <item xml:id="i-UfT7mbk19rt8g8RZTw2hqu">
              Riksdagen tillkännager för regeringen som sin mening vad som
              anförs i motionen om att införa nationella regler för resursfördelningen
              till skolan.
            </item>
          </list>
        </div>
        <div type="motContent">
          <head xml:id="i-Q5dnM8dYx2sSC4HPWKovkH" type="h1">
            Regler för ägandeformerna
          </head>
          <p xml:id="i-S5UMrS6QLDfBZDhAm9Zmzk">
            Skolans mål ska vara att ge eleverna den bästa kunskapen inte
            att generera vinst till privata bolag. Vi har i dag en situation
            där aggressiva utländska bolag köper upp mindre skolor i Sverige
            och tar hem flera hundra miljoner i vinst varje år. I dag har
            två tredjedelar av de fristående skolorna ett aktiebolag som huvudman.
            Trenden är att detta blir allt vanligare. Andelen företag som
            är huvudman för flera skolor ökar dock och marknaden domineras
            av några större skolkoncerner med s.k. riskkapitalbolag som ägare.
            Företrädare för de fristående skolorna brukar hävda att aktiebolag
            är den bästa driftsformen eftersom det är en välprövad företagsform
            med klara regler. Det är dessutom den lämpligaste driftsformen
            för att maximera vinsten, begränsa inflytandet för elever och
            anställda samt försvåra allmänhetens insyn i verksamheten. Möjligheten
            för fristående skolor att vara vinstdrivande tillsammans med ett
            av de mest generösa bidragssystemen i världen har gjort det svenska
            skolväsendet till en lukrativ bransch. Någon officiell sammanställning
            av de fristående skolornas vinster finns inte tillgänglig, men
            de undersökningar vi själva låtit göra visar att nettoresultatet
            för hela branschen var drygt en miljard kronor år 2008. Avkastningen
            på eget kapital var samma år 23 procent, vilket är mer än i de
            flesta andra branscher.
          </p>
          <p xml:id="i-J5Fz4LTSSTeVTaMzNJGPaC">
            I andra länder är lagstiftningen betydligt mindre generös mot
            privata vinstintressen. I Norge är visserligen alla bolagsformer
            tillåtna för de fristående skolorna, men det finns ett krav att
            alla offentliga medel ska komma eleverna till godo. Bland annat
            har (den svenska) skolkoncernen John Bauer ålagts att betala tillbaka
            2,9 miljoner kronor till den norska staten för att ha köpt tjänster
            från företag som kontrollerats av skolchefer. I Finland drivs
            skolorna av allmännyttiga samfund och får inte drivas för ekonomisk
            vinning. I Danmark är det förbjudet att driva skolor i form av
            aktiebolag just med tanke på möjligheten till vinstutdelning och
            det är endast icke vinstdrivande stiftelser som får vara huvudman.
            Dessutom får en enskild huvudman inte driva fler än en skola.
            I England finns vid sidan av de helt privata s.k. public schools
            även offentligt finansierade privata skolor. Exempelvis har Kunskapsskolan
            just etablerat två skolor utanför London med hjälp av pengar från
            svenska skattebetalare. Men ännu är det inte möjligt för skolor
            i England att dela ut vinster till ägarna.
          </p>
          <p xml:id="i-3AgTDcRVQZgXd8hkRrhLs9">
            Fristående skolor utan annat märkbart syfte än det ekonomiska
            vinstintresset hör, enligt vår mening, inte hemma inom det svenska
            utbildningsväsendet. För Vänsterpartiet kommer rätten till kunskap
            alltid att vara överordnad rätten till vinst. Vinst är ett olämpligt
            styrmedel i en verksamhet som ska vara behovsstyrd. I de fall
            en skola får ett överskott bör detta återinvesteras i verksamheten
            och på det sättet komma eleverna till godo.
          </p>
          <p xml:id="i-R1eCbV5DgTSBBmZyvhNJhQ">
            Därför är det också direkt olämpligt att tillåta driftsformer
            som är anpassade till affärsverksamhet på en kommersiell marknad
            och vars främsta syfte är att generera vinster till ägarna. En
            utredning bör tillsättas som ska lämna förslag på hur de offentliga
            bidragen till fristående skolor ska komma eleverna till godo och
            inte utbetalas som vinst till skolans ägare eller gå ut som koncernbidrag
            med mera. Bland annat bör det utredas vilka icke vinstdrivande
            driftsformer som är lämpliga för fristående skolor och om det
            behövs begränsningar av antalet skolor som en huvudman kan driva.
            Detta bör riksdagen som sin mening ge regeringen till känna.
          </p>
          <head xml:id="i-QeYg6j2474v98qfUMEUZdd" type="h1">
            Privatisering av kommunala skolor
          </head>
          <p xml:id="i-EKL5qZoqrKyN15McaeTfBp">
            Den senaste trenden är att enskilda personer vill överta och
            privatisera verksamheten i kommunala skolor. Ofta är det anställda
            vid skolan som menar att de inte kan utveckla verksamheten i önskad
            riktning om skolan styrs av demokratiskt valda politiker. Företeelsen
            brukar omnämnas som avknoppning, men ett förskönat språkbruk kan
            inte dölja det faktum att det är fråga om utförsäljning av gemensamt
            styrda verksamheter och gemensam egendom. Konsekvenserna av denna
            utveckling är svåra att förutse, men redan nu kan stora problem
            anas.
          </p>
          <p xml:id="i-Vdbaa7bUoExK2TKSP8kBQW">
            Ett problem som har uppmärksammats är att det är möjligt att
            privatisera skolan även om en majoritet av elever och personal
            motsätter sig en privatisering. Även om personal och elever ställer
            sig positiva till en privatisering är det inte säkert att framtida
            elever och anställda är av samma åsikt.
          </p>
          <p xml:id="i-5Bp3HVQnG4xDKwF2H6FNjg">
            Ett särskilt problem uppstår när verksamhet som tidigare bedrivits
            i offentlig regi privatiseras. Den generella grundlagsfästa meddelarfriheten
            ersätts då med en långtgående tystnadsplikt. Detta innebär bl.a.
            att privat verksamhet får konkurrensfördelar på bekostnad av arbetstagarens
            möjlighet att meddela sig när det gäller exempelvis missförhållanden
            på arbetsplatsen. Detta är särskilt allvarligt just på grund av
            att verksamheterna finansieras med skattemedel, och för att det
            handlar om verksamheter där elever och föräldrar måste kunna ställa
            höga krav på kvalitet, trygghet och säkerhet.
          </p>
          <p xml:id="i-Chh7iavWkzri6fzcUrwegw">
            Ytterligare ett problem är att vissa områden helt kan komma att
            sakna kommunala skolor. Det väcker frågor om hur barns och ungdomars
            rätt att få utbildning inom det offentliga skolväsendet ska kunna
            tillvaratas och vilken rätt eleverna har att gå i en skola nära
            hemmet. Inte minst kan det komma att drabba elever med funktionsnedsättningar,
            som inte kan vara säkra på att en fristående skola vill ta emot
            dem, utan måste gå i en kommunal skola.
          </p>
          <p xml:id="i-EEvu8xkTMtDbBUG68qWMmJ">
            Givetvis är det bara populära skolor med god ekonomi som är intressanta
            att köpa ut. De skolor som blir kvar i kommunal regi är skolor
            med större eller mindre problem som kräver mer resurser. Med en
            krympande kommunal skolbudget blir det allt mindre pengar över
            till de elever som har störst behov av stöd och hjälp, vilket
            ökar segregationen och de redan alltför stora klasskillnaderna
            i samhället.
          </p>
          <p xml:id="i-EffycuNkksJbyGTgYGtRdR">
            Skolinspektionen har redan konstaterat att för att den ska bevilja
            en avknoppad skola tillstånd så är en förutsättning att överlåtelsen
            har skett enligt EG-rätten. För Vänsterpartiet är det självklart
            att reglerna ska vara lika för alla. Skolinspektionen ska dra
            tillbaka redan beviljade tillstånd om det konstateras att gällande
            regler inte har följts vid försäljning av kommunala skolor till
            privata intressenter. Detta bör riksdagen som sin mening ge regeringen
            till känna.
          </p>
          <head xml:id="i-4VZgzRWo9fXqaxRVWAC24j" type="h1">
            Behovsstyrd resursfördelning
          </head>
          <p xml:id="i-Y8LHVsyiTziq7ASggTx63z">
            De stora överskotten inom utbildningsbranschen är en följd av
            att de fristående skolorna är oerhört kreativa när det gäller
            att minska sina kostnader. Ett sätt är att anställa färre lärare,
            som dessutom är obehöriga i större utsträckning. Det sänker lönekostnaderna.
            I de kommunala grundskolorna finns det 8,3 lärare per 100 elever
            och 88,4 procent av dem är behöriga. I de fristående skolorna
            är lärartätheten 7,6 lärare per 100 elever och endast 69,6 procent
            har en pedagogisk examen. I de kommunala gymnasieskolorna är lärartätheten
            8,2 lärare per 100 elever, varav 79,5 procent har en pedagogisk
            högskoleexamen. I de fristående skolorna är lärartätheten 6,8
            lärare per 100 elever och av dem är bara 56,4 procent behöriga.
          </p>
          <p xml:id="i-SN7VFN2oaQtwdttzQ5XcCM">
            Det sparas också in på den del av verksamheten som inte direkt
            kan hänföras till undervisningen. Ytterst få fristående skolor
            har egna skolbibliotek och använder sig i stället av offentliga
            bibliotek. Givetvis är det positivt att eleverna kommer i kontakt
            med dessa bibliotek, men det innebär samtidigt att skolan flyttar
            över sina kostnader på kommunen. Vidare är kostnader för elevvård
            exempelvis 40 procent lägre i de fristående skolorna jämfört med
            kommunala. Det finns också exempel på skolor som har tagit emot
            frivilliga bidrag från föräldrar och på så sätt kringgått bestämmelser
            om otillåtna terminsavgifter. Mycket är i strid mot intentionerna
            i skolans styrdokument, men eftersom regelverket ofta är otydligt
            formulerat finns det inga möjligheter att beivra ens de mest uppenbara
            övertramp.
          </p>
          <p xml:id="i-XqrjRg9TLjFJ2XTmMHsb3K">
            De fristående skolorna har inte samma skyldigheter, syften eller
            ambitioner som de kommunala skolorna och har därför inte samma
            kostnader. Skolan ska vara likvärdig, vilket innebär att resursfördelningen
            måste ta hänsyn till elevernas behov. De fristående skolorna blir
            redan överkompenserade ekonomiskt. Det tydligaste beviset på detta
            är att de vinster som de fristående skolorna genererar, utöver
            de överskott som återinvesteras i verksamheten, och som uppgår
            till närmare en halv miljard kronor. Det pekar på ett behov att
            reformera bidragssystemet.
          </p>
          <p xml:id="i-TxrRNxEab3CpWsFH5dDa83">
            Problemen med fördelningen av skolans resurser är större än så.
            Även i kommunens egna skolor behöver systemet för fördelning av
            resurser ses över och förändras. I en av Skolverkets rapporter
            från 2009, Resursfördelning utifrån förutsättningar och behov,
            analyseras hur olika kommuner fördelar resurser till olika skolor,
            vilka syften de vill uppnå och vilka regler de följer. Slutsatsen
            är att få kommuner har någon medveten modell för resursfördelningen
            utifrån den verklighet som innebär att förskolor och skolor har
            olika förutsättningar och behov och därigenom behöver olika mycket
            pengar per elev. Det har gjort att inte heller de kommunala skolorna
            kan motverka den ökande segregeringen i skolan, som bl.a. orsakas
            av de fristående skolorna, och kompensera för elevernas olika
            förutsättningar och bakgrund.
          </p>
          <p xml:id="i-QDQHW1np5dazjrfiPB4D1A">
            För att skapa en likvärdig skola, som verkligen ger alla elever
            en så bra utbildning som möjligt och därigenom tillgodoser deras
            rätt till kunskap, behövs tydligare nationella regler om att pengarna
            i skolan ska fördelas efter elevernas behov. Hänsyn ska tas till
            elevernas klassbakgrund, föräldrarnas utbildningsnivå, utländsk
            bakgrund med mera. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-9gQNgQcrEsstiNtEJsXWXU" who="i-HpwkrkkrFd1MRPixHrr8q1">
              Lars Ohly (V)
            </item>
            <item xml:id="i-WxSQ4Nx42paKtgWZWXUbAJ" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-9cGLHaXKY5y5ZejiAaj86J" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-CBU1vN5JagML8kQZCznmXb" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-2YWRBrvm9amZsse92Pe7op" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-RpSN8Uz3ZPK1rEBzfQ1rFb" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-CR64NpSiKvCL1K6kPgeZwy" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
          </list>
        </div>
      </div>
    </body>
  </text>
</TEI>
