<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00301">
  <teiHeader>
    <fileDesc>
      <titleStmt>
        <title>Grön politik för alla familjer</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grön politik för alla familjer</title>
          <idno type="rdwebb">H102So301</idno>
          <rs type="number">So301</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So301/text</ref>
          <ref type="dokument_url_html">http://data.riksdagen.se/dokument/H102So301</ref>
          <ref type="dokumentstatus_url_xml">http://data.riksdagen.se/dokumentstatus/H102So301</ref>
          <ref type="doc">http://data.riksdagen.se/fil/2C7D07B9-DBD9-4F70-9A11-DBA01754B69F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2toDbfQDEBDJkUTnynA5Kz" type="signed"/>
        <correspContext corresp="i-2toDbfQDEBDJkUTnynA5Kz">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-D7cFt7WBV5uiRFGJBU27DV" type="numbering">
          <date when="2013-10-02"/>
        </correspAction>
        <correspAction xml:id="i-M9uzBeQ7erhHwys3BW5a73" type="submission">
          <date when="2013-10-01"/>
        </correspAction>
        <correspAction xml:id="i-QnTXoaeZ1KDUvvg2h6jKGV" type="transfer">
          <date when="2013-09-25"/>
        </correspAction>
        <correspAction xml:id="i-TpAxq35MjJkKf6MCJHBQkV" type="assigned"/>
        <correspContext corresp="i-TpAxq35MjJkKf6MCJHBQkV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dr7SHSGrzfmVovszQ9A8Sc" type="motHeader"/>
      <div xml:id="i-H54LLQPFRdd5fCauQ3FRxX" type="motBody">
        <div xml:id="i-HuousNevNyVYb74Q28AthX" type="motProposal" subtype="förslag">
          <head xml:id="i-MrTLT8gKdcqV9ak5Xr2eVZ">
            Förslag till riksdagsbeslut
          </head>
          <list xml:id="i-TGo8VG8gfrnHoYpu6z97Pz" style="ol">
            <item xml:id="i-7Zb39QMNxEVEpYWwdXc49n">
              Riksdagen tillkännager för regeringen som sin mening vad som
              anförs i motionen om att reglerna för föräldrapresumtion ska vara
              könsneutrala. 1
            </item>
            <item xml:id="i-39hepfvLz6SbT9UQpVQELd">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              ett lagförslag som innebär att ensamstående kvinnor ges rätt till
              assisterad befruktning.
            </item>
            <item xml:id="i-XKCMg6NagvjrB75DNkBEbB">
              Riksdagen tillkännager för regeringen som sin mening vad som
              anförs i motionen om att barn ska kunna ha fler än två juridiska
              vårdnadshavare. 1
            </item>
            <item xml:id="i-U6sphFiahUU7cWdAa5m3HK">
              Riksdagen tillkännager för regeringen som sin mening vad som
              anförs i motionen om barns rätt till umgänge med alla sina föräldrar.
              1
            </item>
            <item xml:id="i-DXBGa2t37uFFLSwEQ32dbk">
              Riksdagen tillkännager för regeringen som sin mening vad som
              anförs i motionen om att tredela föräldraförsäkringen samt införa
              möjligheten att överlåta en tredjedel på någon annan än vårdnadshavarna.
              2
            </item>
            <item xml:id="i-BGoPuU2h6ABCNJ3WH6HJCa">
              Riksdagen tillkännager för regeringen som sin mening vad som
              anförs i motionen om att öka möjligheten att utnyttja föräldraförsäkringen
              samtidigt som den andra vårdnadshavaren till 90 dagar. 2
            </item>
            <item xml:id="i-M5i8t4FB64bwhQxKUuPUei">
              Riksdagen tillkännager för regeringen som sin mening vad som
              anförs i motionen om att den statiska 18-årsgränsen för fastställelse
              av könstillhörighet bör tas bort.
            </item>
            <item xml:id="i-FvFZJDNDeLTTAKUztiPirn">
              Riksdagen tillkännager för regeringen som sin mening vad som
              anförs i motionen om en parlamentarisk utredning om värdmödraskap.
            </item>
            <item xml:id="i-H8YCP8gyfy2QBMsxoSx4Jf">
              Riksdagen tillkännager för regeringen som sin mening vad som
              anförs i motionen om att Myndigheten för internationella adoptioner
              bör få i uppdrag att aktivt söka nya möjligheter för att internationella
              adoptioner ska bli mer än en teoretisk möjlighet för samkönade
              par.
            </item>
            <item xml:id="i-YHZc9Fw1qvuKbPdmrhKmzF">
              Riksdagen tillkännager för regeringen som sin mening vad som
              anförs i motionen om att inhemska adoptioner bör komma i fråga
              i större utsträckning och att detta perspektiv bör finnas med
              i utredningen om hur barnkonventionen kan inkorporeras i svensk
              lag.
            </item>
            <item xml:id="i-RyD167xFUVtiwLpH8MQ99a">
              Riksdagen tillkännager för regeringen som sin mening vad som
              anförs i motionen om att utreda varför överflyttningar enligt
              6 kap. 8 § socialtjänstlagen ej sker.
            </item>
          </list>
          <p xml:id="i-3cq6jE4VLbtrp2S2rTTSss">
            1 Yrkandena 1, 3 och 4 hänvisade till CU.
          </p>
          <p xml:id="i-TGVKMEMYxPUcH7455oVkRn">
            2 Yrkandena 5 och 6 hänvisade till SfU.
          </p>
        </div>
        <div xml:id="i-453eJXJ8cdbQtNyT1F8j41" type="motContent">
          <head xml:id="i-9yPmrh8k5xpoTRmP1K9ksG" type="h1">
            Motivering
          </head>
          <p xml:id="i-GLsvk5p5h9s8AeYEFiHtVZ">
            Miljöpartiet förespråkar en familjesyn där varje människa ska
            ha rätten och möjligheten att definiera sin familj. Dagens familjer
            är mångfacetterade och som tur är har vi kommit ifrån synen att
            endast traditionella kärnfamiljer ses som riktiga familjer. Heterosexuella,
            bisexuella och homosexuella får barn. Så har det alltid varit,
            men trots det och dagens bredd på familjetyper lever tyvärr till
            viss del fortfarande föreställningen att enbart heterosexuella
            människor i par får barn.
          </p>
          <head xml:id="i-LnmRsb1Tum7JSPr6S8hmAh" type="h2">
            Könsneutrala presumtionsregler för föräldrar
          </head>
          <p xml:id="i-26e1tkHMZYEu6anBzP7iqN">
            Lagstiftningen behöver uppdateras så att de personer som barnen
            betraktar som sina föräldrar också kan vara det i juridisk mening,
            även om alla inte nödvändigtvis är biologiska föräldrar. För lesbiska
            som blir föräldrar behöver presumtionsregler gälla på samma sätt
            som faderskapspresumtion. Även om det finns vissa avgränsningsproblem
            runt dagens regler om faderskapspresumtionen som i sig kan behöva
            ses över bör principen vara att reglerna ska vara könsneutrala.
          </p>
          <p xml:id="i-HSaKfpiXFAzJqKqSyzAzR2">
            Om två lesbiska föräldrar är gifta eller registrerade partner
            blir båda vårdnadshavare. Om föräldrarna är sambor, står barnet
            under vårdnad endast av den kvinna som har fött barnet, men föräldrarna
            kan få gemensam vårdnad genom en anmälan till Skatteverket. Det
            här förutsätter dock att de två kvinnorna skaffat barn med hjälp
            av den svenska sjukvården. När assisterad befruktning har skett
            utomlands eller i egen regi så krävs i dagsläget att den ena partnern
            måste adoptera barnet för att bli förälder. Att det här borde
            ändras föreslogs i utredningsbetänkandet Föräldraskap vid assisterad
            befruktning redan 2007. Det är på tiden att något händer för att
            trygga barnets tillgång till båda sina föräldrar.
          </p>
          <head xml:id="i-126JhwcA3S8SQCk3mQm9ut" type="h2">
            Assisterad befruktning för ensamstående
          </head>
          <p xml:id="i-GVpLrAKAvMfEBHPR3AMVhR">
            Den 1 juli 2005 blev det möjligt för lesbiska par att få barn
            genom assisterad befruktning, det vill säga insemination eller
            befruktning utanför kroppen. Insemination för ensamstående kommer
            att bli verklighet efter ett beslut i socialutskottet med majoritet
            våren 2012.
          </p>
          <p xml:id="i-8456yUANA9HXEbzbD2FBnK">
            Trots att riksdagen den 29 mars 2012 beslutade att uppdra åt
            regeringen att skyndsamt återkomma med ett lagförslag som innebär
            att ensamstående kvinnor ges rätt till assisterad befruktning
            har förslaget dragits i långbänk av regeringen.
          </p>
          <p xml:id="i-2jyYAJcFvViksLqe8WYiSC">
            Först i juni 2013 beslutade regeringen att ge en särskild utredare
            i uppdrag att överväga olika sätt att utöka möjligheterna för
            ofrivilligt barnlösa att kunna bli föräldrar (dir. 2013:70). I
            uppdraget ingår bland annat att lämna förslag som ger ensamstående
            möjlighet till assisterad befruktning i motsvarande utsträckning
            som gifta par och sambor och den delen ska redovisas i ett delbetänkande
            i maj 2014. Uppdraget i övrigt, om bland annat surrogatmoderskap,
            ska redovisas i juni 2015.
          </p>
          <p xml:id="i-WzDYSigH9sGfRLZ8KapDna">
            Eftersom detta uppdrag drar ut på tiden anser Miljöpartiet att
            det är av vikt att återigen motionera om att regeringen skyndsamt
            bör återkomma med ett lagförslag som innebär att ensamstående
            kvinnor ges rätt till assisterad befruktning.
          </p>
          <head xml:id="i-2f3BUxZ5Xi1NyMLFHvbKPy" type="h2">
            Fler än två vårdnadshavare
          </head>
          <p xml:id="i-LtJS8VdiYAHd1ZGNQktTdX">
            En svaghet i den svenska lagstiftningen på familjeområdet är
            begränsningen att ett barn högst kan ha två vårdnadshavare. En
            annan svaghet är att barnets intresse av och rätt till umgänge
            med personer som inte är dess vårdnadshavare inte skyddas. I dagsläget
            finns många familjer där det finns fler än två föräldrar. Ett
            par med två kvinnor kan till exempel ha blivit föräldrar tillsammans
            med en eller två män. Eller så har ett barns ursprungliga två
            föräldrar separerat och fått nya partner som fungerar lika mycket
            som föräldrar som de som från början var barnets föräldrar. Ett
            barn kan alltså ha sociala föräldrar som inte anses vara föräldrar
            eller vårdnadshavare enligt lagstiftningen.
          </p>
          <p xml:id="i-VWcvhezku8LmopJvrsgW4m">
            Att inte alla de personer som i realiteten fungerar som barnets
            föräldrar också är det i lagens mening skapar flera praktiska
            problem. Det finns förskolor och skolor som inte vill skicka information
            till andra än de juridiska vårdnadshavarna. De största problemen
            uppstår vid en eventuell separation. Med dagens lagstiftning har
            de juridiska vårdnadshavarna alla möjligheter att frånta barnet
            dess rätt till umgänge och kontakt med personer som har fungerat
            som barnets föräldrar i praktiken sedan barnet föddes.
          </p>
          <p xml:id="i-9LretzhQ3Ny9rwUDfd7dHn">
            Miljöpartiet förespråkar en politik där lagstiftningen anpassas
            till det faktum att barn växer upp med fler än två vuxna som tar
            gemensamt ansvar för barnets vård och uppfostran. Barn ska kunna
            ha fler än två juridiska vårdnadshavare. Likaså ska barns rätt
            till umgänge med sina sociala föräldrar, som i nuläget inte kan
            bli vårdnadshavare på grund av lagstiftningens begränsningar,
            skyddas. Det ska inte vara avhängigt vårdnadshavarnas goda vilja.
          </p>
          <head xml:id="i-2tBEJSCuya3F94wstGh7XE" type="h2">
            En tredelad föräldraförsäkring, där en tredjedel kan överlåtas
          </head>
          <p xml:id="i-PM1niJMb3CVKmuHEjrVVKg">
            I avvaktan på att lagen ger möjlighet till fler än två vårdnadshavare
            behöver dagens föräldraförsäkring förändras så att den passar
            fler familjekonstellationer bättre. Miljöpartiet vill därför införa
            en tredelad föräldraförsäkring när föräldraskapet delas av två
            föräldrar.
          </p>
          <p xml:id="i-TB32oHnqJTdPGx1MD7tyzi">
            I dagsläget är föräldraförsäkringen 16 månader (480 dagar) och
            av dessa är endast två månader avsedda för den ena föräldern.
            De brukar gå under beteckningen pappamånader, eftersom det i de
            fall föräldraskapet delas av en man och en kvinna oftast fortfarande
            är kvinnan som tar ut flest dagar. Därmed blir pappamånaderna
            i praktiken ett slags kvotering för fäder.
          </p>
          <p xml:id="i-JrWuDDxv5jVNgCib9mDg8y">
            Genom att, när det finns två föräldrar, tredela föräldraförsäkringen
            skulle barnen få tillgång till båda sina föräldrar och föräldrar
            får, oavsett kön tydligare rätt att ta föräldrarollen. Varje förälder
            skulle då få en tredjedel av föräldraledigheten, medan de själva
            väljer hur den återstående tredjedelen disponeras. Ur ett feministiskt
            perspektiv får en större andel vikta dagar stora konsekvenser
            för mäns aktiva föräldraskap och för kvinnors situation på arbetsmarknaden.
            Även om det är förbjudet att diskriminera en gravid kvinna, eller
            en kvinna i fertil ålder, är det naivt att tro att arbetsgivare
            inte låter sig påverkas av hur statistiken för föräldraledighet
            och tillfällig föräldrapenning (TFP eller tidigare kallat VAB)
            ser ut.
          </p>
          <p xml:id="i-MFsgRJhR8s7KvicuebmsDA">
            Vi tror också att vi får ett bättre samhälle där vi kommer bort
            från att olika kön betyder olika aktivt föräldraskap. När det
            finns två föräldrar av samma kön har det förstås särskild betydelse
            för bögpar, där ingrodda föreställningar om föräldraskap ofta
            kan möta på arbetsplatsen och där ett lagstadgat krav på att ta
            ut minst en tredjedel av föräldraledigheten kan underlätta.
          </p>
          <p xml:id="i-FhqwMhZ8LifGwfpDL2953e">
            Vi vill göra det möjlighet att låta annan närstående person till
            barnet ta del av en tredjedel av föräldraledigheten på det sätt
            som vårdnadshavarna vill. På så sätt skulle alltså fler självklara
            vuxna runt barnet få en tydligare roll. För samkönade par som
            skaffat barn tillsammans med någon annan eller något annat par
            finns dessa vuxna redan där, men utan att ha någon formell roll.
            Detta förslag är ett steg framåt i avvaktan att fler vårdnadshavare
            ska kunna bli möjligt. För andra par och deras barn kan det vara
            lika positivt att ytterligare personer kan få större del i barnets
            liv.
          </p>
          <p xml:id="i-HBv9wVbGqKF51pAbCjxWx1">
            Valet ska dock vara föräldrarnas. Två föräldrar väljer själva
            hur den tredje delen av föräldraförsäkringen bäst ska fördelas,
            om de vill att annan, för barnet närstående, person ska träda
            in, eller om de själva hellre vill fördela dagarna mellan sig.
          </p>
          <head xml:id="i-Vv1VCALzF3NB62b6imuCX8" type="h2">
            Möjlighet att ta ut föräldraförsäkring samtidigt
          </head>
          <p xml:id="i-CrUk43fUfpXwiz9Jp9FFod">
            Idag är föräldraförsäkringen individualiserad, men den ena vårdnadshavaren
            får överlåta dagar till den andra vårdnadshavaren undantaget två
            månader var som ej får överlåtas och tio dagar direkt efter förlossningen.
            Från den 1 januari 2012 kan nu ytterligare 30 dagar av föräldraförsäkringen
            tas ut samtidigt. Förutom detta är det inte tillåtet att båda
            vårdnadshavarna utnyttjar föräldraförsäkringen samtidigt.
          </p>
          <p xml:id="i-H1BUM77tETUPppuNKTvu46">
            Familjekonstellationer ser väldigt olika ut, och oavsett om det
            handlar om en regnbågsfamilj, en ensamstående förälder eller ett
            heteropar som skaffar barn finns det ingenting som är negativt
            med att låta vårdnadshavare utnyttja föräldraförsäkringen samtidigt
            (om det finns flera). Många vill kunna utnyttja föräldraförsäkringen
            samtidigt utöver de tio dagar som följer förlossningen, och försöker
            lösa det genom att till exempel ta ut semesterdagar. Att vårdnadshavarna
            väljer att ta ut föräldraförsäkringen samtidigt påverkar inte
            det totala antalet dagar och därmed inte heller statens kostnader
            för föräldraförsäkringen.
          </p>
          <p xml:id="i-7MoFvkdA1P1mauoDuWNCcG">
            Sverige är ett ojämställt land. Den rådande könsmaktsordningen,
            där män är överordnade kvinnor, syns såväl på den segregerade
            arbetsmarknaden och de stora löneskillnaderna som på hur kvinnor
            tar större ansvar för hem och barn. Miljöpartiet de gröna vill
            skapa ett jämställt samhälle och göra oss alla fria från förlegade
            könsroller som tvingar oss in i destruktiva mallar.
          </p>
          <p xml:id="i-cNnurcEjbjXe3kfsGSTNR">
            Bland många olikkönade par som skaffar barn är det naturligt
            att mamman är hemma med barnet den första halvan av den totala
            tiden för föräldraförsäkringen på grund av att mamman ofta ammar.
            Samtidigt är det under den första tiden på föräldraledigheten
            som många rutiner skapas och den som då utnyttjar föräldraförsäkringen
            blir då den som också har bäst koll på denna hantering. Att 30
            dagar av föräldraförsäkringen kan tas ut samtidigt är ett bra
            steg på vägen, men vi vill öka möjligheten att utnyttja föräldraförsäkringen
            samtidigt under barnets första år till 90 dagar. Detta bör riksdagen
            ge regeringen till känna.
          </p>
          <head xml:id="i-KPj2D2BJVZwwNEKw8TxoHD" type="h2">
            18-årsgräns för könskorrigering bör tas bort
          </head>
          <p xml:id="i-Ljeq7kixhmbERsgJE5jg3o">
            Ytterligare ett välkommet beslut är att riksdagen våren 2012
            beslöt om förbättringar vid ändrad könstillhörighet. Kravet på
            att vara svensk medborgare och ogift för den som ansöker tas bort.
            Utländska domar om ändrad könstillhörighet ska under vissa förutsättningar
            gälla i Sverige. Kravet på sterilisering för transsexuella som
            söker fastställelse av könstillhörighet tas bort. Åldersgränsen
            på 18 år finns dock kvar.
          </p>
          <p xml:id="i-4179TFTEjwi2yshLfMWqbh">
            Unga transsexuella kan i dag tvingas genomgå puberteten i en
            kropp som känns fel och främmande. Enligt könstillhörighetslagen
            får fastställelse av könstillhörighet för en person som är transsexuell
            endast meddelas om sökanden har fyllt 18 år. Detta innebär att
            någon könskorrigerande operation inte kan utföras på en person
            som är under 18 år.
          </p>
          <p xml:id="i-CL1RLgRi21qnAqW41xyGTb">
            Innan sökanden fyllt 23 år får tillstånd bara lämnas om det finns
            synnerliga skäl. Enligt uppgift gör dock Rättsliga rådet regelmässigt
            undantag från 23-årsgränsen (SOU 2007:16 s. 161). Utredning och
            hormonbehandling enligt hälso- och sjukvårdslagen kan dock påbörjas
            innan personen fyllt 18 år. Möjligheterna till en lyckad övergång
            till det önskade könet ökar kraftigt om personen slipper genomgå
            puberteten i sitt biologiska kön (SOU 2007:16 s.164).
          </p>
          <p xml:id="i-2gXxumAhVRvkSruKP6goJU">
            För en person som är man–till–kvinna-transsexuell (MTF) kan det
            innebära att hon slipper röstterapi, operationer av struphuvudet
            och plågsam epilering (hårborttagning). För en kvinna–till–man-transsexuell
            (FTM) kan det innebära att brösten inte utvecklas helt och att
            han därigenom eventuellt slipper genomgå mastektomi (borttagande
            av brösten).
          </p>
          <p xml:id="i-VrLsqVM7muhsTV6xBBwhN6">
            Vi anser att åldersgränsen ska tas bort helt eftersom det redan
            i dag alltid görs en omfattande utredning av varje patient och
            en bedömning i det enskilda fallet. Åldersgränsen fyller därför
            inget syfte.
          </p>
          <head xml:id="i-BvcfuJL7xDmbZfw5qLa46c" type="h2">
            Värdmödraskap
          </head>
          <p xml:id="i-3QRd2dZuoDpnjBzwDn2vKC">
            Värdmödraskap, även kallat surrogatmödraskap är en fråga som
            debatteras hett. Surrogat betyder ersättning. Det par som vill
            ha ett barn, men som själva av biologiska skäl inte kan få något,
            kan genom en kvinna som låter sig befruktas av parets sperma och/eller
            ägg få barn. Ett annat sätt att uttrycka det är att surrogatmamman,
            eller värdmodern, hyr ut eller lånar ut sin livmoder.
          </p>
          <p xml:id="i-SCWE8MQwLHHmrEK4UkRyxu">
            I fokus står kvinnors rätt till sina kroppar och en befogad oro
            för att fattiga kvinnor utnyttjas när den rika världens barnlösa
            vill skaffa sig egna barn. Men det handlar också om vanliga människors
            heta barnlängtan och att hitta ett sätt att reglera de möjligheter
            som människor kan och redan nu hjälper varandra.
          </p>
          <p xml:id="i-PG7dU4PBGKSQyByssr9wiC">
            I ett antal länder finns lagar som reglerar värdmödraskap och
            det görs på helt olika sätt, exempelvis gällande regler om ersättning,
            värdmoderns rättigheter och krav på släktskap. I Sverige har värdmödraskap
            hittills avvisats, men en majoritet i socialutskottet drev våren
            2012 igenom att frågor om surrogatmoderskap ska prövas mer förutsättningslöst.
            Det är sagt att en sådan prövning bör utgå från ett brett perspektiv
            som inkluderar juridiska och etiska frågeställningar samt överväganden
            och hänsyn till internationella förhållanden. Det ska även tas
            in hur en reglering bör se ut för de barn i Sverige som tillkommit
            genom surrogatmoderskap utomlands. Miljöpartiet tycker det är
            bra.
          </p>
          <p xml:id="i-GKPceCAAGhtQmyoZ2f6kx6">
            Frågan är komplicerad och rymmer många etiska ställningstaganden,
            men betydligt mer komplex än att avfärdas med moraliska argument.
            Vi ser positivt på ett altruistiskt värdmödraskap, som självfallet
            inte utesluter ersättning för faktiska kostnader i samband med
            graviditet och förlossning, och anser att denna fråga behöver
            utredas inom kort och att det görs i en parlamentarisk utredning.
          </p>
          <head xml:id="i-VPdqPyWUQVPCmeDuGunk3v" type="h2">
            Ökad möjlighet till adoptioner
          </head>
          <p xml:id="i-9mDhSYfPCZX9sFaR39mmvY">
            I teorin är det sedan 2003 möjligt för samkönade par att adoptera
            barn, genom att de kan bli prövade på samma sätt som andra par
            som vill adoptera barn. I praktiken är det dock påfallande svårt.
            Socialtjänsten ska ge sitt godkännande, vilket inte längre ska
            vara det hinder det var tidigare. Adoptionsorganisationer ska
            också godkänna, liksom länderna varifrån barnen kommer. I nuläget
            finns inga länder som accepterar samkönade par som adoptivföräldrar,
            med undantag för Sydafrika där det eventuellt finns en öppning,
            åtminstone i teorin. Miljöpartiet menar att det är sorgligt att
            samkönade par i praktiken inte har samma möjlighet som andra att
            bli adoptivföräldrar. Att per automatik sorteras bort som sämre
            lämpade är en diskriminerande handling, även om den sker utanför
            Sveriges gränser. Vi menar att Sverige i olika internationella
            sammanhang behöver arbeta för att situationen förändras. Det bör
            även adoptionsorganisationerna göra.
          </p>
          <p xml:id="i-5uymWQt4P7Giex8pVn8TMF">
            Vi anser för övrigt ur ett barnperspektiv att inhemska adoptioner
            bör komma i fråga i större utsträckning. Vi vill se över den lagstiftning
            som idag medger att barn växer upp i familjehem trots att socialtjänsten
            från början vet att det är högst osannolikt att de någon gång
            ska kunna återförenas med sina biologiska föräldrar. I England
            finns en annan lagstiftning som ger barn rätt till en trygg familjesituation,
            vilket betyder fler inhemska adoptioner. Frågan är inte okomplicerad,
            men vi vill låta utreda den. Det är viktigt att detta perspektiv
            finns med i utredningen om hur barnkonventionen kan inkorporeras
            i svensk lag.
          </p>
          <p xml:id="i-b8aEEPFjXeBDdW2eUwrCz">
            I dag ska socialnämnden enligt 6 kap. 8 § socialtjänstlagen överväga
            om barn placerade i familjehem ska överflyttas till familjehemmet
            från de biologiska vårdnadshavarna. Det handlar typiskt sett om
            barn som placerats vid födseln och sedan inte träffat de biologiska
            föräldrarna. De uppgifter vi har visar att överväganden sker men
            inte att överflyttande av vårdnad sker. Detta kan inte anses vara
            förenligt med barnens bästa och bör därför bli föremål för utredning.
          </p>
        </div>
        <div xml:id="i-2tpPA4jep6TFZjYhSGXSBK" type="motSignatures">
          <list xml:id="i-TeQy1yAz7R1Kd6Nzz2UX7R">
            <item xml:id="i-UzQ9rmek38bxKkg4PFxzeq">
              Maria Ferm (MP)
            </item>
            <item xml:id="i-YWuF329vqNUySFcWQnZf8a">
              Gunvor G Ericson (MP)
            </item>
            <item xml:id="i-GAbsjGnKpU8tjGNayXRzmw">
              Helena Leander (MP)
            </item>
            <item xml:id="i-HCRd1jNUdRdXL9HjTfdfeC">
              Ulf Holm (MP)
            </item>
            <item xml:id="i-XU1QiBEwsXSSE5oTYaWvFz">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
