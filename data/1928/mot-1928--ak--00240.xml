<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00240">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__240/mot_1928__ak__240-001.pdf"/>
      <fw xml:id="i-LRiVa14pCKJv6UTUN9mCT8">
        Motioner 1 Andra kammaren, Nr 240.
      </fw>
      <div xml:id="i-JTC2Zk7TTLTx7tJFSrBfkG" type="motHeader">
        <div xml:id="i-HCwQuqQp9zeU17sCFsZaH2" type="motTitle"/>
        <div xml:id="i-7S2PYvh4xHKcCnzxJHZymB" type="motSubmissionInfo"/>
      </div>
      <div xml:id="i-RVp6bcpnPxP7mcojVvJDVw" type="motBody">
        <div xml:id="i-Xj1LLk9L6pbfAmGYnHuACB">
          <p xml:id="i-8yodpad3VRumMPRomkuhCF">
            -—
          </p>
          <p xml:id="i-MMRU5Rx9M3LMZGoCUba9Hw">
            Nr 240.
          </p>
          <p xml:id="i-SWMLh6T2fNXa58XzFz832Q">
            Av herr Leo, angående viss fondering av statens utdelningar å
            aktier i Tuossavaara-Kirunavaara aktiebolag.
          </p>
          <p xml:id="i-Vo2DAAANbUEy2zvLhb6Q2e">
            I förslaget till riksstat för budgetåret 1928—1929 är upptaget
            såsom in- komst från Luossavaara-Kirunavaara aktiebolag ett belopp
            av icke mindre än 14,500,000 kronor. Dessa 14,5 miljoner beräknas
            alltså utgöra statens vinst under budgetåret från brytningen i
            de lappländska järnmalmsfälten. Då riksdagen i fjol delgav Kungl.
            Maj:t sitt godkännande av 1927 års stora malmavtal anförde den
            i sin skrivelse bland annat följande:
          </p>
          <p xml:id="i-68L1syqL6Tu9cmWsamofoi">
            »I detta sammanhang har riksdagen funnit det böra tagas under
            över- vägande, huruvida icke någon del av statens blivande inkomst
            från malm- bolaget bör — utöver de garanterade fraktavgifterna
            — i någon form komma statens järnvägar till godo. Riksdagen vill
            erinra om att riksdagen i skri- velse nr 55 år 1926 funnit det
            framstå såsom en angelägen uppgift att söka åvägabringa en ökad
            amortering av det i statens affärsverk nedlagda låne- kapitalet.
            Med beaktande av denna synpunkt skulle det enligt riksdagens mening
            vara önskligt, att en avsevärd del av statens inkomster från malm-
            bolaget årligen bleve använd till avbetalning av oräntabla delar
            av det låne- kapital, som är nedlagt i statens järnvägsanläggningar.
            Ränteanspråken på statens järnvägar skulle härigenom i motsvarande
            mån minskas. Därtill kommer, att ett sådant förfarande skulle
            stå i överensstämmelse med en enligt riksdagens mening beaktansvärd
            grundsats, som bland annat kommit till uttryck i statskontorets
            utlåtande, nämligen den att inkomster uppkomna genom en exploatering
            av landets naturtillgångar, som innebär en konsum- tion av själva
            kapitalet, icke böra i sin helhet tagas i anspråk för statens
            löpande utgifter.»
          </p>
          <p xml:id="i-Ka2Um7BXkZsKxHG6xxsyLf">
            Man finner av detta uttalande, att riksdagen anslöt sig till
            den av stats- kontoret i dess utlåtande över förslaget till malmavtal
            hävdade grundsatsen, »att inkomster uppkomna genom en exploatering
            av landets naturtillgångar, som innebär en konsumtion av själva
            kapitalet, icke böra i sin helhet tagas i anspråk för statens
            löpande utgifter».! Som ett temporärt uttryck för
          </p>
          <p xml:id="i-VYEtV9HXHjyWtzDH3xkLkA">
            ! Statskontorets yttrande hade i denna del följande lydelse:
            »Inkomsten uppkommer genom en exploatering av landets naturtillgångar,
            som innebära en konsumtion av själva kapitalet. En sund finanspolitik
            borde därför kräva, att icke inkomsten i sin helhet tages i anspråk
            för statens löpande utgifter, utan att en avsevärd del i stället
            nedlägges i andra kapitaltillgångar av räntabel natur eller sålunda
            användes till bestridande av sådana stats- verkets utgifter för
            kapitalökning, till vilka eljest lånemedel bruka anlitas. Denna
            fråga äger givetvis icke direkt sammanhang med den nu föreslagna
            uppgörelsen mellan staten och bolagen. Det synes emellertid statskontoret
            motiverat, att statsmakterna till prin- cipiellt övervägande upptaga
            berörda för statens framtida finanspolitik viktiga fråga redan
            då de beslut skola fattas, som komma att tillföra staten det ökade
            inkomsttillflödet.&gt; Kungl. Maj:ts proposition nr 241, år 1927,
            sid. 72.
          </p>
          <pb facs="riksdagen-motions-pdf/data/1928/mot_1928__ak__240/mot_1928__ak__240-002.pdf"/>
          <fw xml:id="i-FMgDuWRbED6TvUmiUmmE1X">
            8 Motioner 1 Andra kammaren, Nr 240.
          </fw>
          <p xml:id="i-UruvuFmdwcKhhmHpxPCH6V">
            denna grundsats uttalade riksdagen önskvärdheten av att »en avsevärd
            del av statens inkomster från malmbolaget årligen bleve använd
            till avbetalning av oräntabla delar av det lånekapital, som är
            nedlagt i statens järnvägs- anläggningar&gt;. Ovannämnda av riksdagen
            uttalade grundsats har emellertid icke satt minsta spår i årets
            budgetsförslag. Den har tvärtom med stor fingerfärdig- het trollats
            bort; man letar förgäves efter ens ett försök att föra den ut
            i verkliga livet. Första tempot för att åstadkomma detta försvinnande
            består däri, att finansministern framställer saken så som om en
            uttalad önskan om tillämpning på visst sätt av. grundsatsen vore
            huvudsaken, medan frågan om grundsatsens principiella tillämpande
            vore av underordnad betydelse. Då det därför befinnes, att malminkomsterna
            enligt finansministerns mening icke behövas för det av riksdagen
            i fjol omnämnda ändamålet — amortering av vissa järnvägslånemedel
            — avföres hela frågan från dagordningen med en vag anvisning,
            att den under vissa förutsättningar kan komma upp igen någon gång
            i framtiden. Principen att ett lands kapital icke bör utan vidare
            konsumeras är emel- lertid alltför viktig för att övergivas innan
            den, såsom i detta fall, ens hunnit tillämpas. Att utbrytningen
            av ett lands malmtillgångar innebär ett förminskande av själva
            kapitalet, torde av ingen kunna bestridas. Jord och skogsmark
            ge nya skördar, vattnet matar oupphörligt våra kraftverk, men
            i en tömd gruva leta våra efterkommande förgäves efter bidrag
            till sin för- sörjning. Därmed är icke sagt, att den nu levande
            generationen nödvändigtvis skall spara mer eller mindre av malmtillgångarna
            åt kommande generationer. Frågan om malmhushållningen behöver
            icke beröras i detta sammanhang. Vad det här gäller är skyldigheten
            för oss, som förbruka en landets kapi- taltillgång, att åtminstone
            delvis ställa annat kapital, andra materiella resur- ser till
            våra efterkommandes förfogande. I annat fall göra vi oss i verklig
            mening skyldiga till kapitalförstöring, vi &gt;konsumera själva
            kapitalet». Nu är det klart, att en större eller mindre del av
            vinsterna från de norr- ländska gruvorna alltid i en eller annan
            form användes till ny kapitalbild- ning. Teoretiskt kan detta
            sägas också om statens del av vinsten, även för det fall, att
            den användes till täckande av statens löpande utgifter. Ty därigenom
            kunna skatterna sänkas, och medborgarna alltså få större möj-
            lighet till enskilt sparande. Till vilket belopp och på vilket
            sätt denna skattesänkning uppsparas undandrager sig dock all kontroll
            och allt bedö- mande. Oavsett denna omständighet måste kravet
            på att ny kapitalbildning verkligen sker i främsta rummet ställas
            på den, som bär ansvaret för det kapital som förbrukas, d. v.
            s. i detta fall staten. Statsmakterna har här icke rätt att på
            de enskilda medborgarna övervältra ansvaret och åtgärderna för
            att landets materiella resurser icke för framtiden förminskas.
            Frågan hur stor del av malminkomsterna som böra användas till
            ny ka-
          </p>
          <pb facs="riksdagen-motions-pdf/data/1928/mot_1928__ak__240/mot_1928__ak__240-003.pdf"/>
          <fw xml:id="i-Pox5bFXu6Bu2LkvV4JH1Wa">
            Motioner i Andra kammaren, Nr 240. 9
          </fw>
          <p xml:id="i-WSZozbyJGseT2vXEoF8KKj">
            pitalbildning, låter sig icke besvaras med hänvisning till några
            teorier eller principer. Om vi ha skyldighet mot våra efterkommande,
            ha vi också skyldighet mot oss själva. Den generation, som offrar
            tid och möda på att nyttiggöra jordens dolda skatter, torde ha
            rätt att, om den vill och därav har behov, använda en rimlig del
            av vinsten för att höja sin levnadsstan- dard. Vad som kan menas
            med rimlig del få de olika tidsförhållandena själva avgöra. I
            tider av större ekonomisk knapphet är också en förbruk- ning av
            en större kapitaldel befogad, i tider av lättad ekonomi är kravet
            på sparande större. Den tid vi just nu genomleva kan för vårt
            lands vid- kommande icke sägas vara utmärkt av vare sig större
            knapphet eller större välstånd, så som vi äro vana att fatta dessa
            begrepp. I vilken riktning utvecklingen kommer att gå veta vi
            intet bestämt om. Under sådana för- hållanden få vi åt våra efterkommande
            ge vad vi anse oss ha råd till. Fjolårets riksdag talade om att
            en »avsevärd del» av statens vinster från malmbolaget borde användas
            för kapitalökning (avbetalning av oräntabelt lånekapital). Såsom
            en avsevärd del av 14,5 miljoner kronor skulle jag i detta fall
            vilja beteckna ett belopp av 5 miljoner kronor. Huru bör detta
            belopp användas? Kapitalbildning kan ske på många olika sätt.
            Ett är, att, som riksdagen i fjol föreslog, avbetala oräntabla
            delar av i statens järnvägar nedlagt lånekapital. Finansministern
            förklarar emeller- tid att en dylik användning av vinsten ej är
            behovet påkallad, med hänsyn till de kraftiga och snabba avbetalningar
            av oräntabla lånekapital, som kunna göras med andra, för ändamålet
            på förhand bundna medel. I en tid, då landet har överskott på
            arbetskraft, synes det också mindre lämpligt att anlita den annars
            bekväma utvägen att minska landets skuld, enär det är ovisst,
            huruvida det sålunda frigjorda kapitalet stannar inom landets
            gränser. För visso stå många andra utvägar öppna, där kapitalbildandet
            kan förenas med strävandet att omedelbart skapa arbetstillfällen
            åt vårt befolknings- överskott, som ju under alla förhållanden
            måste beredas försörjning. Upp- slag i den riktningen saknas ingalunda,
            de tvärtom trängas med varandra. Man behöver blott visa på vid
            årets riksdag från olika håll väckta motioner om anslag för skogsodling
            av kalmarker, för nyodlingar, för Norrlands kolo- nisering och
            elektrifiering m. m. för att det klart skall framgå, hur upp-
            gifter överallt ligga och vänta på sin lösning och hur starkt
            intresset för dessa ting är bland vårt folk. Naturligtvis måste
            de sålunda ingivna förslagens värde noga prövas. Vad det gäller
            är att finna ett sätt för placering av ifrågavarande statsmedel,
            som med någorlunda säkerhet kan sägas både främja kapitalbildningen
            och lätta arbetslösheten. Lösningen kan ligga inom ramen av någon
            av de ovan angivna frågorna, vilka väsentligen avse att åstadkomma
            framtida ökning eller högre avkastning av landets olika naturtillgångar,
            den kan också ligga i en utvidgning av statens egen produktiva
            verksamhet eller i ekonomiskt stöd åt den enskilda företagareverksamheten.
            Möjligen kan ur riksdagens
          </p>
          <pb facs="riksdagen-motions-pdf/data/1928/mot_1928__ak__240/mot_1928__ak__240-004.pdf"/>
          <fw xml:id="i-KGdzejfb4xwoAP4UUQvugu">
            10 Motioner i Andra kammaren, Nr 240.
          </fw>
          <p xml:id="i-Loeqc3WYZC52gEbMcZ5QfE">
            behandling av de ovan antydda motionerna kristalliseras ut ett
            godtagbart förslag redan i år. I annat fall bör det bli en angelägenhet
            av vikt för regeringen att snarast pröva. Vad som för mig för
            tillfället framstår ange- lägnast det är, att det redan i år avsättes
            medel, så att det blir möjligt att förverkliga den av fjolårets
            riksdag som beaktansvärd betecknade grund- satsen, att »inkomster
            uppkomna genom en exploatering av landets natur- tillgångar, som
            innebär en konsumtion av själva kapitalet, icke böra i sin helhet
            tagas i anspråk för statens löpande utgifter».
          </p>
          <p xml:id="i-9bPHYy1C879vdoc7BNyBFv">
            Jag har givetvis icke förbisett, att ett bifall till min framställan
            här nedan skulle medföra, att de föreslagna skattesänkningarna
            icke i sin helhet kunde genomföras. Invändningarna däremot — de
            lära icke utebli — äro redan indirekt bemötta i den föregående
            motiveringen. Jag inskränker mig därför till att i enlighet med
            min principiella åsikt om skattebördornas rätt- visa fördelning
            framhålla, att en eventuell förhöjning i regeringens skatte- förslag
            bör träffa inkomst- och förmögenhetsskatten. Om fem miljoner undantagas
            från budgetens inkomstsida innebär det i så fall, att det före-
            slagna skatteprocenttalet höjes från 150 till 155. Med hänvisning
            till det anförda får jag hemställa, att riksdagen ville besluta,
            att av statens utdelningar å aktier i Luossavaara—Kirunavaara
            aktiebolag under budget- året 1928—1929 avsätta 5 miljoner kronor
            till en fond, av- sedd att efter beslut av Kungl. Maj:t och riksdagen
            an- vändas för främjande av ny kapitalbildning i landet eller
            annars för igångsättande eller understöd åt inhemska pro- duktiva
            företag.
          </p>
          <p xml:id="i-HuzA5Y3M1MVQqqcaQt9WVg" type="date">
            Stockholm den 21 januari 1928.
          </p>
          <div type="signatureBlock" id="i-AyxUC7BjzX2VS2QGjwQyy9">
            <p who="i-MzxPq6KWGSAnEqQ2YUDct8" type="signature">
              Henning Leo
            </p>
          </div>
        </div>
      </div>
    </body>
  </text>
</TEI>
