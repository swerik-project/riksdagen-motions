<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00333">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__333/mot_1966__fk__333-001.pdf"/>
      <fw xml:id="i-2jS8euhJJgJkaxthb7TvFG">
        8 Motioner i Första kammaren, nr 333 år 1966
      </fw>
      <div xml:id="i-8b1QG6Q4bYLAgmoCTuAjmX" type="motHeader">
        <div xml:id="i-PPCiJNDZ5vL1SPziNFhyVS" type="motTitle"/>
        <div xml:id="i-QczXkiDWEWkBHNofctBPaQ" type="motSubmissionInfo"/>
      </div>
      <div xml:id="i-LssQwcngSsC15tcLt331wP" type="motBody">
        <div xml:id="i-6aqjHrMtuhDACE8FynX3UL">
          <p xml:id="i-MitvQQbVhygBcY6KUMVCDc">
            Nr 333
          </p>
          <p xml:id="i-M9NUsB81k94C8d2CWqmNHY">
            Av herr Jansson, Paul, och herr Andersson, Birger, om inrättande
            av ett naturreservat i Valle härad i Skaraborgs län.
          </p>
          <p xml:id="i-RbJLmZgQ3iMjGvVg5xs99e">
            (Lika lydande med motion nr 401 i Andra kammaren)
          </p>
          <p xml:id="i-SnyRo3fF12XAsGwmr1BQ1i">
            I det centrala Västergötland finns ett säreget landskap, Valle
            härad, väster om Billingen. Detta landskap, som är berömt för
            sin skönhet och sitt behag, utgör en tjusande och förbryllande
            blandning av lundar, skogsdungar, starkt sluttande åkerfält och
            smala näs mellan små, oftast djupa sjöar. Ett nätverk av moränåsar
            med lösbrutna kambrosilurbergarter gör jorden lucker, varm och
            bördig. Växtligheten är mycket rik. Detta rullstenslandskap har
            upp- kommit genom att isälvar hopat löst material omkring långsamt
            smältande isberg. Inom landskapet finns naturreservatet Eahagen,
            mellan sjöarna Emten och Flämsjön, med praktfull växtlighet. Inom
            landskapet äger staten i Eggeby socken Höjentorps gods med cirka
            460 ha, därav 135 ha åker. Godset, vars huvudbyggnad är uppförd
            i mitten av 1700-talet och som var landets första lantbruksskola,
            ligger i anslutning till de idylliska sjöarna Skärvlången och
            Ormsjön. Dess park är känd för sina förvildade trädgårdsblommor.
            Valle härad börjar utsättas för en allt hårdare exploatering.
            Ett inte ringa antal sommarstugor har undan för undan uppförts,
            särskilt vid sjön Skärvlångens västra strand. Odlingslandskapet
            hotas i övrigt av förstörelse i takt med de fortgående förändringarna
            inom jordbruket. I och med minskad boskapsskötsel och under inflytande
            av andra fysiska krafter sker en fort- löpande omformning av jordytan.
            Den ursprungliga naturen hotas genom att den aktivitet som skapat
            landskapstypen inte upprätthålles i tillräcklig omfattning. Uppenbarligen
            utgör Valle härad en oskattbar naturtillgång för vårt land. Landskapet
            bör i största möjliga utsträckning bevaras och skyddas från enskild
            exploatering. Det bör vara en angelägen, allmän samhällsuppgift
            att tillse att så sker snarast möjligt. Det synes oss sålunda
            angeläget, att en utredning kommer till stånd om staten genom
            ytterligare markförvärv inom landskapet kan tillskapa en naturpark
            i detsamma. En sådan skulle ha till syfte att i den mellansvenska
            naturen bevara ett odlingslandskap i sitt naturliga tillstånd
            eller i varje fall i väsentligt oförändrat skick. En utred- ning
            om naturpark i Valle härad bör kompletteras med en undersökning
            av möjligheterna att tillskapa ett ytterligare naturreservat i
            detsamma. Samverkan bör i frågan kunna etableras både med Valle
            och Timmersdala
          </p>
          <pb facs="riksdagen-motions-pdf/data/1966/mot_1966__fk__333/mot_1966__fk__333-002.pdf"/>
          <fw xml:id="i-UB94mWDDApYRNySFJ7iKXg">
            Motioner i Första kammaren, nr 333 år 1966 9
          </fw>
          <p xml:id="i-9ygQC9WkZqkjZeAZ9NgNWT">
            kommuner samt Skaraborgs läns landsting, vilka enligt vår uppfattning
            vid sidan av staten bör ha ett intresse för regional naturvårdsplanering
            i om- rådet. En sådan samverkan skulle överensstämma med stadgandet
            i natur- vårdslagen om att naturvården är en såväl statlig som
            kommunal angelä- genhet. En utredning om naturpark och naturreservat
            jämte regional natur- vårdsplanering bör självfallet också omfatta
            hur området skall kunna på ett ändamålsenligt sätt användas för
            rekreation och friluftsliv. Med stöd av vad som ovan anförts hemställes,
            att riksdagen må i skrivelse till Kungl. Maj:t begära ut- redning
            angående inrättande av naturreservat i Valle härad, Skaraborgs
            län.
          </p>
          <p xml:id="i-4yRoQdDQA3ZToxamTv8n9K" type="date">
            Stockholm den 25 januari 1966
          </p>
          <div xml:id="i-GCXF5zAuLcoVbvTmEnvLiL" type="signatureBlock">
            <p who="unknown" type="signature">
              Paul Jansson Birger Andersson
            </p>
          </div>
        </div>
      </div>
    </body>
  </text>
</TEI>
