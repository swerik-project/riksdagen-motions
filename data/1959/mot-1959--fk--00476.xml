<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__476/mot_1959__fk__476-001.pdf"/>
      <fw xml:id="i-XCobsFGrCAvAd4iUa1n5mD">
        4 Motioner i Första kammaren, nr 1,76 år 1959
      </fw>
      <div type="motHeader" xml:id="i-F6h2gkbWanCaTMkhiF5hcX">
        <div type="motTitle" xml:id="i-Gt7RCr67YVMjieCSzM28E"/>
        <div type="motSubmissionInfo" xml:id="i-G5QYLMaRLjgxTbDKvoCuzR"/>
      </div>
      <div type="motBody" xml:id="i-H3CfrkeWQ48wbsav1gaDe5">
        <div xml:id="i-PRpCJX3eEb372iSVn7aLNc">
          <p xml:id="i-Ca4ingwv8Lma5By3yUEgh6">
            Nr 476
          </p>
          <p xml:id="i-46Yegpoegzefv7zyzwufop">
            Av herr Nilsson, Ferdinand, och herr Jonasson, i anledning av
            Kungl. Maj:ts proposition med förslag till lag om ändring i kommunalskattelagen
            den 28 september 1928 (nr 370), m.m.
          </p>
          <p xml:id="i-EGMJ7zYUoAeLJ9kZi7hp8x">
            I proposition nr 153 föreslås att kontantunderstöd, som av arbetslöshets-
            nämnd lämnats med bidrag av statsmedel, skall befrias från beskattning.
            I propositionen erinras om att frågan om kontantbidragens beskattning
            länge varit av mindre praktisk betydelse. Vad som aktualiserat
            frågan är tydligen ansatserna till ökad arbetslöshet. I den s.
            k. departementsprome- moria som synes ligga till grund för propositionen
            framhålles att under- stöden icke avser att tillföra mottagaren
            någon skattekraft utan att under arbetslösheten bereda en nödtorftig
            försörjning åt den arbetslöse och hans familj. Det erinras emellertid
            även om att enligt stadgande i 10 $ uppbörds- förordningen arbetslöshetsunderstödet
            undantagits från källskatteavdra- get vid utbetalningen. Eventuell
            skatt därå skall således erläggas vid senare tidpunkt. I promemorian
            framhålles emellertid att om statsmakternas syfte är att under
            arbetslösheten ge den arbetslöse ett så stort understöd som motsvarar
            hans nödvändiga levnadskostnader, måste en beskattning av un-
            derstödet innebära att detta syfte delvis omintetgöres genom att
            det all- männa i form av skatt återkräver en del av bidraget i
            efterhand. Förslaget om skattefrihet för kontantunderstöden har
            varit föremål för olika omdömen. Från flera håll har framhållits
            att frågan praktiskt sam- manhänger med beskattningen av andra
            sociala bidrag och dessutom har en avsevärd principiell innebörd.
            Man har sålunda gjort gällande att den kräver en omfattande utredning
            av annat slag än som i promemorian presterats. Riksskattenämnden
            anför ur social rättvisesynpunkt att skattefrihet för ifrågavarande
            bidrag skulle innebära att dessa erhåller en i beskattnings- hänseende
            privilegierad ställning. Uttalandet i promemorian att bidragen
            icke ger någon marginal för betalning av å dessa belöpande skatter
            måste, framhåller nämnden, ses i belysning av att ett mycket stort
            antal personer, vilkas inkomster icke överstiger arbetslöshetsersättningen,
            likväl anses äga skattekraft samt att sådana inkomster göres till
            föremål för beskattning. I samband härmed erinras om att taxeringsåret
            1957 cirka 700 000 skatt- skyldiga inkomster liggande mellan 2000
            och 4000 kronor redovisades. Riksskattenämnden erinrade även om
            att i de fall, då arbetslöshetsbidrag
          </p>
          <pb facs="riksdagen-motions-pdf/data/1959/mot_1959__fk__476/mot_1959__fk__476-002.pdf"/>
          <fw xml:id="i-Em2x2UPhCzvvsG5hAGaAko">
            Motioner i Första kammaren, nr 476 år 1959 5
          </fw>
          <p xml:id="i-8FvY5JtLVqeJta8yN3PKjw">
            utgår för viss del av ett år och arbetsinkomst föreligger för
            annan del, skulle, om bidragen befriades från skatt, ortsavdragen
            likväl oavkortade ut- gå å den skattskyldiga delinkomsten. Nämnden
            framhåller även angelägen- heten av att man noga beaktar, att
            icke skillnaden mellan arbetsinkomst, reducerad med därå belöpande
            skatt, som genomsnittligt faktiskt erhålles vid beredskapsarbete,
            och de ev. skattefria bidragen bleve ringa och avhölle vederbörande
            från att motta arbetet. Klara avstyrkanden beträffande skattefrihet
            för kontantunderstöden föreligger från kammarrätten samt länsstyrelserna
            i Jönköpings, Göteborgs och Bohus, Västerbottens och Norrbottens
            län. Även kammarrätten framhåller gentemot förslaget skäl hänförliga
            till principen om rättvisa och likformighet i beskattningen, då
            en mycket stor grupp personer beskattas för inkomster som icke
            överstiger de särskilda bidragen. Att en person med arbetsfri
            inkomst skulle ha mindre skatte- kraft än den, som förvärvar samma
            inkomst genom arbete, torde enligt kammarrätten icke vara riktigt.
            Om en arbetare under början av ett år upp- burit arbetslöshetsunderstöd
            och därefter under året erhållit välavlönat arbete, men en annan
            arbetare haft arbete under hela året, ehuru mindre välavlönat,
            så att den samlade arbetsinkomsten understiger den förres, lärer
            den förres skattekraft vara större än den senares. Som skattskyldig
            har dessutom den senare väl fått vara med och bidraga i sin mån
            till den bär- kraftigares understöd. Liknande synpunkter framhålles
            också av länsstyrelserna i Västerbot- tens och Norrbottens län,
            där de små skattepliktiga inkomsttagarna är många. Länsstyrelsen
            i Jönköpings län framhåller att det enligt dess me- ning vore
            principiellt felaktigt att av sociala skäl frikalla vissa inkomster
            från skatteplikt. Sociala olägenheter av beskattningen skall enligt
            dess me- ning undanröjas genom generella regler om ortsavdrag
            och extra avdrag på grund av nedsatt skatteförmåga. Den som på
            grund av kroppsligt handikapp eller annan särskild omständighet
            icke förmår förtjäna mer än exempelvis 3 000 kronor om året är
            i lika stort behov av skattefrihet för inkomsten som den som lyfter
            samma belopp i arbetslöshetsunderstöd. Länsstyrelsen i Göteborg
            är inne på liknande tankegångar. Om bidrag vid arbetslöshet göres
            skattefritt skulle detta enligt länsstyrelsen innebära, att den
            som under samma beskattningsår uppburit sådant bidrag i någon
            form och dessutom haft viss arbetsinkomst skulle bli skattefri
            icke endast för arbetslöshets- bidraget utan även för arbetsinkomsten
            till den del denna inkomst mot- svaras av ortsavdrag för ett helt
            år. Han skulle vidare gå fri från folkpen- sionsavgift och sjukförsäkringsavgift,
            belöpande på arbetslöshetsbidraget, ehuru inkomst till motsvarande
            belopp under andra förhållanden drabbas av dylika avgifter. Från
            flera håll säges att principiella skäl visserligen talar mot att
            kon-
          </p>
          <pb facs="riksdagen-motions-pdf/data/1959/mot_1959__fk__476/mot_1959__fk__476-003.pdf"/>
          <fw xml:id="i-JbY7rBBe4Py7NuMYt7mHCR">
            6 Motioner i Första kammaren, nr 476 år 1959
          </fw>
          <p xml:id="i-7nwNvAcbW7zho2En5QD2pB">
            tantunderstöden undantages från beskattning men att skattefrihet
            likväl av sociala och praktiska skäl bör medges. Så är fallet
            beträffande länssty- relsen i Malmöhus län liksom även i Älvsborgs
            län, Tjänstemännens central- organisation (TCO) och Sveriges akademikers
            centralorganisation (SACO). Av SACO framhålles att om man av sociala
            skäl vill åstadkomma lind- ring i beskattning av vissa grupper,
            bör detta i princip ske genom att medge särskilt avdrag vid nedsatt
            skatteförmåga jämlikt bestämmelserna i 50 $ 2 mom. kommunalskattelagen.
            Förslaget tillstyrkes i avvaktan på samord- ning av de olika socialpolitiska
            åtgärderna. TCO efterlyser likaledes en omläggning av beskattningen
            föregången av en allsidig utredning eller i varje fall i ett större
            sammanhang. Man erinrar även om att med nuvarande regler inträffar
            för flertalet arbetslösa det för- hällandet, att när arbetslösheten
            varat i 138 eller 156 dagar upphör arbets- löshetskassans ersättning,
            som är skattefri. Sedan vidtager andra skatte- pliktiga former.
            I länsstyrelsens i Jönköpings län ovan berörda yttrande be- tonades
            likaledes, att det i departementspromemorian framlagda förslaget
            icke borde behandlas isolerat utan upptagas till prövning i ett
            större sam- manhang d. v. s. såsom en del av frågan om de sociala
            förmånernas beskatt- ning över huvud taget. I departementschefens
            yttrande upptages till debatt frågan om att undan- röja principiella
            betänkligheter eller reducera dem genom att utbygga reg- lerna
            om extra avdrag vid taxering i stället för att generellt medge
            skatte- frihet. Han fäster föga avseende vid synpunkten att en
            mycket stor grupp personer beskattas för inkomst som icke överstiger
            bidragen. Han gör helt enkelt den generella anmärkningen, att
            storleken av en inkomst i ifråga- varande inkomstläge icke är
            någon pålitlig mätare av den skattskyldiges skattekraft — något
            som i så fall torde gälla om både arbetslösa och andra. Statsrådet
            utgår från att förutsätta att de extra avdragen helt enkelt skall
            motsvara kontantbidragen i alla fall och att det då bara blir
            fråga om en opraktisk omgång med en så beskaffad prövning. I andra
            sammanhang har departementschefen uttalat något varierande omdömen
            angående vilken omfattning arbetslösheten kan komma att få un-
            der överskådlig tid. I sin mån synes det som om förhållandena
            som sam- manhänger därmed påverkat beslutet om uppskov med fastställande
            av bud- geten samt om omsättningsskattens eventuella roll som
            dämpare av en snart nog möjlig överkonjunktur. I här föreliggande
            proposition synes det emel- lertid vara förestående perioder av
            långtidsarbetslöshet. Detta perspektiv synes även ha påverkat
            både proposition och vissa remissyttranden i rikt- ning att det
            skulle vara nödvändigt att med bortseende från principiella synpunkter
            och grundligare utredningar raskt komma till beslut.
          </p>
          <p xml:id="i-W46LSkgFUit4cqCC3g68yx">
            Den mot förslaget riktade kritiken bemötes väsentligen genom
            hänvis-
          </p>
          <pb facs="riksdagen-motions-pdf/data/1959/mot_1959__fk__476/mot_1959__fk__476-004.pdf"/>
          <fw xml:id="i-RfBYeJ7NkB7QtaAm72ofSS">
            Motioner 1 Första kammaren, nr 1,76 år 1959 7
          </fw>
          <p xml:id="i-UPdDsF5X8qBBpNbDkHTY4u">
            ning till situationen för de årsarbetslösa, ev. med en bitanke
            på dem som även året efter beskattningsåret, d. v. s. då skatten
            erlägges, har sin skatte- förmåga väsentligen nedsatt. På propositionens
            s. 18 säges sålunda:
          </p>
          <p xml:id="i-GLopJGLd6c2cyYBHYUvSWe">
            Beträffande den som varit arbetslös under ett helt år torde det
            emellertid i regel icke föreligga tvekan om att någon skattekraft
            ej föreligger. — — I praktiken torde man alltså kunna räkna med
            att en årsinkomst, bestående uteslutande av arbetslöshetsbidrag,
            icke tillför mottagaren någon skatte- kraft utan för hans del
            nära sammanfaller med existensminimum. Under sådana förhållanden
            kan det svårligen anses strida mot rättvisa och lik- formighet
            vid beskattningen om skattefrihet medgives.
          </p>
          <p xml:id="i-SPXM2ZNYCBZFnYvzaSfwDN">
            Statsmakterna är så starkt inriktade på att i möjlig mån trygga
            syssel- sättningen, att det förefaller föga troligt att en under
            år fortgående arbets- löshet skulle under så lång tid mötas med
            kontantunderstöd. även om tider- na skulle i viss utsträckning
            försämras — vilket som berörts motsäges av andra prognoser — förefaller
            det som om de huvudsakliga åtgärderna mot arbetslösheten skulle
            bli av annan art. Men då blir läget också ett annat än det som
            på ovan angivet sätt angivits i propositionen. Det förefaller
            under sådana förhållanden skäligt dels att man icke skulle sakna
            tid att upptaga hela det stora problemet om de sociala bidragens
            beskattning till lösning, dels också kunna tänka sig en provisorisk
            lösning av det här närmast be- rörda problemet genom en behovsprövning
            och skattelindring åt veder- börande i erforderlig utsträckning
            på det i propositionen angivna andra alternativet d. v. s. på
            grundvalen av kommunalskattelagens bestämmelser om extra avdrag
            vid nedsatt skatteförmåga. Under åberopande av vad som anförts
            föreslås, att riksdagen måtte avslå förslaget i proposition nr
            153 om generell skattefrihet för av arbetslöshetsnämnd med bi-
            drag av statsmedel utbetalat kontantunderstöd; att riksdagen måtte
            uttala att arbetslösa med låg skatte- kraft måtte efter prövning
            enligt kommunalskattelagens be- stämmelser om extra avdrag vid
            nedsatt skattekraft er- hålla erforderlig skattelindring; samt
            att riksdagen måtte i skrivelse till Kungl. Maj:t hemstäl- la
            om utredning av frågan om de sociala förmånernas be- skattning
            i hela dess vidd.
          </p>
          <p xml:id="i-ENrLXSM7zxEXVJUZocMMDB">
            Stockholm den 29 april 1959
          </p>
          <p xml:id="i-REdmMySRwXajzUdrwSCu9q">
            Ferdinand Nilsson Bertil Jonasson i Kungsängen
          </p>
        </div>
      </div>
    </body>
  </text>
</TEI>
