<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-00390">
  <teiHeader>
    <fileDesc>
      <titleStmt>
        <title>Asylpolitik</title>
        <author corresp="i-4wsP6LwQoWWj732ozhmgSc i-PjV5Vqo4cAe2QPui6MKgGm">av Ludvig Aspling och Nima Gholam Ali Pour (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:390 av Ludvig Aspling och Nima Gholam Ali Pour (båda SD)</title>
          <idno type="rdwebb">HB02390</idno>
          <rs type="number">390</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB02390/text</ref>
          <ref type="dokument_url_html">https://data.riksdagen.se/dokument/HB02390</ref>
          <ref type="dokumentstatus_url_xml">https://data.riksdagen.se/dokumentstatus/HB02390</ref>
          <ref type="pdf">https://data.riksdagen.se/fil/A74AD1E5-5641-4288-B760-1068A3518149</ref>
          <ref type="docx">https://data.riksdagen.se/fil/5E68716B-E7D1-4FF6-8BBD-46B8F907EC65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PjV5Vqo4cAe2QPui6MKgGm</idno>
            <name>Nima Gholam Ali Pour</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EmRibu2pezmFDR6agpg1sm" type="signed"/>
        <correspContext corresp="i-EmRibu2pezmFDR6agpg1sm">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-PjV5Vqo4cAe2QPui6MKgGm"/>
        </correspContext>
        <correspAction xml:id="i-69LS1JLgvoAM78d2QN5YTo" type="submitted">
          <date when="2023-09-29"/>
          <time when="14:51:59"/>
        </correspAction>
        <correspAction xml:id="i-LnmpvVzVCU8sQiumESpf1g" type="reviewed">
          <date when="2023-09-29"/>
          <time when="17:27:37"/>
        </correspAction>
        <correspAction xml:id="i-5oPP4JcPg6P3j876HKKSeB" type="referred">
          <date when="2023-10-17"/>
        </correspAction>
        <correspAction xml:id="i-Y6JjvXUACU5K26WtkUDJVU" type="assigned">
          <date when="2024-03-19"/>
          <time when="10:58:34"/>
        </correspAction>
        <correspContext corresp="i-Y6JjvXUACU5K26WtkUDJVU">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-R8TtypvibubbqaN3zL7qft" type="behandlas_i"/>
        <correspContext corresp="i-R8TtypvibubbqaN3zL7qft">
          <ref type="uppgift">2023/24:SfU14</ref>
          <ref type="ref_dok_id">HB01SfU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU14</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:390 av Ludvig Aspling och Nima
          Gholam Ali Pour (båda SD) Asylpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Dr64TRmHwKZW3EKTkWh8YJ">
            Förslag till riksdagsbeslut
          </head>
          <list>
            <item xml:id="i-Mgjj138JwWoXc4Beg6PJ5e" sortKey="Yrkande 1">
              Riksdagen ställer sig bakom det som anförs i motionen om principen
              om första säkra land och tillkännager detta för regeringen.
            </item>
          </list>
          <list>
            <item xml:id="i-7KYSHpKDuUNDtQeyzDEbQH" sortKey="Yrkande 2">
              Riksdagen ställer sig bakom det som anförs i motionen om första
              säkra land-principen inom EU och tillkännager detta för regeringen.
            </item>
          </list>
          <list>
            <item xml:id="i-DYcTcqE9z2M8P8gxqqc1DF" sortKey="Yrkande 3">
              Riksdagen ställer sig bakom det som anförs i motionen om mottagande
              utanför EU och tillkännager detta för regeringen.
            </item>
          </list>
          <list>
            <item xml:id="i-TZMqJ3xPdyhSUHRDpfsrUH" sortKey="Yrkande 4">
              Riksdagen ställer sig bakom det som anförs i motionen om jämställdhetsarbete
              i mottagningen och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-XndXGaiYD74V63gNqQo7ki" type="h1">
            Motivering
          </head>
          <p xml:id="i-3mX2SKvzSFH6Gt5mp6CHar">
            Under decennier har svensk migrationspolitik präglats av en eskalerande
            otydlighet, godtycklighet och svag kontroll. Ett mycket högt asyl-
            och anhörigmottagande har splittrat samhället, odlat utanförskap
            och urholkat välfärden. Under 2010-talet beviljade Sverige över
            1,2 miljoner uppehållstillstånd, varav över 400 000 till asylsökande
            och deras anhöriga. Uppgifter från Eurostat ger vid handen att
            Sverige år 2021 beviljat tre gånger mer asyl per capita än vårt
            grannland Danmark, och rentav mer än hela resten av Norden tillsammans.
          </p>
          <p xml:id="i-Qj6QVHmWkFaEZaX1iuphU2">
            Kulmen kom med krisen 2015 som föranledde den tillfälliga lagen
            i juli 2016, vilken sedan förlängdes i en kraftigt uppluckrad
            form i juli 2019. Den parlamentariska migra­tionskommitté som
            arbetade för att utarbeta en ny och långsiktigt hållbar migrations­politik
            kollapsade utan att nå någon lösning, och den förra regeringens
            nya migrations­lagstiftning från juli 2021 innebar att Sverige
            i praktiken återvände till 2015 års öppna gränser. Vore det inte
            för att länder som Grekland, Italien och Spanien, men också Litauen,
            Polen och Kroatien, byggt murar och patrullerat EU:s gemensamma
            gränser, hade vi sannolikt återigen stått inför en omfattande
            samhällskris, som i oktober 2015.
          </p>
          <p xml:id="i-Pa3L3zkJFW5qesdAA7svQF">
            Efter riksdagsvalet 2022 tillträdde en ny regering med stöd av
            Sverigedemokraterna utifrån den gemensamma överenskommelsen i
            Tidöavtalet. Detta avtal omfattar ett stort antal nödvändiga reformer
            på migrationsområdet, inklusive asylpolitiken. Sverige­demokraterna
            kommer att följa upp avtalet men lägger nedan fram ett antal förslag
            som inte direkt omfattas av avtalet.
          </p>
          <head xml:id="i-hMb7c99w24fXphK4aBFbf" type="h2">
            Flyktinghjälp på plats
          </head>
          <head xml:id="i-9pLxMMe5gBwZwU7L5YzHf9" type="h3">
            Principen om första säkra land
          </head>
          <p xml:id="i-Q2YuCdjYVxfDP8ZxMdLEzv">
            I enlighet med FN:s flyktingkonvention utgår Sverigedemokraternas
            flyktingpolitik från principen att en människa på flykt skall
            få skydd. Människor i behov av skydd har rätt till det. Att de
            däremot skall kunna resa långa avstånd, passera ett flertal säkra
            länder och ändå betraktas som flyktingar i ankomstlandet är orimligt.
            Nuvarande system har lockat människor att lämna säkra länder för
            att exempelvis åka ut i överlastade sjö­odugliga båtar i händerna
            på skrupelfria människosmugglare, i jakten på en slut­destina­tion
            med generösare välfärdssystem.
          </p>
          <p xml:id="i-U2cDvGJSHYWteGULSMibrp">
            Sverigedemokraternas bestämda uppfattning är därför att människor
            på flykt skall söka asyl i det första säkra land som kan nås.
            Detta innebär att asylsystemet på sikt bör utformas för att motverka
            långväga och kostsam migration över flera länder samt sekundärförflyttningar
            (så kallad asylshopping). Sverige skall därmed i normalfallet
            ta emot asylsökande enbart i en situation då ett krig eller en
            djupare kris brutit ut i något av våra grannländer eller i vårt
            omedelbara närområde, som i Ukraina.
          </p>
          <p xml:id="i-LjnBuP8M2eh4DmYh1Fp2cQ">
            För det fall en sådan kris, eller ett sådant krig, skulle inträffa
            är det nödvändigt att Sverige har en välfungerande beredskap,
            i såväl lagstiftning som infrastruktur.
          </p>
          <head xml:id="i-Da2S7cZjdmCX7uX8Yw6HAG" type="h3">
            Första säkra land-principen inom EU
          </head>
          <p xml:id="i-SmznE1woCiHRD3KHex8USp">
            Det största hindret för användandet av första säkra land-principen
            är EU-lagstiftningen. Enligt denna kan ett annat EU-land aldrig
            betraktas som ett första säkert land för en asylsökande. Istället
            gäller den så kallade Dublinförordningen, som kräver att EU-länder
            aktivt registrerar asylsökande i en central europeisk databas,
            så att den asylsökande inte kan söka asyl i ett annat EU-land.
          </p>
          <p xml:id="i-Q3vmmq3x3Hp3pK8nku4VAw">
            Krisen 2015 gjorde det dock tydligt att dessa regler inte fungerar,
            eftersom många länder hellre avstår från att registrera asylsökande
            och istället hjälper dem vidare, exempelvis mot Sverige. Eftersom
            den asylsökande inte registreras i det första landet kan Sverige
            inte heller bevisa att den sökande har passerat där och borde
            ha sökt asyl där. Istället får Sverige ta allt ansvar. De försök
            som gjorts sedan 2015 för att reformera och förbättra denna dysfunktionella
            unionsrätt har misslyckats, till stor del på grund av en naiv
            inställning till migrationsfrågan och ett förakt för den nationella
            suveräniteten.
          </p>
          <p xml:id="i-SQbiDnM2Yr31gGTdVdQx6B">
            Istället har alltfler EU-länder de facto gått emot såväl dagens
            EU-rätt som skadliga tolkningar av folkrätten, i syfte att skapa
            ett mer fungerande system för alla inblandade. Flera länder har
            byggt eller bygger olika formar av murar och gränsbarriärer, eller
            patrullerar i såväl luften som till havs i syfte att hitta och
            avvisa eller rentav avlägsna illegala migranter. I mars 2020 stängde
            Grekland sin landgräns mot Turkiet helt och hållet efter att Turkiets
            president Erdoğan bussat tiotusentals migranter mot gränsöver­gångarna.
            Grekiska gräns- och polisstyrkor försvarade framgångsrikt gränsen,
            och benämndes av EU-kommissionen som ”Europas sköld”, trots att
            agerandet i strikt mening inte var förenligt med dagens EU-rätt.
            Händelsen, som alltså trots farhågor inte ledde till någon ny
            migrationskris, är ett tydligt tecken på hur dysfunktionell dagens
            ordning är och hur stort behovet av förändring är. Litauens och
            särskilt Polens försvar av den yttre gränsen mot Belarus hösten
            2021 var ytterligare ett exempel på hur utsatt EU skulle vara
            om inte vissa länder valde att göra motstånd mot diktatorers maktmedel.
          </p>
          <p xml:id="i-KjZeBvzixS3ytobUL9hqA1">
            Sverigedemokraterna anser att detta måste förändras. Regeringen
            måste med största möjliga kraft arbeta för att reformera EU-rätten,
            så att första säkra land-principen kan implementeras fullt ut
            av alla länder som så önskar. Sverige måste till exempel kunna
            stoppa asylsökande vid Öresund, om de redan befinner sig i, eller
            kommer direkt ifrån, det säkra landet Danmark. Med detta följer
            förstås adekvat infrastruktur för att kunna upptäcka och stoppa
            illegal migration. Även andra länder i EU skall naturligtvis ha
            rätt att agera på detta sätt. Endast så kan vi garantera att en
            ny migrationskris inte kommer att drabba vårt land eller EU.
          </p>
          <head xml:id="i-6xc2bD2HSe6JJXMTkU9bR1" type="h3">
            Mottagande utanför EU
          </head>
          <p xml:id="i-PorZpVNtYKnVPDpUSB39dk">
            Även om en första säkra land-princip skulle bli fullt ut implementerad
            i hela EU är det sannolikt att det alltjämt skulle finnas problem
            med människosmuggling och illegal migration. Länder som Sverige
            skulle alltjämt locka till sig opportunism så som genom asylshopping.
            På sikt krävs en bättre lösning som innebär att människor i behov
            av skydd får detta skydd, utan att de skapar okontrollerade och
            farliga migrationsströmmar.
          </p>
          <p xml:id="i-EbbATgBRGFNjAQFL1cwi4H">
            En sådan lösning skulle vara att asylsökande omedelbart efter
            ansökan skickades till mottagningsenheter utanför EU, där deras
            ansökningar kunde utredas. Om utredningen ledde till att de befanns
            ha skyddsskäl, skulle de beviljas asyl på plats och få skydd utan
            att behöva resa vidare. Ett sådant förfarande skulle helt och
            hållet ta bort alla skäl till illegal migration och människosmuggling,
            eftersom det inte längre skulle finnas något hopp om att få uppehållstillstånd
            i EU ens om det vore möjligt att resa in.
          </p>
          <p xml:id="i-FfY8mhyjh2ps8shS3oh6fM">
            Ett sådant regelverk har delvis börjat implementeras av vissa
            närliggande länder, exempelvis Danmark och Storbritannien, med
            varierande resultat. I förhandlingar på EU-nivå har även andra
            länder tagit upp liknande förslag som en tänkbar lösning på EU:s
            oförmåga att hantera migrationsproblemen. Det har dels talats
            om landnings­platt­formar för migranter som upphittas till havs,
            dels utvisningscenter där utlänningar som inte kan utvisas till
            hemlandet kan vistas i säkerhet men till ett mycket lägre pris
            än vad som hade varit möjligt inom EU. En parallell kan med fördel
            också dras till Australiens framgångsrika arbete för att motverka
            illegal migration.
          </p>
          <p xml:id="i-Kwwe92n7nubGv3nRrApAAZ">
            Det EU-rättsliga läget kring dessa frågor är i nuläget oklart,
            men Sverigedemokra­terna anser att en sådan ordning ryms inom
            EU-rätten. De senaste årens olösliga migra­tionskris både hemma
            i Sverige och på EU-nivå kräver alldeles oavsett att nya lösningar
            läggs fram, så att människor på flykt kan få skydd och så att
            människosmugglare inte kan fortsätta sitt smutsiga arbete. Regeringen
            bör utreda frågan och arbeta för denna lösning inom ramen för
            EU-samarbetet.
          </p>
          <head xml:id="i-VGEzvvZBvUSk6rYj82wX91" type="h2">
            Asylprocessfrågor
          </head>
          <head xml:id="i-WGpwrhZAqBKSb32nCFhRjx" type="h3">
            Jämställdhetsarbete i mottagningen
          </head>
          <p xml:id="i-CRSEGjB7RxDncz3mXSqW5e">
            Tjänstemännen på Migrationsverket är enligt EU-rätten ålagda
            att alltid tillfråga asyl­sökande huruvida de föredrar en manlig
            eller kvinnlig utredare respektive tolk och tillgodose denna preferens,
            om det inte är ogörligt. Det är med andra ord fullt möjligt för
            asylsökande från en patriarkal eller kvinnofientlig kultur att
            få bekräftelse genom att det svenska samhället anpassar sig vid
            första mötet. Detta är inte rimligt.
          </p>
          <p xml:id="i-DUsuWtP41e8CG54vUhbRTm">
            Det kan naturligtvis finnas situationer då det är motiverat med
            önskemål gällande kön på tjänstemän. Exempelvis finns en rimlighet
            i att kvinnor som systematiskt våldtagits eller misshandlats,
            och som sökt asyl för att undkomma just denna typ av förtryck,
            också skall tillmötesgås i önskan om kvinnlig personal i den svåra
            och psykiskt påfrestande process som en asylansökan ofta innebär.
          </p>
          <p xml:id="i-Xq2gi2gkGjFiG5ECPkUt9p">
            Det är dock viktigt att denna rätt inte missbrukas så att utlänningar
            från en patriarkal eller kvinnofientlig kultur får sina åsikter
            bekräftade. Migrationsverket bör åläggas att kontinuerligt göra
            det tydligt att Sverige är ett jämställt land, där män och kvinnor
            har samma värde och skall behandlas lika. Regeringen bör också
            arbeta inom EU för att bestämmelser som riskerar att sända felaktiga
            signaler avskaffas.
          </p>
        </div>
        <div type="motSignatures">
          <list>
            <item xml:id="i-576nzohospZQB9W55Kr1vP" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-CSqF58GgtuxiP7XoSXGbwj" who="i-PjV5Vqo4cAe2QPui6MKgGm">
              Nima Gholam Ali Pour (SD)
            </item>
          </list>
        </div>
      </div>
    </body>
  </text>
</TEI>
