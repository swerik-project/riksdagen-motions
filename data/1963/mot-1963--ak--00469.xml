<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__469/mot_1963__ak__469-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 469 år 1963 3
          </p>
          <p>
            Nr 469
          </p>
          <p>
            Av herr Helén, om precisering av statens biografbyrås instruk-
            tioner.
          </p>
          <p>
            Riksdagens justitieombudsman har i ett utlåtande den 15 januari
            1963 aktualiserat en fråga av väsentlig principiell innebörd.
            JO yttrar sig där över den anmälan av statens biografbyrå och
            dess chef Erik Skoglund som i december 1961 inlämnades av dåvarande
            ordföranden i folkpartiets ung- domsförbund Per Ahlmark. Ahlmark
            hade i denna anmälan påtalat att by- råchef Skoglund i samband
            med biografbyråns granskning av den svenska dokumentärfilmen »Krigsförbrytare»
            motiverat biografbyråns klipp i fil- men på ett sätt som han ansåg
            stod i strid med gällande instruktioner. Chefen för biografbyrån
            hade bl.a. anfört, att det utrikespolitiska läget (hösten 1961)
            var så spänt och att svenska folket därigenom blivit så »stressat»
            att det vore olämpligt att i obeskuret skick visa filmen »Krigs-
            förbrytare» som skildrade nazismens grymheter. JO:s yttrande innehåller
            flera punkter av intresse. Han bedömer det så- som liggande utanför
            biografbyråns kompetens att censurera film utifrån dess tänkbara
            inverkan på försvarsviljan. Chefen för biografbyrån har dock i
            föreliggande fall diskuterat sådana bedömningsgrunder som om de
            kunde användas vid censurering. Att biografbyrån i en sådan väsentlig
            sak tyd- ligen under flera år gjort en lagtolkning som JO nu avvisar
            är ett av många tecken på att biografbyråns instruktioner är otillräckligt
            preciserade. I sitt yttrande upprepar JO ett konkret reformförslag
            som han ställde re- dan 1960. Han förklarar, att det hade varit
            önskvärt om biografbyrån för- sett sitt beslut om klippning av
            filmen med »en kort och koncis motive- ring». Över huvud taget
            bör, säger JO, beslut »som går enskild emot... förses med skriftlig
            motivering». Detta sker inte i dag, och en förändring av biografbyråns
            instruktioner vore därför önskvärd. En tredje fråga gäller det
            redan antydda problemet om utrikespolitiska bedömningar skall
            få spela in i analysen av en films mentalhygieniska ef- fekt.
            Enligt JO kan det inte uteslutas att det utrikespolitiska läget
            i vissa situationer och för vissa filmer kan spela en inte obetydlig
            roll i fråga om frisläppande eller censurering. Detta uttalande
            är av intresse av åtminstone två skäl. För det första återfinns
            ingenting om utrikespolitiska bedömningar av detta slag i instruktionerna
            för statens biografbyrå (Svensk författnings- samling 1959 nr
            348). Inte heller har veterligt synpunkter anförts i något av
            förarbetena till dagens lagstiftning. Varken utredningen »1949
            års film-
          </p>
          <pb facs="riksdagen-motions-pdf/data/1963/mot_1963__ak__469/mot_1963__ak__469-002.pdf"/>
          <p>
            4 Motioner i Andra kammaren, nr 469 år 1963
          </p>
          <p>
            kommitté» (vars betänkande SOU 1951:16 förändrade paragrafen
            i fråga), regeringen (proposition 1954:116) eller riksdagsutskottet
            (SOU 1954:112, 132) tar upp saken. För det andra skulle en censurering
            som i hög grad byggde på bedömningar av effekten av ett visst
            aktuellt världsläge även för biografbyrån komma att framstå som
            föråldrad när detta läge förändras. Konsekvensen kan här endast
            bli att sådana filmer censureras om i takt med utrikespolitiska
            kastningar på ett sätt som alla betraktar som orimligt. Tanken
            att det utrikespolitiska läget tillåts spela en roll när biografbyrån
            avgör vilka filmer som »kan verka förråande eller skadligt upphetsande
            el- ler förleda till brott» (SFS 1959 nr 348, $ 3, st. 1) är därför
            enligt min me- ning diskutabel. Av ovan anförda skäl och på grund
            av den allmänna debatt i frågan som förekommit och där biografbyråns
            instruktioner gång på gång kritiserats anser jag, att en precisering
            av dessa instruktioner i främst här berörda avseende vore av värde.
            På grund av både det komplicerade i att göra en sådan precisering
            och den utomordentliga principiella betydelse som här behandlade
            problem har i en demokrati torde en utredning av frå- gan vara
            nödvändig. De erfarenheter som vunnits under de år som den nu-
            varande skrivningen varit i kraft ger underlag för en förnyad
            prövning om de nuvarande formuleringarna verkligen är adekvata
            uttryck för lagstif- tarnas avsikter. Med ovanstående motivering
            hemställer jag, att riksdagen i skrivelse till Kungl. Maj:t måtte
            hemställa om en utredning med uppgift att precisera de nu gällande
            instruktionerna för statens biografbyrå i vad avser de pro- blem
            som aktualiserats av riksdagens justitieombudsman i skrivelse
            av den 15 januari 1963.
          </p>
          <p>
            Stockholm i januari 1963
          </p>
          <p>
            Gunnar Helén
          </p>
        </div>
      </div>
    </body>
  </text>
</TEI>
