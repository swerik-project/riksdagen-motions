<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-04089">
  <teiHeader>
    <fileDesc>
      <titleStmt>
        <title>med anledning av prop. 2017/18:190 Reformerade stöd till personer med funktionsnedsättning</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4089 av Rossana Dinamarca m.fl. (V)</title>
          <idno type="rdwebb">H5024089</idno>
          <rs type="number">4089</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5024089/text</ref>
          <ref type="dokument_url_html">http://data.riksdagen.se/dokument/H5024089</ref>
          <ref type="dokumentstatus_url_xml">http://data.riksdagen.se/dokumentstatus/H5024089</ref>
          <ref type="docx">http://data.riksdagen.se/fil/D2116F2D-07A9-4A7F-8CFA-E19EA1935D99</ref>
          <ref type="pdf">http://data.riksdagen.se/fil/35079F54-358F-41C2-A7E2-16D25858B308</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-X3bX3h8EPtex4iUyMFXJNQ" type="basedOn"/>
        <correspContext corresp="i-X3bX3h8EPtex4iUyMFXJNQ">
          <ref>Proposition 2017/18:190</ref>
        </correspContext>
        <correspAction xml:id="i-NFZ5Mi2EFZSh8yQBT6ffLZ" type="signed"/>
        <correspContext corresp="i-NFZ5Mi2EFZSh8yQBT6ffLZ">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-QAsfyCq5JNZMWR1ccoUb25" type="submitted">
          <date when="2018-04-11"/>
          <time when="10:55:53"/>
        </correspAction>
        <correspAction xml:id="i-6T4qDZXgEBRgVEyiN7qg56" type="dismissed">
          <date when="2018-04-12"/>
        </correspAction>
        <correspAction xml:id="i-Mqzj85uoQuJKgjs4h95biY" type="reviewed">
          <date when="2018-04-12"/>
          <time when="16:38:36"/>
        </correspAction>
        <correspAction xml:id="i-6j2FFeyBLtX1bU2zaMh8Vc" type="referred">
          <date when="2018-04-13"/>
        </correspAction>
        <correspAction xml:id="i-Eqkgnq57SnLYH6JMXgiNha" type="assigned">
          <date when="2018-06-13"/>
          <time when="16:48:03"/>
        </correspAction>
        <correspContext corresp="i-Eqkgnq57SnLYH6JMXgiNha">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-PEwvq3fFyNdNvX74nL6VyA" type="behandlas_i"/>
        <correspContext corresp="i-PEwvq3fFyNdNvX74nL6VyA">
          <ref type="uppgift">2017/18:SfU23</ref>
          <ref type="ref_dok_id">H501SfU23</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU23</ref>
          <ref type="ref_dok_titel">Reformerade stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4089 av Rossana Dinamarca m.fl.
          (V) med anledning av prop. 2017/18:190 Reformerade stöd till personer
          med funktionsnedsättning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QPoX4nG5ZwDZYnW4uiWBqd">
            1 Förslag till riksdagsbeslut
          </head>
          <list style="ol">
            <item xml:id="i-2yDGWJcBx5tqrK8rDuvo19">
              Riksdagen avslår regeringens proposition 2017/18:190 Reformerade
              stöd till personer med funktionsnedsättning.
            </item>
            <item xml:id="i-UVCZZMhQ6DZCfXmivPHXyt">
              Riksdagen ställer sig bakom det som anförs i motionen om att
              regeringen bör återkomma med ett förslag som tar hänsyn till hjälpbehov
              och som garanterar ersättning till fler människor med funktionsnedsättning,
              och detta tillkännager riksdagen för regeringen.
            </item>
            <item xml:id="i-xUBgMboPkrvPLi29M1rH6">
              Riksdagen ställer sig bakom det som anförs i motionen om att
              regeringen bör återkomma med ett förslag där konsekvenserna av
              att införa ett omvårdnadsbidrag har analyserats ytterligare, framför
              allt för gruppen ensamstående kvinnor, och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-M5WmDsPnMoPxyEnp1MTKif" type="h1">
            2 Regeringens förslag
          </head>
          <p xml:id="i-KktBWwBdWo2Cdkz7k1o2QM">
            Förslaget innebär att de nuvarande socialförsäkringsförmånerna
            handikappersättning och vårdbidrag avskaffas och ersätts av två
            nya förmåner: en ren merkostnadsersättning för både barn och vuxna
            och ett omvårdnadsbidrag för föräldrar som har funktionsnedsatta
            barn. Syftet med förändringarna är enligt regeringen modernisering,
            då regelverken har varit i stort sett oförändrade de sista 40
            åren trots att många förändringar skett i funktionshinderspolitiken.
            Regeringen menar också att det finns brister när det gäller förutsägbarhet
            och transparens då regelverken är otydliga, både för Försäkringskassan
            och för dem som berörs av besluten. Det ger handläggaren ett stort
            utrymme för bedömning. Hjälpbehovet i handikappersättningen vill
            regeringen ta bort eftersom det utvecklats många andra insatser
            för funktionsnedsatta att få detta behov tillgodosett.
          </p>
          <p xml:id="i-CnEysxrHRWCbcc5MctpALd">
            I dag är syn- och hörselskadade garanterade en schablonersättning,
            en miniminivå utifrån diagnos. Regeringen anser att rätten till
            bidrag inte bör grundas på särskilda diagnoser utan för de merkostnader
            en funktionsnedsättning medför och vill därför ta bort denna ersättning.
          </p>
          <p xml:id="i-A6ifkmFjYdXLtceA8N9yiK">
            Omvårdnadsbidraget ska kunna lämnas på fyra nivåer, liksom det
            nuvarande vårdbidraget. En skillnad blir att båda föräldrar ska
            kunna ansöka om och beviljas bidraget. Föräldrarna till de barn
            som beviljats bidraget ska kunna arbeta deltid även efter det
            att barnet fyllt åtta år.
          </p>
          <p xml:id="i-KRvCTuP9cHtariACjznhGn">
            Regeringen beräknar att de ekonomiska konsekvenserna för samtliga
            delar av förslaget är en besparing för staten på 30 miljoner kronor
            2019 och 60 miljoner kronor 2020.
          </p>
          <head xml:id="i-43Q7Vqhucmdt62an2xpmne" type="h2">
            2.1 Remissinstansernas inställning
          </head>
          <p xml:id="i-VJrjiKi2rWUTXWTwDGBtpA">
            Majoriteten av remissinstanserna är positiva till förslagen som
            framkom i den promemoria (Ds 2015:58) som i huvudsak överensstämmer
            med förslagen i propositionen. Inspektionen för socialförsäkringar
            (ISF) anser att otydligheten kommer att vara fortsatt stor med
            detta förslag och avstyrker det med hänvisning till brist på rättssäkerhet.
            Flera remissinstanser såsom Region Örebro, Autism- och Aspergerförbundet
            och DHR är kritiska eller menar att konsekvenserna ytterligare
            bör utredas kring att hjälpbehovet inte ska kunna ge ersättning,
            då det riskerar att försämra ekonomin bland dem med hjälpbehov.
            Även Funktionsrätt Sverige, Riksförbundet FUB och Nationell samverkan
            för psykisk hälsa (NSPH) framför oro kring detta förslag.
          </p>
          <p xml:id="i-Hg2JuecZVJtfVK74NmBzMf">
            Synskadades Riksförbund är emot att garantin försvinner för syn-
            och hörselskadade. De befarar rättsosäkerhet då behoven kommer
            att bedömas olika och befarar att ersättningen kommer att försvinna
            för många. Ytterligare några remissinstanser uttrycker oro för
            ekonomisk försämring för dessa grupper och för att bedömningarna
            av behov kommer att variera. Hörselskadades Riksförbund är för
            att den garanterade ersättningen tas bort.
          </p>
          <p xml:id="i-XVSvRfuEvpdTfsr53C1V6Y">
            De flesta av remissinstanserna är positiva till att omvårdnadsbidraget
            införs och att det skiljs åt från merkostnadsersättningen, men
            flera uttrycker oro för att bidraget ska kunna beviljas båda föräldrar.
            Försäkringskassan som ska göra utredningarna bedömer att stora
            svårigheter kan uppstå.
          </p>
          <p xml:id="i-DjhSSRrQQ8KrcsP4smBK2J">
            Angående merkostnadsersättningen är flertalet remissinstanser
            positiva, men många menar att åldersgränsen på 65 år, som också
            finns i dagens handikappersättning, bör tas bort eller justeras
            uppåt. Konsumentverket, som är den myndighet som ska uppdras att
            ta fram vad som är ”normalkostnader” i förhållande till ”merkostnader”,
            ser svårigheter med att göra detta utan ett omfattande utrednings-
            och definitionsarbete. De vill ha förtydliganden.
          </p>
          <head xml:id="i-9y9UjbRv2ZqsCa4sNGUmm" type="h1">
            3 Vänsterpartiets inställning till propositionen
          </head>
          <p xml:id="i-5Cr1pnmRgyP8BLxyGZDs8d">
            Vänsterpartiet anser att syftet med förslagen är bra, men att
            flera av förslagen riskerar att få motsatt effekt. Vi delar regeringens
            problembild, att regelverket är otydligt och att det finns brister
            i förutsägbarheten i besluten. Vi anser dock inte att man med
            dessa förslag kommer till rätta med dessa problem, t.ex. kommer
            förutsägbarheten att minska genom att den garanterade nivån tas
            bort för vissa grupper.
          </p>
          <p xml:id="i-PGSJ6aKCVQmW8NQQXEKxef">
            En av konsekvenserna av förslagen i propositionen beräknas bli
            en kostnadsbesparing på 30 miljoner kronor. Minskningen beror
            enligt regeringen på att hjälpbehovsdelen i den nuvarande handikappersättningen
            försvinner och kvarstår trots att merkostnaderna beräknas öka
            då fler kvalificerar sig för den ersättningen. Det gör att vi
            ser en risk att besparingarna kommer att drabba dem som i dag
            bedöms ha ett hjälpbehov de får ersättning för.
          </p>
          <p xml:id="i-Sugzig74uSrm8PAdq9NLbX">
            Vi anser också att konsekvenserna av att göra om vårdbidraget
            till ett omvårdnadsbidrag inte är tillräckligt utredda.
          </p>
          <p xml:id="i-Gnjz5sATbjbeRTmGyyE5kX">
            Nedan kommer vi att gå igenom vår kritik mot några av förslagen
            i propositionen.
          </p>
          <p xml:id="i-UeC7S67rX3oJA4hsZgUjCu">
            Riksdagen bör avslå regeringens proposition 2017/18:190 Reformerade
            stöd till personer med funktionsnedsättning. Detta bör riksdagen
            besluta.
          </p>
          <head xml:id="i-71GHdp574FQirSeEGEELqs" type="h2">
            3.1 Handikappersättning
          </head>
          <p xml:id="i-3s3pbuiBuxgknFnykNybga">
            Handikappersättningen har tre nivåer i dag. Ersättning kan ges
            för hjälpbehov som överstiger två timmar om dagen och merkostnader
            över en viss nivå. Hjälpbehovet och merkostnaderna sammanvägs
            i beslutet. År 2014 fick ca 64 000 personer handikappersättning.
            Av dessa var 53 procent kvinnor och 47 procent män. Det finns
            inga exakta siffror på hur många som kommer att drabbas om denna
            ersättning tas bort, men man beräknar att ca 20 procent kommer
            att få lägre ersättning eller ingen ersättning alls, framför allt
            för att hjälpbehov som grund tas bort. Övergångsregler kommer
            att göra att besluten som redan är fattade kommer att gälla tills
            de löper ut eller skulle ha omprövats enligt de äldre bestämmelserna.
            De äldre reglerna kommer då att gälla för nya beslut under 18
            månader. Regeringen beräknar därför att det kommer att dröja minst
            20 år innan alla omfattas av de nya reglerna.
          </p>
          <p xml:id="i-XiC6A9qGj86iS2dyxcBgui">
            Regeringen anser att detta förslag ligger i linje med det nationella
            målet för funktionshinderspolitiken som är att, med FN:s konvention
            om rättigheter för personer med funktionsnedsättning som utgångspunkt,
            uppnå jämlikhet i levnadsvillkor och full delaktighet för personer
            med funktionsnedsättning i ett samhälle med mångfald som grund.
            Konventionen om rättigheter för personer med funktionsnedsättning
            handlar om att säkerställa att de mänskliga rättigheterna och
            de grundläggande friheterna även gäller alla med en funktionsnedsättning,
            t.ex. att de har rätt till tillfredsställande levnadsstandard
            och social trygghet.
          </p>
          <p xml:id="i-8aH6PSkL5Wc7hy6NQB1Df7">
            Vi anser dock att regeringens förslag riskerar att minska den
            sociala tryggheten och motverka full delaktighet genom sin utformning.
            Kravet på den strikta merkostnadsredovisningen riskerar dessutom
            att inskränka andra rättigheter som finns i konventionen, artiklar
            som handlar om frihet, valmöjlighet och integritet. Utredningen
            för att få merkostnadsersättning riskerar att bli integritetskränkande
            och frihetsbegränsande och därmed försvåra jämlikhet i levnadsvillkor
            och delaktighet.
          </p>
          <head xml:id="i-MD7iRqSyMxMvMKQUeQrLne" type="h3">
            3.1.1 Rätt till ersättning
          </head>
          <p xml:id="i-JPekJAMeREQQfVq6Y32Rou">
            Inom handikappersättningen finns en rätt till en viss nivå för
            syn- och hörselskadade. Detta har historiska rötter som sträcker
            sig tillbaka till blindersättningen på 1930-talet. Det bygger
            på tanken att blindheten i sig innebär ett hjälpbehov och merkostnader
            på grund av hur samhället är organiserat. Det enda de synskadade
            och i dag även gravt hörselskadade behöver styrka är sin funktionsnedsättning
            genom ett läkarintyg. Blinda får automatiskt den högsta nivån
            som är 2 576 kronor och gravt hörselskadade får den lägsta nivån
            på 1 344 kronor. Försäkringskassan kan inte svara på hur många
            som omfattas av denna garanti inom handikappersättningen eftersom
            drygt hälften inte är registrerade utifrån diagnos. Antalet som
            i december 2017 var registrerade på diagnosen synskada var 716
            personer och på hörselskada 3 708 personer.
          </p>
          <p xml:id="i-FVesPfM3iSN13kwuD6FJKo">
            Regeringen anser att rätten till bidrag inte bör grundas på särskilda
            diagnoser. Ersättning bör i stället fastställas med utgångspunkt
            i de konsekvenser som en funktionsnedsättning medför och det efter
            en individuell bedömning. Det innebär att det är merkostnaden
            som beror på funktionsnedsättningen som ska ligga till grund för
            ersättningen. De nya ersättningarna ska därför utgå från individens
            behov av stöd och ersättning.
          </p>
          <p xml:id="i-MAf3ZmJ7j449gtVBF5H4nn">
            Det låter rättvist och självklart att det är individens behov
            som ska avgöra och att det ska vara tydligt vad som ligger till
            grund för ersättningen. Att handläggaren ska göra en individuell
            behovsprövning anser vi i grund och botten är bra, eftersom en
            funktionsnedsättning kan få olika konsekvenser för olika individer.
            Tyvärr har vi sett en ökad restriktivitet i bedömningarna gjorda
            av Försäkringskassan de senaste åren i t.ex. beslut inom sjukförsäkring
            och assistansersättning. Detta trots att lagen om stöd och service
            till vissa funktionshindrade (LSS) är en rättighetslagstiftning.
            Utifrån dessa erfarenheter befarar vi att detta förslag kommer
            att innebära försämringar för framför allt syn- och hörselskadade.
          </p>
          <p xml:id="i-QXvJFJVJZBg8mW72gw2Zgo">
            Regeringen menar att det i dag finns många problem med bedömningen
            för att få ersättning. De skriver t.ex:
          </p>
          <p xml:id="i-PUQr5v9oJ8FnHmP7TMdUnP">
            Handläggaren behöver bland annat bedöma vilka konsekvenser en
            viss funktionsnedsättning kan ge upphov till, om dessa konsekvenser
            och hjälpbehovet är av den arten att ersättning kan beviljas,
            om funktionsnedsättningen ger upphov till merkostnader, storleken
            på dessa kostnader och om de ska kompenseras genom ersättning.
          </p>
          <p xml:id="i-DrXwkLncshfYqKm8cshZke">
            Dessa problem hänger dock ihop med en individuell behovsbedömning
            och kommer därför inte att försvinna med detta förslag, snarare
            öka när garantin försvinner för vissa grupper.
          </p>
          <p xml:id="i-MmaqGUH7nQ4FeDf4QJDpFc">
            Liksom ISF anser vi att otydligheten kommer att vara fortsatt
            stor med detta förslag och att rättssäkerheten riskerar att minska.
            Genom att ta bort de garanterade nivåerna för syn- och hörselskadade
            minskar förutsägbarheten, vilket hänger ihop med rättssäkerheten.
            Hittills har blinda och hörselskadade vetat att de kommer att
            beviljas handikappersättning i form av ett i förväg fastställt
            schablonbelopp. Det har inte hängt på den enskilda handläggaren
            på Försäkringskassan eller på den enskildes förmåga att lyckas
            redogöra för sina behov på ett sätt som handläggaren kunnat ta
            till sig. För att öka rättssäkerheten anser vi att fler personer
            med en funktionsnedsättning bör vara garanterade ersättning utifrån
            ett läkarintyg som styrker funktionsnedsättningen.
          </p>
          <p xml:id="i-FedV3uTyugyDcZF3K1S4gy">
            Dessutom riskerar administrationskostnader att öka med dessa
            förslag då de grupper som i dag bara lämnar läkarintyg också ska
            bedömas individuellt. För den enskilde ökar också kraven på ansökan.
            För den som har en nedsatt funktionsförmåga kan det bli problem
            att söka om ersättningen utan hjälp. Att dessutom motivera varför
            man ska ha den och bevisa merkostnader kan bli ett oöverstigligt
            hinder. Därför anser Vänsterpartiet inte att lösningen på de nuvarande
            problemen är att ta bort garanterade ersättningar.
          </p>
          <head xml:id="i-F7ZCmqszAjNvTVpbvK1SuQ" type="h3">
            3.1.2 Ekonomisk utsatthet och hjälpbehov
          </head>
          <p xml:id="i-5YBZJ5UTU5f6YmfFdHVxuM">
            Många undersökningar visar att personer med funktionsnedsättningar
            är en ekonomiskt utsatt grupp som till stor del står utanför arbetsmarknaden.
            I gruppen synskadade ligger arbetslösheten konstant på ca 50 procent,
            oavsett om det är hög- eller lågkonjunktur. Bland dem som har
            arbete är snittlönen låg. Människor med funktionsnedsättning tillhör
            de mest ekonomiskt utsatta i samhället. De flesta kan nog också
            förstå att om man inte kan se eller höra något, har problem att
            förflytta sig själv, eller att förstå och uttrycka sig, så uppstår
            en mängd problem i vardagen som kan vara kostnadsdrivande. Handikappersättningen
            har betytt mycket och har kunnat kompensera för bristerna hos
            andra stödsystem.
          </p>
          <p xml:id="i-7kM9R4RVcSL2R2T7iLq5po">
            Detta förslag bör vägas samman med andra försämringar för gruppen
            med funktionsnedsättning. Det stämmer att handikappersättningen
            utformades i en tid när t.ex. inte LSS fanns med insatser som
            assistans och ledsagning. Tyvärr vet vi dock att denna rättighetslag
            som har betytt så mycket för människor med funktionsnedsättning
            inte alltid fungerar i dag. Avslagen ökar och många har blivit
            av med sin assistans. Synskadade har oftast ingen rätt till assistans,
            och insatsen ledsagning har kraftigt minskats och om den beviljas
            är det få timmar som ges. Vi i Vänsterpartiet kan därför inte
            heller gå med på att hjälpbehovet som grund tas bort förrän LSS
            börjar fungera som en rättighetslagstiftning igen och garanterar
            att människor får det stöd och den hjälp de behöver.
          </p>
          <p xml:id="i-B5No6PzkeTJQ9n6xJYYvpa">
            Regeringen bör återkomma med ett förslag som tar hänsyn till
            hjälpbehov och som garanterar ersättning till fler människor med
            funktionsnedsättning. Detta bör riksdagen ställa sig bakom och
            ge regeringen till känna.
          </p>
          <head xml:id="i-G6DFBpFzPuGat3MGqkBvUY" type="h2">
            3.2 Merkostnadsersättning
          </head>
          <p xml:id="i-BqttZWj4ZbxQz3tbF6vEmC">
            Regeringen föreslår också att en merkostnadsersättning ska införas
            som ska gälla såväl vuxna som barn med funktionsnedsättning. Syftet
            med förmånen är att ersätta merkostnader som uppstår. Det är enbart
            den ekonomiska aspekten av att ha en funktionsnedsättning som
            ska kompenseras. Målsättningen är att införa ett stöd som kompenserar
            för de merkostnader som en person har med anledning av sin eller
            sitt barns funktionsnedsättning och underlätta för dessa personer
            att delta i arbetslivet och i det övriga samhällslivet.
          </p>
          <p xml:id="i-VX2moB9yQ2htBYDd55adHK">
            Merkostnadsersättningen föreslås kunna lämnas på fem ersättningsnivåer
            och bör omfatta både barn och vuxna, och det bör finnas en lägsta
            och en högsta nivå för ersättningen. Det handlar således inte
            om en förmån som ska ersätta merkostnader krona för krona utan
            det är fråga om att lämna ersättning med vissa schablonbelopp.
            Det blir lägre trösklar än i dag för att få denna ersättning och
            det högsta beloppet som går att få höjs något. De lägre trösklarna
            kommer att göra att ytterligare ca 2 250 personer kan få ersättning.
          </p>
          <p xml:id="i-AqDbKwvyMS3zyw5YGZFR3B">
            Vänsterpartiet välkomnar att fler kan få del av merkostnadsersättning
            då tröskeln blir lägre. Vi anser också att det är bra med en schablonisering,
            även om vi ställer oss frågande till om det behövs så många som
            fem steg. Generella bidrag som är mer lika för alla har en större
            utjämnande effekt än bidrag som ges utifrån behov och nivåer eftersom
            bidraget får större värde ju sämre ställt man har det. Det riskerar
            också att bli mer varierande bedömningar ju fler nivåer det finns
            att välja bland, vilket minskar förutsägbarheten.
          </p>
          <p xml:id="i-C9wzzHK2MYbJ3zdUUoJcEw">
            Vi ser också problem med åldersgränsen på 65 år och att merkostnaderna
            ska bedömas utifrån vad som anses vara normala kostnader. Att
            handläggaren ska bedöma om merkostnaden är skälig eller inte anser
            vi också kan skapa problem med godtycklighet.
          </p>
          <head xml:id="i-DzJH4b7fD11jLwGyahy3wq" type="h2">
            3.3 Omvårdnadsbidrag
          </head>
          <p xml:id="i-MZBEs6cjpUkf4xUYCLCZgZ">
            Vårdbidrag för barn ersätts av ett omvårdnadsbidrag som föreslås
            kunna lämnas på fyra förmånsnivåer. Omvårdnadsbidrag och merkostnadsersättning
            för ett barn med funktionsnedsättning ska kunna beviljas barnets
            båda föräldrar. Föräldrar till ett barn för vilket det lämnas
            omvårdnadsbidrag föreslås få rätt att arbeta deltid även efter
            det att barnet har fyllt åtta år.
          </p>
          <p xml:id="i-SBn7veQd6aeiZxFuySLQpH">
            Vårdbidraget betalas vanligen ut till den förälder som barnet
            är folkbokfört hos. 85 procent av dem som får vårdbidrag är kvinnor.
            Omvårdnadsbidraget och merkostnadsersättningen ska fördelas till
            båda föräldrarna om båda vårdar barnet. Det ska fördelas efter
            föräldrarnas önskemål, och vid olika uppfattningar får Försäkringskassan
            bedöma behov utifrån hur mycket barnet bor och vistas hos varje
            förälder.
          </p>
          <p xml:id="i-6WRvLfUBsbasmfcup9Tyn3">
            När det gäller omvårdnadsbidraget riskerar förändringen att utbetalning
            ska ske till båda vårdnadshavarna att försämra ekonomin ytterligare
            för ensamstående kvinnor som redan är ekonomiskt utsatta. Syftet
            att öka jämställdhet och mäns ökade ansvarstagande för barn är
            bra, men så länge ensamstående kvinnor är mer ekonomiskt utsatta
            än män är det fel väg att gå att försämra för dem. Som vi vet
            är det oftast kvinnor som tar störst ansvar för barn och speciellt
            barn med särskilda behov. Det framgår av propositionen att kvinnor
            går ned i arbetstid när de har funktionsnedsatta barn, medan män
            med funktionsnedsatta barn går upp i arbetstid. Regeringen har
            i sin konsekvensbeskrivning för jämställdheten utgått från att
            detta kommer att öka mäns ansvarstagande för barnen. Vi tror att
            det kommer att leda till att kvinnor blir fattigare.
          </p>
          <p xml:id="i-AprPKJGBtFzzJsWH92hPPL">
            Ansökan som görs kan dessutom handläggas gemensamt även om den
            görs av separerade föräldrar var för sig, vilket gör att båda
            får partsinsyn. Detta kan få förödande konsekvenser för kvinnor
            som lever gömda. Dessutom menar Försäkringskassan att deras administrativa
            kostnader kommer att öka mer än vad regeringen tror, bl.a. eftersom
            båda vårdnadshavarna kan ansöka om omvårdnadsbidrag och merkostnadsersättning
            för samma barn. Utredningarna kommer att bli mer krävande i de
            fall där föräldrarna inte är överens.
          </p>
          <p xml:id="i-PVnUeuTnUzN2zNF11y9q7o">
            Regeringen bör återkomma med ett förslag där konsekvenserna av
            att införa ett omvårdnadsbidrag har analyserats ytterligare, framför
            allt för gruppen ensamstående kvinnor. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-61SkyYXesKWq7RR3Cii7Wa">
              Rossana Dinamarca (V)
            </item>
            <item xml:id="i-Rea1CtgNF7wZxNyt3bMwYC">
              Ulla Andersson (V)
            </item>
            <item xml:id="i-WTSZstTJBr1EmbYzu5iGb1">
              Ali Esbati (V)
            </item>
            <item xml:id="i-AwwyKV5YL2stMKXPgL9Hn5">
              Christina Höj Larsen (V)
            </item>
            <item xml:id="i-XVc5dhPiF3UB3f6UAad56w">
              Momodou Jallow (V)
            </item>
            <item xml:id="i-HWpp8bVkVCSXhsbZvBZLAw">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
