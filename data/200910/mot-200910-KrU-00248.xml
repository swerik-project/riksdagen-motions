<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00248">
  <teiHeader>
    <fileDesc>
      <titleStmt>
        <title>Folkbildningen</title>
        <author corresp="i-8AtQfc4p9Hm5yajEXEHtE5">av Thomas Strand (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkbildningen</title>
          <idno type="rdwebb">GX02Kr248</idno>
          <rs type="number">Kr248</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr248/text</ref>
          <ref type="dokument_url_html">http://data.riksdagen.se/dokument/GX02Kr248</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr248</ref>
          <ref type="doc">http://data.riksdagen.se/fil/208290EF-F9B2-466B-BA42-C9ED6801A203</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CgKpZRXiNbJ9Yy89eNBE5E" type="signed"/>
        <correspContext corresp="i-CgKpZRXiNbJ9Yy89eNBE5E">
          <note type="signatory" corresp="i-8AtQfc4p9Hm5yajEXEHtE5"/>
        </correspContext>
        <correspAction xml:id="i-31PdwHDuBbDn9Rwry1bxNx" type="transfer">
          <date when="2009-10-01"/>
        </correspAction>
        <correspAction xml:id="i-Dc4v4uJtZU6oMkei1t5jHE" type="submission">
          <date when="2009-10-02"/>
        </correspAction>
        <correspAction xml:id="i-A3tUmxNiAjRZiMd3ZJxzbZ" type="numbering">
          <date when="2009-10-06"/>
        </correspAction>
        <correspAction xml:id="i-AP4sq2hQKof6w1uReyqZzy" type="assigned"/>
        <correspContext corresp="i-AP4sq2hQKof6w1uReyqZzy">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KM5rvEKaupnHY4ZdsoET9Y">
            Förslag till riksdagsbeslut
          </head>
          <p xml:id="i-4reKBknpSVAKxpLSfv4vjg">
            Riksdagen tillkännager för regeringen som sin mening vad som
            anförs i motionen om att regeringen bör ta initiativ till en överläggning
            med Sveriges Kommuner och Landsting (SKL) om bidragen till folkbildningen.
          </p>
        </div>
        <div type="motContent">
          <head xml:id="i-MUB7pW2DCF1dpAfi1VYayW" type="h1">
            Motivering
          </head>
          <p xml:id="i-73oDV5UWkkwYttCJLdVRCK">
            Våren 2006 antog riksdagen en ny folkbildningsproposition Lära,
            växa, förändra (prop. 2005/06:192). I propositionen betonades
            att folkbildningen är en angelägenhet för hela samhället och att
            ansvaret för det ekonomiska stödet till folkbildningen delas mellan
            stat, landsting och kommuner. I den antagna folkbildningspropositionen
            angav regeringen att den hade för avsikt att ta initiativ till
            överläggningar med Sveriges Kommuner och Landsting (SKL) om bidragen
            till folkbildningen.
          </p>
          <p xml:id="i-FcwSaSn3ugt1FCF3UB7Rnp">
            En sådan överläggning mellan regeringen och SKL är fortfarande
            lika aktuell och nödvändig. En sammanställning över kommunernas
            bidragsgivning till studieförbunden visar på en mycket negativ
            utveckling. Kommunernas stöd till studieförbunden har sedan 1991
            minskat från 663 mnkr till 375 mnkr år 2008, d v s med drygt 43
            procent. Under 2008 var det 13 kommuner, varav 8 i Stockholms
            län, som inte lämnar något allmänt stöd till studieförbunden,
            vilket är en ökning med två kommuner jämfört med 2007. Kommunbidragens
            storlek relaterat till statens bidrag har blivit allt lägre. År
            1992 motsvarade kommunbidraget ca 55 procent av statens bidrag
            till studieförbunden. År 2008 är motsvarande relation 24 procent.
            Under den senaste femårsperioden har kommunernas andel minskat
            med drygt 7 procentenheter. Även landstingens/regionernas stöd
            till studie- och länsbildningsförbund fortsätter att minska. Under
            den senaste femårsperioden har bidraget minskat med 3 procent.
          </p>
          <p xml:id="i-LSYQ7KCaYQuMApB7oKmWAn">
            Däremot är landstingens/regionernas bidragsförändringar till
            folkhögskolornas verksamhet mer marginella.
          </p>
          <p xml:id="i-B5q9z9qFMz8kQt8jdkytk1">
            Ovanstående redovisning pekar otvetydigt på att det fortsatt
            är angeläget att säkerställa det offentligas gemensamma ansvarstagande
            för finansiering av folkbildning i Sverige. Regeringens angivna
            ambition i folkbildningspropositionen har fortfarande sin aktualitet.
          </p>
          <p xml:id="i-AyP75kyfgyQKQn1iR61EMT">
            Ett grundläggande skäl för samhällets stöd till folkbildningen
            är att den bidrar till en demokratisk utveckling av samhället.
            Ett annat viktigt skäl är att folkbildningen bidrar till att ge
            kvinnor och män möjligheter att påverka sin livssituation och
            skapar engagemang för att delta i samhällsutvecklingen. Folkbildningens
            verksamhet utgör också ett viktigt bidrag för att utjämna utbildningsklyftor
            och höja bildnings- och utbildningsnivån i samhället samt bredda
            intresset för och öka delaktigheten i kulturlivet.
          </p>
          <p xml:id="i-2u2L3Q1MqTwPap1b3cMrLe">
            Staten kan självklart inte kommendera vare sig landsting eller
            kommuner att öka sitt ekonomiska stöd till folkbildningen. Men
            regeringen kan ytterligare tydliggöra riksdagens ambition med
            ett delat ansvar för stödet till folkbildningen. Därför bör riksdagen
            ge regeringen till känna att det är angeläget att regeringen tar
            initiativ till en överläggning med Sveriges Kommuner och Landsting
            (SKL) om bidragen till folkbildningen.
          </p>
        </div>
        <div type="motSignatures">
          <list>
            <item xml:id="i-GgDfRf1RK6i7RwatL4BReC" who="i-8AtQfc4p9Hm5yajEXEHtE5">
              Thomas Strand (s)
            </item>
          </list>
        </div>
      </div>
    </body>
  </text>
</TEI>
