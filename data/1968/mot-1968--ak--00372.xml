<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__372/mot_1968__ak__372-001.pdf"/>
      <div type="motHeader" xml:id="i-L3TVnGtPhd66vyqe3fg7WS">
        <div type="motTitle" xml:id="i-L5N1NnWoWzVSwzWG3FxFhx"/>
        <div type="motSubmissionInfo" xml:id="i-KpMiMmVsoN7sNKq1rPKqo4"/>
      </div>
      <div type="motBody" xml:id="i-URPNgnA3bBGaZ2SHrt41gM">
        <div xml:id="i-YDm9Wc9ueKebCBHMBiD5fy">
          <p xml:id="i-W1DwxJjbCHn4BHDUoraXyP">
            12 Motioner i Andra kammaren, nr 372 år 1968
          </p>
          <p xml:id="i-M3HjkT1GYXo6qLnvJSXWcC">
            Nr 372
          </p>
          <p xml:id="i-8dG27XeGdmr8mk4safxEQA">
            Av herr Nilsson i Agnäs, om utarbetande av en kristen elementar-
          </p>
          <p xml:id="i-R1hBjiX4GWFEqv972G5LQu">
            lärobok för skolundervisningen. (Lika lydande med motion nr 301
            i Första kammaren)
          </p>
          <p xml:id="i-KchZmZ1SUqvpwpoBN2omdE">
            Den svenska välfärden omtalas i hela världen. Vår höga levnadsstandard
            lovordas överallt. Som svenska medborgare sätter vi värde på den
            utveckling i samhället som medfört befrielse från mycken nöd och
            fruktan och som ger möjlighet till meningsfyllt arbete och rik
            fritid. Samtidigt står det klart för allt fler av oss att allt
            inte är väl. Den ökande och allt farligare brotts- lighet som
            statsverkspropositionen i år redovisar skrämmer. Framför allt
            är det den snabbt växande ungdomskriminaliteten och den märkbara
            stör- ningen av friden på offentliga platser och brutaliseringen
            av nöjeslivet i samband med motortävlingar och andra evenemang
            som inger oro. I sko- lorna förekommer tilltagande ordningsproblem,
            som försvårar undervis- ningen, ställer många lärare i krissituationer
            och försämrar studieresultatet och trivseln för dem som vill inhämta
            kunskaper. Det är tydligt att sam- levnadsproblemen växer i det
            samhälle som vi velat göra bättre och lättare att leva i. Hem
            och skolor står inför påfrestningar på grund av alkoholmiss- bruk
            och bruk av narkotika bland allt yngre åldersklasser. Det förefaller
            som om den generation vars uppväxtmiljö i yttre mening ter sig
            ljusare än föregående släktens skulle hotas av större faror än
            någon beräknat. Harmoni och balans försvinner också hos många,
            som inte förfaller till brottslighet eller laster. Statistiken
            ger alarmerande uppgifter om självmord, neuroser och psykosomatiska
            åkommor, som hos den uppmärksamme väcker frågan om de ansvariga
            i dag, vår generation, formar en livsmiljö som trots allt positivt
            ställer för stora krav på morgondagens människor. Vårt samhälle,
            som måste bygga på rättssäkerhet och rättfärdighet för att vara
            en sann demokrati, ställs därtill i stora svårigheter, när undervisning
            skall ges det uppväxande släktet om samlevnadens principer och
            rättssam- hällets grundläggande normer och idéer samt när brottsligheten
            skall beivras och stävjas. Vi saknar nämligen en codex med primära
            grundsatser, all- mängiltiga och principiella lagar och regler
            för vår demokrati, för statens liv och välfärd. Vi behöver en
            sammanfattning av normer och regler så entydigt formulerade att
            de förstås och ger anledning till att samhället kräver lydnad
            och ordning och att friheten beror av den enskildes insats och
            ansvar. Liksom varje annan medborgare måste den unge veta av vilken
            anledning staten
          </p>
          <pb facs="riksdagen-motions-pdf/data/1968/mot_1968__ak__372/mot_1968__ak__372-002.pdf"/>
          <p xml:id="i-5rRVqW463JJ5fxZjKvQfNb">
            Motioner i Andra kammaren, nr 372 år 1968 13
          </p>
          <p xml:id="i-NzQPshsRN4wh34JfsBSqG2">
            begär att ingen skall stjäla, dräpa eller deklarera falskt. Redan
            från början måste den unge få kännedom om rättssamhällets grundval
            och målsättning och villkoren för att den mänskliga samlevnaden
            skall fungera och vår kultur överleva. Givetvis finns redan undervisning
            på detta område, men den är inte allmän och enhetlig, och framför
            allt är de grundläggande nor- merna inte klara. En undersökning
            i dagarna har t.ex. visat att rädslan för upptäckt skrämmer 70
            7 av falskdeklaranter medan bara 18 90 talar om samvetet. Vuxna
            och äldre människor måste frukta för utvecklingen bland den ungdom
            som icke i sin fostran får höra om samvetet och den upplysning
            som samvetet behöver från elementära och allmängiltiga san- ningar.
            Vårt samhälles rötter är fästa vid kristendomens fundament. Vår
            nation har varit kristen i mer än tusen år. Drivkraften till all
            god utveckling i Sve- rige är djupast sett Bibeln. På de tio budorden
            har lagarna grundats, och den lojalitet och kärlek till medmänniskan
            vi bekänner oss till är från början evangeliets. Därför vore det
            riktigt att varje svensk finge ett entydigt och klart besked om
            kristendomen, vår demokratis fundament. Den som skall fostras
            in i medborgerlig gemenskap med dess solidaritetskrav och ansvar
            kan inte undvara de elementära reglerna och motiveringen. Utan
            etik går ett folk under. Skulle Bibeln med lagen och evangeliet
            i detta fall ha tjänat ut, bör vi snarast söka en ny ideologi
            och bestämma oss för nya principer och ny målsättning. Man kan
            inte beröva ett folk en fast ideologi utan att meddela det en
            annan. Då det synes en mängd svenskar — förmodligen folkets majoritet
            —- onö- digt och orealistiskt att utbyta kristendomen mot något
            annat, eftersom vi inte känner någon beprövad ideologi utom den
            som medför frihet och solidaritet, bör en sammanfattning av vår
            etik och av Bibeln snarast införas som obligatorisk lärobok i
            svensk undervisning. Därvid kan den gamla katekesen med förklaringar
            troligen tjäna som förebild. En utredning kunde även pröva lämpligheten
            av att vid den dagliga morgonsamlingen i korthet meddela kunskaper
            på detta elementära område, då ju nu utform- ningen av dessa morgonsamlingar
            utgör ett svårt problem. På detta sätt kunde man utan att taga
            tid från andra ämnen ge en betydelsefull orientering på ett livsviktigt
            område. Med stöd av vad som ovan anförts hemställes, att riksdagen
            i skrivelse till Kungl. Maj:t anhåller om en skyndsam utredning
            i syfte att åstadkomma en kristen ele- mentarlärobok samt direktiv
            för dess användning i under- visningen vid rikets skolor och läroanstalter.
            Stockholm den 24 januari 1968
          </p>
          <p xml:id="i-FQz9anuWbPrSsKv3GArvwB">
            Tore Nilsson (h) i Agnäs
          </p>
        </div>
      </div>
    </body>
  </text>
</TEI>
