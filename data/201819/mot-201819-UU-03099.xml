<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-03099">
  <teiHeader>
    <fileDesc>
      <titleStmt>
        <title>med anledning av skr. 2018/19:114 Strategisk exportkontroll 2018 - krigsmateriel och produkter med dubbla användningsområden </title>
        <author corresp="i-HG8uLqLT7SnwSx5YRobkVr">av Håkan Svenneling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3099 av Håkan Svenneling m.fl. (V)</title>
          <idno type="rdwebb">H6023099</idno>
          <rs type="number">3099</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H6023099/text</ref>
          <ref type="dokument_url_html">http://data.riksdagen.se/dokument/H6023099</ref>
          <ref type="dokumentstatus_url_xml">http://data.riksdagen.se/dokumentstatus/H6023099</ref>
          <ref type="docx">http://data.riksdagen.se/fil/6D9EBEBF-4E67-4AB8-B263-7DAFA25B98F4</ref>
          <ref type="pdf">http://data.riksdagen.se/fil/0BA6E774-F91E-4BC0-A777-A9154E6DD3D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-WscMeeNh4TXWxGD72bcjEC"/>
        <correspContext corresp="i-WscMeeNh4TXWxGD72bcjEC">
          <ref>Skrivelse 2018/19:114</ref>
        </correspContext>
        <correspAction xml:id="i-Cdmrzgmzj4GLedkmNbu38Z" type="signed"/>
        <correspContext corresp="i-Cdmrzgmzj4GLedkmNbu38Z">
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-Ko5GLjUodJi3YDxU8XAmsZ">
          <date when="2019-05-08"/>
          <time when="10:41:29"/>
        </correspAction>
        <correspAction type="dismissed" xml:id="i-6G4CeoMgadJAE38ucEsEta">
          <date when="2019-05-09"/>
        </correspAction>
        <correspAction type="reviewed" xml:id="i-S6PzqtQZqcn6xgbVvZBeZG">
          <date when="2019-05-09"/>
          <time when="16:16:24"/>
        </correspAction>
        <correspAction type="referred" xml:id="i-M8oXhEqbZSW7drkNjDg8km">
          <date when="2019-05-10"/>
        </correspAction>
        <correspAction type="assigned" xml:id="i-7jdg9t6YxywiKj1DDuazTb">
          <date when="2019-06-12"/>
          <time when="17:18:06"/>
        </correspAction>
        <correspContext corresp="i-7jdg9t6YxywiKj1DDuazTb">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-KJYtWjG6jaKFBXGZHwhAsr"/>
        <correspContext corresp="i-KJYtWjG6jaKFBXGZHwhAsr">
          <ref type="uppgift">2018/19:UU9</ref>
          <ref type="ref_dok_id">H601UU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU9</ref>
          <ref type="ref_dok_titel">Strategisk exportkontroll 2018 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:3099 av Håkan Svenneling m.fl. (V) med anledning av skr. 2018/19:114 Strategisk exportkontroll 2018 – krigsmateriel och produkter med dubbla användningsområden</div>
      </div>
      <div type="motBody">
        <div type="motProposal" subtype="förslag">
          <head xml:id="i-UVQXvPi4NpHG2UW1mMYaiW">
            1 Förslag till riksdagsbeslut
          </head>
          <list style="ol">
            <item xml:id="i-521cLCdLjg1s1DLQp7tpS4">
              Riksdagen ställer sig bakom det som anförs i motionen om att
              regeringen bör utvärdera utvecklingen i Brasilien och agera för
              att svenska vapen inte bidrar till kränkningar av mänskliga rättigheter
              eller skapar instabilitet i regionen, och detta tillkännager riksdagen
              för regeringen.
            </item>
            <item xml:id="i-F8AdSnFQbdiAQgC7w1ooKn">
              Riksdagen ställer sig bakom det som anförs i motionen om att
              regeringen i kommande skrivelser om strategisk exportkontroll,
              krigsmateriel och produkter med dubbla användningsområden ska
              redovisa enligt vilken lag exporttillstånd beviljats och tillkännager
              detta för regeringen.
            </item>
            <item xml:id="i-7eeGazTDzYCj7vAA8efqUE">
              Riksdagen ställer sig bakom det som anförs i motionen om att
              regeringen ska göra en grundlig utvärdering av det förändrade
              regelverket tre år efter att det trätt i kraft för att se om det
              inneburit den skärpta exportkontroll av krigsmateriel som avsetts
              och tillkännager detta för regeringen.
            </item>
            <item xml:id="i-GJrQvMLd4XUjyCVJm8QUbp">
              Riksdagen ställer sig bakom det som anförs i motionen om att
              regeringen ska vidta åtgärder för att vapenexportaffärer till
              de icke-demokratiska länder som deltar militärt i Jemenkonflikten
              inte ska tillåtas och tillkännager detta för regeringen.
            </item>
            <item xml:id="i-3DPJmfXgCe2ks5JwRqQWcG">
              Riksdagen ställer sig bakom det som anförs i motionen om att
              regeringen bör stoppa vapenexportaffärer till Förenade Arabemiraten
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-oXSRAxuiWsCFvs11Doed7">
            Motivering
          </head>
          <head type="h1" xml:id="i-GMgP6g8K8qT9FeRWWMTGdL">
            2 Inledning
          </head>
          <p xml:id="i-UWxStmCVjiwsUzt1LA5z8S">
            Vänsterpartiet vill att Sverige ska vara ett land som konsekvent
            står upp för demokrati och folkstyre, ett land som aktivt och
            konsekvent arbetar för fred och nedrustning samt ett land som
            fördömer varje brott mot de mänskliga rättigheterna, oavsett var,
            av vem eller med vilka motiv de begås. Sverige har alla möjligheter
            att vara en sådan röst. Utrikesminister Margot Wallströms kritik
            gentemot Saudiarabien, erkännandet av Palestina och inrättandet
            av en nedrustningsambassadör är välkomna exempel på hur Sverige
            kan gå före och göra skillnad. Men för att kunna vara en röst
            för mänskliga rättigheter, nedrustning, fred och jämställdhet
            med trovärdighet krävs att Sverige slutar beväpna auktoritära
            regimer, länder som befinner sig i krig och stater som begår grova
            och omfattande brott mot de mänskliga rättigheterna. Bland köparna
            av svenska vapen återfinns en lång rad diktaturer, krigförande
            stater och länder som begår grova och omfattande brott mot de
            mänskliga rättigheterna.
          </p>
          <p xml:id="i-HvXsDv8U61DBNa5Yb23hD3">
            Dubbelmoralen i svensk vapenexport blir tydligast i vapenexporten
            till de stater som krigar i Jemen. Samtidigt som regeringen talar
            om vikten av demokrati, fred och kvinnors rättigheter beväpnar
            Sverige krigförande diktaturer som systematiskt kränker kvinnors
            rättigheter och bombar det jemenitiska folket. Sverige kommer
            inte med trovärdighet att vara en röst för mänskliga rättigheter
            någonstans på jorden så länge denna vapenexport fortsätter.
          </p>
          <p xml:id="i-NCgDvu8j6acAH5NC1zCUU2">
            Vänsterpartiets mål är tydligt. Vi vill se en värld i fred, utan
            vapen. Därför menar vi att Sveriges vapenexport på sikt helt ska
            avvecklas.
          </p>
          <head type="h1" xml:id="i-3aepUSmBLKFvZ4mEWTN8hK">
            3 Svensk krigsmaterielexport
          </head>
          <p xml:id="i-URhQQMVxSeFJH61kCryp1J">
            I skrivelse 2018/19:114 Strategisk exportkontroll 2018 – krigsmateriel
            och produkter med dubbla användningsområden beskriver regeringen
            den svenska vapenexporten under 2018. Värdet på export av krigsmateriel
            under 2018 uppgick till strax över 11 miljarder kronor, samma
            nivå som under 2017. Det i särklass största mottagarlandet var
            2018, precis som 2017, Brasilien. Därefter följde Pakistan, Indien,
            Ungern och USA. Under 2018 har Sverige också exporterat vapen
            till Turkiet, Filippinerna, Brunei, Indonesien, Malaysia, Singapore,
            Thailand, Bahrain, Oman, Qatar, Jordanien, Kuwait, Förenade Arabemiraten,
            Saudiarabien och Algeriet. Samtliga dessa stater, samt Pakistan
            och Ungern, klassas som icke fria eller delvis fria av Freedom
            House. Under 2018 beviljades tillstånd för framtida export till
            samtliga dessa länder. Frågan om effekten av den nya lagstiftningen
            aktualiseras genom denna lista av länder.
          </p>
          <p xml:id="i-RrEKvKcXbstCoDPLCP5A13">
            Den 1 januari 2019 tillträdde högerpopulisten Jair Bolsonaro
            presidentposten i Brasilien. Bolsonaros regering har fler militärer
            som ministrar än den regering som landet hade under militärstyret
            efter kuppen 1964. Av 22 ministrar är 2 kvinnor. Sedan han tillträdde
            har Bolsonaro hunnit legalisera vapeninnehav, öppna upp för exploatering
            av skyddade områden i regnskogarna i Amazonas och flytta Brasiliens
            ambassad i Israel till Jerusalem. Han har avsagt sig Brasiliens
            värdskap för FN:s klimattoppmöte i höst och tydligt profilerat
            sig som klimatskeptiker. Sedan Bolsonaro tillträdde har vi sett
            ökade kränkningar av mänskliga rättigheter, inskränkta friheter
            och krympande demokrati. Människorättsaktivister, hbtq-personer
            och oppositionella politiker har tvingats lämna landet på grund
            av dödshot som riskerar att verkställas.
          </p>
          <p xml:id="i-44EMk5CXm47rtzt2Scc3RU">
            Under 2017 och 2018 var Brasilien det land som Sverige exporterade
            mest vapen till. Det svensk-brasilianska kontraktet om stridsflygplanet
            JAS knyter Sveriges och Brasiliens regeringar till varandra under
            lång tid för ett ömsesidigt beroende. Man har varit mycket aktiv
            för att få igenom denna affär och hjälpt Saab med det. Man har
            gått i god för hela 40 miljarder kronor som Brasilien har fått
            i lån för att kunna ha råd att köpa JAS-planen och även vapen
            från Sydafrika och Israel. Vänsterpartiet är mycket kritiskt till
            regeringens stöd till affären och i ljuset av utvecklingen i Brasilien
            menar vi att regeringen nu måste bevaka den fortsatta affären
            noga. Det finns stora risker att svenska vapen kommer att användas
            för att kränka mänskliga rättigheter och skapa instabilitet i
            Latinamerika. Regeringen bör utvärdera utvecklingen i Brasilien
            och agera för att svenska vapen inte bidrar till kränkningar av
            mänskliga rättigheter eller skapar instabilitet i regionen. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-ERBSUAYyNjwn9zzTESq3XE">
            4 Ny lag om svensk vapenexport
          </head>
          <p xml:id="i-2G3gxxWBnb6ZuNXtLdXqet">
            Den 19 maj 2011 beslutade riksdagen att tillkännage för regeringen
            att regeringen skulle återkomma till riksdagen med förslag till
            en ny krigsmateriellagstiftning i syfte att skärpa exportkontrollen
            av krigsmateriel gentemot icke-demokratiska stater. Det tog regeringen
            ett drygt år att tillsätta KEX-utredningen. I juni 2015 lämnade
            den sitt slutbetänkande. Drygt två år senare lade regeringen fram
            en proposition som i stora drag följer de förslag som utredningen
            presenterat. När riksdagen behandlade propositionen var Vänsterpartiet
            det enda parti som ville ha ett absolut förbud av export av krigsmateriel
            till diktaturer, stater som kränker mänskliga rättigheter och
            krigförande stater. Det nya regelverket trädde i kraft den 15
            april 2018, nästan sju år efter att riksdagen gjort sitt tillkännagivande.
          </p>
          <p xml:id="i-XubxNvA7UuXqEcG5Ktwsma">
            Vänsterpartiet var drivande bakom beslutet att skärpa regelverket
            för vapenexporten, och välkomnade att ett förslag lades fram.
            Den nya lagstiftningen innebär vissa positiva förändringar när
            det gäller att tydliggöra regeringens ansvar för krigsmaterielexporten
            och en begränsning av definitionen av följdleveranser samt viss
            ökad insyn i exporten. Men när det gäller huvudfrågan menar vi
            att den nya lagen är otillräcklig och sannolikt kommer att göra
            liten skillnad när det gäller att begränsa exporten av krigsmateriel
            till diktaturer, stater som kränker mänskliga rättigheter och
            krigförande stater, samt när det gäller exportens negativa inverkan
            på en rättvis och hållbar utveckling.
          </p>
          <p xml:id="i-Auw3LKWEQVDLZEuiabrNCT">
            Vänsterpartiet menar att det är upprörande att regeringen på
            ett drygt halvår kunde genomföra lagändringar som kraftigt begränsade
            möjligheten för människor att söka skydd undan krig och förtryck
            i Sverige, men behövde närmare sju år på sig för att lämna förslag
            om att begränsa försäljningen av de vapen som skapar förtryck
            och tvingar folk på flykt. Det är förslag som dessutom ser ut
            att få liten effekt. Under de sju år det tog att ta fram den nya
            lagen exporterade Sverige krigsmateriel till icke-demokratier
            för omkring 20 miljarder kronor. Ansvaret för detta vilar på både
            den nuvarande och den förra regeringen.
          </p>
          <p xml:id="i-BTqwbjeW7PWFnudLqoBBdz">
            Ur regeringens skrivelse 2018/19:114 Strategisk exportkontroll
            2018 – krigsmateriel och produkter med dubbla användningsområden
            går det inte att utläsa vilka exporttillstånd som beviljats enligt
            den nya respektive den gamla lagen. Detta är en svaghet i skrivelsen,
            då denna information får ses som den mest relevanta ett år efter
            det att lagstiftningen trätt i kraft. Vänsterpartiet hade gärna
            sett att skrivelsen redovisade statistiken uppdelat utifrån vilken
            lag som tillämpats.
          </p>
          <p xml:id="i-WXkjr64kTENmmNQhtEfCGJ">
            Export av krigsmateriel innebär ofta processer som sträcker sig
            över lång tid. Ett beslut som fattas ett år kan leda till export
            under flera år framöver, inte minst följdleveranser. Därför menar
            Vänsterpartiet att regeringen, för att säkerställa maximal transparens,
            i kommande skrivelser om exporten av krigsmateriel ska redovisa
            enligt vilken lag exporten beviljats. Regeringen ska i kommande
            skrivelser om strategisk exportkontroll, krigsmateriel och produkter
            med dubbla användningsområden redovisa enligt vilken lag exporttillstånd
            beviljats. Detta bör riksdagen ställa sig bakom och ge regeringen
            till känna.
          </p>
          <p xml:id="i-6HHNCAyCHVnvmQrueBiQQQ">
            Vänsterpartiet yrkade i motion 2017/18:3920 med anledning av
            proposition 2017/18:23 Skärpt exportkontroll av krigsmateriel
            – där det går att läsa mer om Vänsterpartiets politik rörande
            export av krigsmateriel – på att lagen ska utvärderas när den
            varit i kraft under tre år. Behovet av en tydlig uppföljning är
            fortsatt aktuellt.
          </p>
          <p xml:id="i-8xDRt19v4RbQB1Ab5nWw1z">
            Vänsterpartiets bedömning är att förändringarna av lagen inte
            kommer att innebära någon tydligt skärpt exportkontroll av krigsmateriel,
            eftersom hindren inte är ovillkorliga och andra intressen troligtvis
            fortsatt kommer att väga tyngre i den samlade bedömningen. Exakt
            vilka effekter regelverket kommer att få är det fortfarande för
            tidigt att uttala sig om. För att kunna avgöra om avsikten bakom
            förslaget, och direktiven till KEX-utredningen, uppfylls genom
            den nya lagen bör förändringarna av regelverket utvärderas efter
            en viss tid. Regeringen ska göra en grundlig utvärdering av det
            förändrade regelverket tre år efter att det trätt i kraft för
            att se om det inneburit den skärpta exportkontroll av krigsmateriel
            som avsetts. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-WGkNjymaLrgMWmyiWjuy9b">
            5 Sveriges stöd till den Saudiledda koalitionen som krigar i
            Jemen
          </head>
          <p xml:id="i-UB4svEREBkJBwKoc26o5g9">
            Den 26 mars 2015 inledde en militärallians under ledning av Saudiarabien
            flyganfall mot huthirebellerna i Jemen, vilka i sin tur får stöd
            från Saudiarabiens ärkefiende Iran. Kriget i Jemen har skapat
            världens värsta humanitära katastrof. Över 22 miljoner människor
            behöver humanitärt stöd, och fler än 3 miljoner befinner sig på
            flykt i landet. 85 000 barn tros ha dött av svält.
          </p>
          <p xml:id="i-L1v12ijfJMHaMTXbfDfbsc">
            Saudiarabien är en av världens största vapenköpare, i särklass
            störst i regionen. Den koalition som strider mot huthirebellerna
            i Jemen består förutom av Saudiarabien även av Bahrain, Kuwait,
            Qatar, Förenade Arabemiraten, Egypten, Jordanien, Marocko och
            Sudan. Sverige har under bombningarna av Jemen exporterat vapen
            till sex av staterna som deltar i koalitionen. Även under 2018
            exporterade Sverige krigsmateriel och beviljade export till sex
            av länderna: Saudiarabien, Förenade Arabemiraten, Kuwait, Bahrain,
            Qatar och Jordanien. Samtliga är att betrakta som auktoritära
            stater som bryter mot de mänskliga rättigheterna, och de deltar
            uppenbarligen i en väpnad konflikt. De uppfyller alltså samtliga
            kriterier för att inte beviljas export av svensk krigsmateriel.
          </p>
          <p xml:id="i-YFpMV87AHHsm8sKHxT3RnS">
            Koalitionen får också stöd av bl.a. USA, Storbritannien, Frankrike,
            Kanada och Turkiet. EU-parlamentet har antagit flera resolutioner
            med krav på vapenembargon mot de stater som ingår i den Saudiledda
            koalition som krigar i Jemen. EU-parlamentet menar att exporten
            av vapen till exempelvis Saudiarabien strider mot EU:s egna regler.
            Parlamentets beslut innebär att EU:s höga representant för utrikes-
            och säkerhetsfrågor, Federica Mogherini, har fått i uppdrag att
            ta fram ett förslag på vapenembargo. Beslutet är också en tydlig
            signal till medlemsstaterna att sluta exportera vapen till Saudiarabien.
            Vänsterpartiet delar kravet i resolutionen och menar att regeringen
            bör stötta Federica Mogherini och agera i enlighet med EU-parlamentets
            rekommendation. Detta har vi motionerat om vid flera tillfällen.
          </p>
          <head type="h2" xml:id="i-JdRSiE177RLVAbW3f1itQj">
            5.1 Vapenembargo mot den Saudiledda koalitionen
          </head>
          <p xml:id="i-PRWareLq58A9i7J1aCxfCD">
            Nyligen avslöjade nättidningen The Intercept och franska grävnätverket
            Disclose vilken krigsmateriel som används i kriget i Jemen. Avslöjandet
            som baserades på läckta hemliga dokument visar bl.a. att svenska
            Saabs radar- och stridsledningssystem Erieye används i kriget.
            Avslöjandet tydliggör Sveriges och andra länders stöd till det
            fruktansvärda kriget. Det går inte längre att ducka för det delansvar
            Sverige har för det enorma lidandet i Jemen.
          </p>
          <p xml:id="i-Fwfzp8RcCnEPWo9fyogT4T">
            I punkt 70 i den överenskommelse mellan Socialdemokraterna, Miljöpartiet,
            Liberalerna och Centerpartiet som den nya regeringen vilar på
            går det att läsa följande: ”De fyra partiernas principiella inställning
            är att inte godkänna vapenexportaffärer till icke-demokratiska
            länder som deltar militärt i Jemenkonflikten så länge konflikten
            pågår. Regeringen ska pröva ärenden utifrån gällande lagstiftning.”
          </p>
          <p xml:id="i-8sPTL8A8UduoHrxJsoxzLW">
            Uttrycket principiella inställning skapar viss förvirring, och
            olika företrädare för regeringspartierna har gett olika besked.
            Miljöpartiets språkrör Gustav Fridolin sa i SVT:s nyhetsprogram
            Rapport den 20 januari att det handlar om ett stopp för all export
            av krigsmateriel, även nya beslut om följdleveranser. Vänsterpartiet
            menar att regeringen, utifrån detta ställningstagande, bör be
            Inspektionen för strategiska produkter (ISP) att lämna över alla
            beslut som rör export av krigsmateriel till alla berörda stater
            till regeringen för beslut.
          </p>
          <p xml:id="i-D9zJaUzv1p7NWf3LbpuGbA">
            Fridolin fick också frågan om överenskommelsen också innebär
            ett stopp för redan beslutade, men inte ännu levererade, affärer
            t.ex. försäljningen av Globaleye till Förenade Arabemiraten. Svaret
            blev att regeringen skulle ”analysera det”. Vänsterpartiet menar
            att det är självklart att all krigsmaterielexport måste stoppas
            om detta ska vara helt trovärdigt som ställningstagande.
          </p>
          <p xml:id="i-HEmoa82nqnLwZCT8nSf1sf">
            I ett svar på en skriftlig fråga angående överenskommelsen gav
            ansvarigt statsråd Morgan Johansson (S) följande besked: ”I den
            sakpolitiska överenskommelsen mellan fyra partier från januari
            uttalas en viktig principiell inställning om att inte godkänna
            vapenexportaffärer till icke-demokratiska länder som deltar militärt
            i Jemenkonflikten så länge konflikten pågår. Det ankommer sedan
            på Inspektionen för strategiska produkter och, i förekommande
            fall, regeringen att pröva enskilda ärenden utifrån gällande lagstiftning
            och riktlinjer om och när ärenden anhängiggörs.” Johanssons svar
            och det faktum att regeringen ännu inte har agerat tyder på att
            överenskommelsen inte innebär någon förändring.
          </p>
          <p xml:id="i-TCX6TpF8SYc8aF8RKSKRoz">
            Vänsterpartiet är mycket kritiskt mot regeringens agerande i
            denna fråga och menar att man bör agera för att stoppa all vapenexport
            till staterna som ingår i den Saudiledda koalitionen. Riksdagen
            bör därför ge regeringen till känna att regeringen ska vidta åtgärder
            för att vapenexportaffärer till de icke-demokratiska länder som
            deltar militärt i Jemenkonflikten inte ska tillåtas.
          </p>
          <p xml:id="i-GJ3WFL8pwq93Qim4km6Pby">
            Den planerade leveransen av Saabs radar- och stridsledningssystem
            Globaleye (en uppföljare till systemet Erieye som nämns i de franska
            dokumenten) till Förenade Arabemiraten måste stoppas. De läckta
            dokumenten som visar att Erieye används i Jemen säger också att
            Förenade Arabemiraten är huvudansvarigt för att upprätthålla blockaden
            av Jemen. Globaleye skulle markant öka deras förmåga att göra
            detta, och med ännu större effektivitet. Om exporten beviljas
            kommer den att få direkta och långvariga konsekvenser.
          </p>
          <p xml:id="i-KBCWHMk6BY7GjzmsiEdE5M">
            Det finns möjligheter inom det svenska regelverket att säga nej
            till följdleveranser och dra tillbaka redan godkända vapenaffärer
            om det finns särskilda skäl för det. Det brutala krig som pågår
            i Jemen och bevisen för att svenska vapen används i det bör ses
            som ett tillräckligt starkt skäl. Vänsterpartiet menar att regeringen
            måste ta sitt ansvar och agera. Regeringen bör stoppa vapenexportaffärer
            till Förenade Arabemiraten. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-9vuoW68FEMucZwm5PXLtQv">
            5.2 Regeringens stöd till vapenexporten
          </head>
          <p xml:id="i-UiCTZU7fgE1aUN4oTdwHpT">
            När regeringen besöker land efter land som begår kraftiga brott
            mot de mänskliga rättigheterna och/eller är rena diktaturer i
            syfte att få dem att köpa svenska vapen agerar den rakt emot det
            regelverk som reglerar exporten av krigsmateriel och i strid med
            Sveriges politik för global utveckling och Agenda 2030.
          </p>
          <p xml:id="i-N4jbAMgSX45anZE8arsFBz">
            I Filippinerna har tusentals människor dödats sedan president
            Duterte tillträdde i juni 2016. I vad som av Amnesty beskrivs
            som en dödandets ekonomi tjänar dödspatruller pengar på att mörda
            påstådda narkomaner och knarklangare. Detta har inte hindrat regeringen
            från att aktivt främja vapenexport till landet. Svenska företrädare
            talar sig varma för export av ubåtar och övervakningssystem i
            filippinsk press, och när näringsministern besökte landet i november
            2016 var vapentillverkaren Saab en självklar del av delegationen.
            Samma vecka som en ny svensk ambassad invigdes i Manila öppnade
            Saab ett nytt försäljningskontor i samma stadsdel, och nu diskuteras
            en eventuell försäljning av JAS-plan till landet. Bläcket hade
            knappt torkat på fredsavtalet mellan den colombianska staten och
            Farcgerillan innan den svenska regeringen med näringsministern
            i spetsen inledde en offensiv för att sälja JAS-plan.
          </p>
          <p xml:id="i-P97EBKzPDK9wCSYHy5W63d">
            I februari 2019 arrangerades vapenmässan Idex i Abu Dhabi, Förenade
            Arabemiraten. Bland de företag som marknadsförde sig mot en framväxande
            militärindustri i landet fanns svenska Saab. Trots den svenska
            regeringsöverenskommelsen om att inte exportera krigsmateriel
            till de krigförande parterna i Jemen får exporten till Förenade
            Arabemiraten fortsatt stöd av den svenska ambassaden. Under vapenmässan
            fördjupade Saab samarbetet med sin emiratiska partner Tawazun.
            Avtalet som skrevs under på plats är nästa steg mot en produktions-
            och utvecklingsverksamhet i Abu Dhabi. Vid signeringen på Idex,
            liksom när Saab öppnade sin verksamhet i landet 2017, deltog den
            svenska ambassadören i Abu Dhabi, som en del av det svenska exportstödet.
            Enligt ambassadören påverkar inte överenskommelsen i 73-punktsprogrammet
            ambassadens uppdrag att stödja exporten av krigsmateriel till
            Förenade Arabemiraten, detta eftersom ställningstagandet inte
            inkluderades i regeringsförklaringen eller i utrikesdeklarationen.
            Ambassaden har täta förbindelser med Saab och ger stöd till företagets
            försäljning i landet bl.a. i möten mellan Saab och ledande emiratiska
            näringslivsrepresentanter.
          </p>
          <p xml:id="i-hQ2KKy62bxkqNWRrL9QXf">
            Vänsterpartiet är mycket kritiskt mot regeringens stöd till export
            av krigsmateriel. Vi menar, och har motionerat om, att regeringens
            exportfrämjande inte bör inkludera export av krigsmateriel över
            huvud taget. I synnerhet bör främjandet inte riktas mot diktaturer
            och krigförande stater, i strid med regelverket för export av
            krigsmateriel, politiken för global utveckling och Agenda 2030.
          </p>
        </div>
        <div type="motSignatures">
          <list>
            <item xml:id="i-SXadJqgZ4V1AgGNTtaF8Sn" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-459bg8ttVquJr9cW4ivG1H" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-JT12ZKn79bZhCPiuCiYGLJ" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-HRqyTDJQJfEDtSgzk124aP" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-TTqNgaXFgQUAU1dYGFXcwS" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-RRFgX7iwknx6AtStJZB8nB" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-67TGJCHpqpsSDqhu3NRaox" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-HMJqTm5oDqnqxR1xrtMboe" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-C9ZyaQ8odhb1njAAp78kr3" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-6djDiyfqjAJVn5hFQ6iaeY" who="i-G9GHaoV5TJoYjtjUJ6EXYj">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
