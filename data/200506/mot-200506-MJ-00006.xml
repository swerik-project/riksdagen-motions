<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_6/mot_200506_MJ_6-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ6 pnr: m120
          </p>
          <p>
            Motion till riksdagen 2005/06:MJI6
          </p>
          <p>
            av Catharina Elmsäter-Svärd m.fl. (m) med anledning av prop.
            2004/05:177
          </p>
          <p>
            Etisk prövning av djurförsök m.m.
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att nya djurskyddsregler inte negativt får
            påverka Sverige som forskarnation. 2. Riksdagen tillkännager för
            regeringen som sin mening vad i motionen anförs om framställning
            av djur med förändrad arvsmassa. 3. Riksdagen tillkännager för
            regeringen som sin mening vad i motionen anförs om nyttovärdering
            av djurförsök. 4. Riksdagen tillkännager för regeringen som sin
            mening vad i motionen anförs om internationell harmonisering av
            regler för djurförsök.
          </p>
          <p>
            5. Riksdagen tillkännager för regeringen som sin mening vad i
            motionen anförs om möjlighet att överpröva beslut fattade av djurförsöksetiska
          </p>
          <p>
            nämnder.
          </p>
          <p>
            2 Motivering
          </p>
          <p>
            Syftet med proposition 2004/05:177 Etisk prövning av djurförsök
            sägs vara ett led i regeringens strävan att begränsa antalet försöksdjur
            till vad som är absolut nödvändigt. Vi delar uppfattningen att
            onödiga djurförsök och överflödig användning av försöksdjur inte
            bör ske. Emellertid innehåller propositionen få förslag som verkar
            i denna riktning. Däremot presenteras ett antal förslag till utredningsuppgifter
            som fritt tolkat kan få till följd att det också för motiverade
            djurförsök kan bli svårt att erhålla tillstånd. Det är bra att
            en tydlig definition på vad som är att betrakta som djurförsök
            och försöksdjur föreslås. Detta bör minska risker för tvetydigheter
            och godtycke. I det följande motiverar vi och går igenom de farhågor
            som propositionen väcker.
          </p>
          <pb facs="riksdagen-motions-pdf/data/200506/mot_200506_MJ_6/mot_200506_MJ_6-0002.pdf"/>
          <p>
            2005/06:MJ6
          </p>
          <p>
            3 Varför behövs djurförsök
          </p>
          <p>
            Sverige är en av de ledande nationerna inom biomedicinsk forskning.
            Biomedicinsk forskning är en långsiktig verksamhet som kräver
            stabila spelregler. Svensk kompetens har under årens lopp åstadkommit
            framgångar inom såväl grundforskning som tillämpad forskning.
            Ett exempel är Nobelpristagaren Arvid Carlssons upptäckter av
            dopaminets betydelse för behandling av Parkinsons sjukdom. Internationellt
            sett rankas kvaliteten på svensk biomedicinsk forskning mycket
            högt. Karolinska Institutet är det svenska lärosäte som har högst
            internationell ranking, mycket beroende på den biomedicinska forskning
            som bedrivs där. Under lång tid har djur använts för att kontrollera
            effekter av läkemedel och andra kemiska substanser. Då vår kunskap
            om de biologiska systemen är ofullständig går det inte att till
            fullo förutse hur organismen påverkas utan att fysiskt pröva detta.
            Det är direkt oetiskt att utföra sådana tester på människan även
            om resultaten skulle bli mer rättvisande. Därför används i huvudsak
            varmblodiga djur för att få så god kunskap som möjligt. För att
            få så säkra resultat som möjligt bör den genetiska variationen
            hos försöksdjuren vara så liten som möjligt. Strävan har resulterat
            i uppfödning av försöksdjur med detta som mål.
          </p>
          <p>
            4 Nuvarande regler
          </p>
          <p>
            Målsättningen måste vara att minimera antalet försöksdjur. I
            de fall man måste använda sig av djurförsök regleras dessa i nuvarande
            djurskyddslag — en av världens mest strikta lagstiftningar på
            djurskyddsområdet. Enligt bestämmelserna får djur användas i djurförsök
            endast om syftet inte kan uppnås med någon annan tillfredsställande
            metod där man inte använder djur. Verksamheten skall utformas
            så att djuren inte utsätts för större lidande än vad som är absolut
            nödvändigt och att det inte används andra djur än sådana som har
            fötts upp för ändamålet. Innan ett djurförsök påbörjas krävs dessutom
            ett godkännande av en djurförsöksetisk nämnd, något som är unikt
            för Sverige. Det krävs också särskilda tillstånd från Djurskyddsmyndigheten
            för att få använda, föda upp, förvara eller tillhandahålla försöksdjur.
          </p>
          <p>
            5 Framställning av djur med förändrad arvsmassa
          </p>
          <p>
            Det finns som sagt stora fördelar ur försökssynpunkt med djur
            som har enhetlig arvsmassa. I takt med att kunskaperna ökar kan
            man se att detta lättast och säkrast åstadkoms med hjälp av de
            metoder som förslaget till förändring av 1b 8 djurskyddslagen
            tar fasta på. I takt med ökad kunskap kommer sannolikt också behovet
            att driva sådan avel att öka.
          </p>
          <pb facs="riksdagen-motions-pdf/data/200506/mot_200506_MJ_6/mot_200506_MJ_6-0003.pdf"/>
          <p>
            Lagändringen innebär inte någon förändring av nuvarande praxis.
            Däremot innehåller propositionen information om att regeringen
            avser ge Djurskyddsmyndigheten i uppdrag att utvärdera befintligt
            system för klassificering av djurs smärta. Regeringen befarar
            att detta kommer att leda till konflikter mellan värdering av
            nytta och smärta samt att det blir svårt att bedöma huruvida ett
            enskilt försök faller inom ramen för vad som bör vara tillåtet
            — särskilt då det gäller genetiskt modifierade djur. Risken är
            att genetiskt modifierade djur inte skall få användas i forskningssammanhang
            om modifikationen bedöms innebära lidande för djuret. Om detta
            blir följden skulle effekterna bli mycket negativa. Ofta görs
            dessa försök för att studera effekten av en genetisk defekt, och
            då kan man inte begära att forskaren i förväg skall veta resultaten
            av den genetiska modifieringen.
          </p>
          <p>
            6 Nyttovärdering av djurförsök
          </p>
          <p>
            Då, som sagt, den forskning som behöver använda försöksdjur är
            mycket långsiktig kan det vara svårt att ställa ett kortsiktigt
            lidande mot en osäker långsiktig nytta. Därför är det oroande
            att regeringen så klart anger att skälet till det uppdrag om utvärdering
            av befintligt system som ges till Djurskyddsmyndigheten är att
            djurs smärta inte skall underskattas. Detta riskerar att avsevärt
            inskränka dagens redan restriktiva regler. En följd av detta kan
            innebära att nya regler införs som starkt försvårar svensk forskning
            inom det medicinska området. I värsta fall kan sådana svenska
            särkrav tvinga bort stora delar av den internationella läkemedelsforskningen
            och hämma den svenska bioteknikindustrin. Försöksdjuren får med
            stor sannolikhet sämre villkor om djurförsöken flyttas till ett
            annat land som inte har lika strikt djurskydd som Sverige. Vi
            förutsätter därför att regeringen i direktiven till Djurskyddsmyndigheten
            följer upp jordbruksministerns uttalande i den allmänna frågestunden
            i riksdagen den 22 september i år, där hon klart sade att kommande
            förslag inte skall hindra utvecklingen inom läkemedelindustrin
            och att det skall vara fortsatt möjligt med forskning som använder
            djurförsök. Inte heller inom detta område kan regler i Sverige
            avvika alltför mycket från dem som finns i vår omvärld. En harmonisering
            av kraven mellan i första hand de stora aktörerna — EU, USA och
            Japan — är önskvärd. Sverige bör verka för att en sådan harmonisering
            med de svenska reglerna som förebild kommer till stånd.
          </p>
          <p>
            2005/06:MJ6
          </p>
          <pb facs="riksdagen-motions-pdf/data/200506/mot_200506_MJ_6/mot_200506_MJ_6-0004.pdf"/>
          <p>
            2005/06:MJ6
          </p>
          <p>
            7 Ny instansordning för etisk prövning av djurförsök m.m.
          </p>
          <p>
            I det batteri av nya utredningar som propositionen informerar
            om finns det en som rör instansordning för hantering av den etiska
            prövningen av djurförsök. Avsikten är att inrätta ett självständigt
            centralt organ för överprövning av beslut i de djurförsöksetiska
            nämnderna. Vetenskapliga projekt finansieras i allmänhet av externa
            anslag, t.ex. från Vetenskapsrådet. Anslagen ges för begränsade
            tidsperioder, vanligen 2-3 år. De etiska prövningarna tar redan
            i dag ofta ganska lång tid, och förlängs denna tid genom överklaganden
            kommer det ofta att bli omöjligt att utföra projekten inom anslagstiden.
            Erfarenheterna av de verksamheter där det öppnas möjlighet till
            överprövning av tidiga beslut är att begäran av överprövning regelmässigt
            sker. Detta medför tidsutdräkt, ibland betydande, och ökade kostnader.
            Inrättas ett överprövningsorgan måste kretsen som kan föra ärenden
            dit begränsas så att vad som kan kallas okynnespröving i görligaste
            mån förhindras. Vi anser inte att någon utomstående organisation
            skall ha rätt att överklaga en djurförsöksetisk nämnds beslut.
            Vi vänder oss i alla sammanhang mot denna princip. Att lämna vissa
            medborgare dubbla rättigheter efter organisationstillhörighet
            är en rest från det korporativa samhällets uppbyggnad och hör
            inte hemma i en demokratisk rättsstat.
          </p>
          <p>
            Stockholm den 28 september 2005
          </p>
          <p>
            Catharina Elmsäter-Svärd (m)
          </p>
          <p>
            Lars Lindblad (m) Bengt-Anders Johansson (m) Cecilia Widegren
            (m) Jan-Evert Rådhström (m) Anders G Högmark (m) Ola Sundell (m)
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
