<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03142">
  <teiHeader>
    <fileDesc>
      <titleStmt>
        <title>Utgiftsområde 13 Jämställdhet och nyanlända invandrares etablering</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3142 av Fredrik Malm m.fl. (FP)</title>
          <idno type="rdwebb">H3023142</idno>
          <rs type="number">3142</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023142/text</ref>
          <ref type="dokument_url_html">http://data.riksdagen.se/dokument/H3023142</ref>
          <ref type="dokumentstatus_url_xml">http://data.riksdagen.se/dokumentstatus/H3023142</ref>
          <ref type="docx">http://data.riksdagen.se/fil/A917B55E-44EB-43A0-BD37-A5661E53FEEE</ref>
          <ref type="pdf">http://data.riksdagen.se/fil/039DCD98-F76C-47E7-B426-7A5E3B6946E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-N3A7PgwN9USpujjiWMiEZh" type="signed"/>
        <correspContext corresp="i-N3A7PgwN9USpujjiWMiEZh">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-WwG3DDfC8pN5VzU9ruorUw" type="submitted">
          <date when="2015-10-06"/>
          <time when="16:19:58"/>
        </correspAction>
        <correspAction xml:id="i-MtxypDBR8jfFTc9i6GNiqS" type="referred">
          <date when="2015-10-13"/>
        </correspAction>
        <correspAction xml:id="i-UeNjhgtgcgnpBu8EELNQPT" type="assigned">
          <date when="2016-08-11"/>
          <time when="14:50:15"/>
        </correspAction>
        <correspContext corresp="i-UeNjhgtgcgnpBu8EELNQPT">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-9kFMzuyoteZ5Unn1rxMLNa" type="behandlas_i"/>
        <correspContext corresp="i-9kFMzuyoteZ5Unn1rxMLNa">
          <ref type="uppgift">2015/16:AU1</ref>
          <ref type="ref_dok_id">H301AU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3142 av Fredrik Malm m.fl. (FP)
          Utgiftsområde 13 Jämställdhet och nyanlända invandrares etablering
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TanC1otB8ePWHrDGB5mPf2">
            Förslag till riksdagsbeslut
          </head>
          <list style="ol">
            <item xml:id="i-FR4cnN8BCXYPpN3ATsVasJ">
              Riksdagen anvisar anslagen för 2016 inom utgiftsområde 13 Jämställdhet
              och nyanlända invandrares etablering enligt förslaget i tabell
              1 i motionen.
            </item>
          </list>
        </div>
        <div type="motContent">
          <head xml:id="i-6a8HAAo67HnxSm2sdPwGrG" type="h1">
            Motivering
          </head>
          <p xml:id="i-5FH8YDkmy4uXcCDVVcHzuJ">
            Utgiftsområde 13 omfattar integrationspolitik, politik mot diskriminering
            och jämställdhetspolitik samt myndigheterna Diskrimineringsombudsmannen
            och Nämnden mot diskriminering.
          </p>
          <p xml:id="i-SxwxhcU3iYfvn4kiXNvudc">
            Vi lever i en tid med flyktingströmmar som saknar motstycke i
            historien. Nästan 60 miljoner människor är på flykt undan krig,
            konflikter och förföljelse. Det är den högsta siffra som uppmätts
            och antalet fortsätter att öka. För Folkpartiet liberalerna är
            det självklart att Sverige och Europa ska stå upp för en human
            och generös flyktingpolitik. Vår syn på migrations- och flyktingpolitiken
            utvecklas närmare under utgiftsområde 8.
          </p>
          <p xml:id="i-Ge7AaniJ1ZvWFeynGzsv3H">
            Traditionen av öppenhet gentemot omvärlden har gjort Sverige
            till ett bättre och rikare land. Det har bidragit till vårt lands
            utveckling och till ekonomisk tillväxt som har byggt vårt välfärdssamhälle.
            De människor som under årens lopp kommit hit från andra länder,
            oavsett om de flytt eller sökt sig hit av andra skäl, har på olika
            sätt berikat Sverige. I dag bor här människor med rötter från
            världens alla hörn och här talas i princip världens alla större
            språk. Det ger oss stora möjligheter på en global marknad. Sverige,
            liksom många andra länder, står inför det faktum att fler och
            fler blir äldre samtidigt som en allt lägre andel av befolkningen
            befinner sig i arbetsför ålder. Att fler kommer till Sverige och
            jobbar är viktigt för vårt framtida välstånd.
          </p>
          <p xml:id="i-Bq3QdZUH9BWYtG5NhtGFjD">
            Just nu kommer fler flyktingar än någon gång tidigare sedan andra
            världskriget till Sverige. Det kostar inledningsvis pengar och
            gör att vi har behov av att hela tiden utveckla politiken för
            mottagande. Rätt hanterat blir dagens asylmottagande en tillgång
            för Sverige.
          </p>
          <p xml:id="i-Czg1avRh8VAzPVD9Ndj3go">
            Folkpartiet liberalerna förbättrade i regeringsställning integrationspolitiken.
            Vi bröt mot en långvarig omhändertagandementalitet och fokuserade
            tydligt på jobb, inledde omfattande reformer för att förbättra
            skolgången för nyanlända elever med mer svenskundervisning, höjde
            kvaliteten i svenska för invandrare (sfi) samt förbättrade valideringen
            och satsade på fler kompletterande utbildningar för utrikes födda
            akademiker. Insatserna bidrog till att 200 000 fler utrikes födda
            fick jobb, att sysselsättningsgraden bland utrikes födda ökade
            och att kompetensen bland dem med högre utbildning tas till vara
            bättre. Sverige får också höga betyg i internationella jämförelser
            när just integrationspolitiken granskas.
          </p>
          <p xml:id="i-8WfbBNGvzXncadg6GHhVv4">
            Men detta räcker inte. För att klara av ett ökat asylmottagande
            måste vi ha en politik som håller hela vägen och som ger människor
            verkliga möjligheter att komma in i det svenska samhället. Det
            kräver viktiga och brådskande reformer. Framför allt krävs en
            öppen, flexibel och modern arbetsmarknad och förändringar på bostadsmarknaden
            som underlättar byggande och gör det möjligt för fler att få sin
            första bostad.
          </p>
          <p xml:id="i-PMsbnrBfWwvAVA7reRyjX8">
            Eftersom fler än tidigare söker skydd i vårt land är vårt mottagningssystem
            ansträngt. Etableringsreformen från 2010 utformades för maximalt
            16 000 personer. I slutet av 2014 var antalet deltagare i etableringsuppdraget
            43 000 personer, och antalet kommer att öka kraftigt. Drygt 10
            000 personer är kvar på Migrationsverkets boenden trots att de
            fått uppehållstillstånd, ett antal som förväntas växa. Orsaken
            är att kommunerna inte erbjuder tillräckligt med platser. Det
            tar fortfarande för lång tid för nyanlända att få jobb och generellt
            sett är sysselsättningsgraden lägre för utrikes födda, särskilt
            utrikes födda kvinnor, än för personer födda i Sverige.
          </p>
          <p xml:id="i-W6w56SPBzS67A3wb9CnAUu">
            Fler kommuner måste göra mer. Flyktingmottagandet är ett nationellt
            åtagande och ansvaret måste vara gemensamt. Många kommuner tar
            ett stort ansvar, medan andra inte gör tillräckligt. Denna extraordinära
            situation kräver mer av alla. Vi anser därför att staten ytterst
            ska kunna ålägga kommuner att ta emot fler. För att ge kommunerna
            bättre förutsättningar att ta emot fler nyanlända behöver också
            det statliga stödet till kommunerna öka.
          </p>
          <p xml:id="i-FG4q5h4RqSLpnUQ1yZs2Mh">
            Under anslag 1:2 föreslår regeringen ett avskaffande av den prestationsbaserade
            ersättningen till kommuner som tar ett stort ansvar för mottagandet
            men höjer samtidigt den statliga schablonersättningen per nyanländ.
            Folkpartiet liberalerna vill i stället se ett annat system som
            innehåller både ett reformerat prestationsbaserat stöd och en
            höjd schablonersättning per nyanländ. Vi vill jämfört med innevarade
            budgetår höja den statliga schablonersättningen från 83 100 kronor
            per nyanländ till 115 000 kronor per nyanländ. Vidare vill vi
            från 2016 reformera den prestationsbaserade ersättningen och ge
            30 000 kronor per nyanländ till de 30 kommuner som utifrån sin
            befolkningsmängd tar emot flest nyanlända. Sammantaget innebär
            det en besparing av utgifterna på anslag 1:2 på 200 miljoner kronor
            år 2016 jämfört med regeringen.
          </p>
          <p xml:id="i-2Hx4Wu5KRLFgX2pe995t6i">
            Det svenska mottagningssystemet måste effektiviseras och människor
            ska ges möjlighet att på riktigt bli en del av vårt samhälle.
            Boendekedjan för asylsökande och nyanlända måste förbättras. Väntetider
            i bosättningsprocessen försenar etableringen vilket är olyckligt
            både för individ och för samhället. Det generella bostadsbyggandet
            måste öka och Sverige behöver en bostadsmarknad med fler bostäder
            och mer marknad. Snabbare planprocesser och förkortad instansordning
            för överklaganden är några av de åtgärder som behövs.
          </p>
          <p xml:id="i-2AHW5s1xpi3QVdvRKashse">
            Regeringens statliga byggsubventioner löser inte problemen på
            svensk bostadsmarknad och de löser inte situationen för de 10
            000 personer med uppehållstillstånd som väntar på landets asylboenden.
            Ett högt asylmottagande kräver också snabba och kreativa lösningar,
            till exempel inventering av alla bostadsmöjligheter och modulboenden.
            Det behövs en effektivare statlig organisation och fler långsiktiga
            anläggningsboenden till rimligt pris. De dyra tillfälliga anläggningsboendena
            ska bort. Lägenheter ska prioriteras för dem som har erhållit
            uppehållstillstånd, särskilt barnfamiljer. Etableringsinsatser
            ska komma igång snabbare och tiden i anläggningsboende kortas.
            Det ska finnas bättre möjligheter att läsa svenska på Migrationsverkets
            boenden.
          </p>
          <p xml:id="i-9GSTuddxpcVThH4JnwwhKg">
            Jobblinjen i integrationspolitiken behöver stärkas ytterligare.
            Alliansregeringen gjorde för lite för att modernisera arbetsmarknaden,
            något som är en förutsättning för en effektiv integrationspolitik.
            Nu krävs fortsatta jobbskapande åtgärder och en öppnare arbetsmarknad
            med lägre trösklar till jobb och modernare arbetsrätt för att
            öka rörligheten på arbetsmarknaden. Det måste bli billigare –
            inte dyrare – att anställa. Vi måste öppna upp en arbetsmarknad
            för fler enkla jobb. RUT-reformen måste utvecklas, inte försämras.
            Vårdnadsbidraget, som bidrar till att utestänga utrikes födda
            kvinnor från arbetsmarknaden, ska avskaffas.
          </p>
          <p xml:id="i-QXvwGoUUjwHzBBj7LQJRvZ">
            Regeringen gör vissa satsningar på utrikes födda med utbildning.
            Majoriteten av dem som nu flyr till Sverige har dock en lägre
            utbildningsnivå. Dessa människor kommer inte hjälpas av aldrig
            så bra system för validering eller regeringens snabbspår. De behöver
            en politik som ger dem möjlighet till utbildning men framförallt
            behövs en politik som sänker trösklarna in på svensk arbetsmarknad.
            För Folkpartiet liberalerna är det avgörande att fokusera på hur
            fler jobb skapas och hur trösklarna in på den svenska arbetsmarknaden
            kan sänkas. Dessvärre höjer regeringen i stället skatten på jobb
            och driver en politik som kommer att hålla nere sysselsättningen,
            vilket också kommer att drabba många utrikes födda som nu kommer
            till vårt land.
          </p>
          <p xml:id="i-KhabyvTRVLDN7izBFNAZFb">
            Arbetsförmedlingen måste ges de resurser som behövs för att kunna
            hantera sitt uppdrag enligt etableringsreformen. Validering och
            kompletterande utbildningar bidrar till att individen får sin
            kompetens värderad och de formella kvalifikationer som krävs för
            att komma in på svensk arbetsmarknad. Undervisningen i svenska
            för invandrare måste få en tydligare koppling till den kommunala
            vuxenutbildningen och Arbetsförmedlingen samt individanpassas
            mer. Det ska gå att kombinera studierna med praktik och arbete.
            Det krävs också tidiga insatser för nyanlända som bor kvar på
            anläggningsboenden i väntan på kommunplacering. I enlighet med
            regeringens förslag föreslår Folkpartiet liberalerna ökade resurser
            2016 till anslag 1:4.
          </p>
          <p xml:id="i-FJLaDQw2WGQnAgeTcumdt3">
            Folkpartiet liberalerna vill också införa yrkesskola, en yrkesutbildning
            för vuxna motsvarande gymnasial nivå, med stort inslag av arbetsplatsförlagt
            lärande. Utbildningen bör följa en modell i likhet med yrkeshögskolan
            och administreras av Myndigheten för yrkeshögskolan. Utbildningen
            bör rikta sig mot personer utan gymnasiekompetens, främst nyanlända,
            men kan även vara ett alternativ till gymnasieutbildning för vissa.
          </p>
          <p xml:id="i-CFK9ufZD4pW4sFYnhdA7Ze">
            Skolgången för nyanlända elever behöver förbättras ytterligare.
            På längre sikt krävs att staten tar tillbaka huvudmannaskapet
            för den offentligt drivna skolan för att uppnå likvärdiga förutsättningar
            för skolan i hela Sverige, men innan den reformen förverkligas
            behöver kommuner i sin roll som huvudmän satsa mer på skolor med
            låga resultat där andelen nyanlända elever ofta är hög. Dessa
            skolor måste få mer resurser och de mest kompetenta lärarna.
          </p>
          <p xml:id="i-WLYdgWDFYtrBhPaSCQG8t4">
            Att snabbt lära sig svenska är grunden för att klara skolan och
            komma in i samhället. Vi vill att alla nyanlända ska få extra
            undervisning i svenska och att den ska anpassas efter varje elevs
            förkunskaper och behov. Nyanlända elever ska mötas av höga förväntningar
            och en undervisning som är anpassad till deras förkunskaper. Elevens
            kunskapsnivå ska kartläggas inom ett par månader för att snabbt
            kunna delta i ordinarie undervisning i så många ämnen som möjligt.
            I skolor i utanförskapsområden, områden där utbildningsnivån är
            låg och arbetslösheten hög, är utmaningarna stora. Dessa skolor
            ska få mer resurser för att möta utmaningarna. De elever som har
            sämst förutsättningar måste få möta de allra duktigaste lärarna.
            Som framgår under utgiftsområde 16 anslår Folkpartiet liberalerna
            år 2016 300 miljoner kronor till skolor med särskilt stora utmaningar.
          </p>
          <p xml:id="i-WzZ8Zi5jYuDMdwA7RhJbAx">
            Det civila samhället kan spela en viktig roll när det gäller
            att främja nyanländas etablering. Verksamheten med flyktingguider
            introducerades under Folkpartiets tid i alliansregeringen och
            har bidragit till att nya kontakter och mötesplatser skapats mellan
            nyanlända och det civila samhället. Det handlar om olika former
            av verksamheter som till exempel bidrar till språkträning och
            kunskaper om det svenska samhället. Kontakter med det civila samhället
            är ett viktigt komplement till det offentligas etableringsinsatser
            och därför bör det civila samhället fortsatt ha möjlighet att
            ansöka om statliga medel för att kunna erbjuda olika former av
            verksamheter som möjliggör mötesplatser mellan civila samhället
            och nyanlända.
          </p>
          <p xml:id="i-MNHMqBcUAqXswzsd2qfhCx">
            Folkpartiet liberalerna anser att stödboenden bör införas som
            placeringsform för ensamkommande flyktingbarn. Dagens HVB-hem
            är till för barn och unga som är i behov av mycket stöd och hjälp.
            Många av de ensamkommande barnen har inte behov av samma omfattande
            omvårdnad och bör därför i större utsträckning bo i en annan boendeform.
            Vi använder ett antagande om att 60 procent av de unga som annars
            skulle bo i HVB-hem i åldern 17–21 år i stället bör bo i den nya
            boendeformen stödboende. Vi utgår i våra beräkningar från en upptrappning
            på 25, 50, 60 respektive 60 procent under perioden 2016–2019.
            Genom snabbare införande av stödboende som placeringsform görs
            en besparing under 2016 på 510 miljoner kronor jämfört med regeringens
            förslag på anslag 1:2.
          </p>
          <p xml:id="i-JGzk9z75RhqAsnu3i9evXe">
            Alla ska ha samma möjlighet att nå sin fulla potential utan att
            hållas tillbaka av fördomar och diskriminering. Den som drabbas
            av diskriminering ska kunna få hjälp att få upprättelse och det
            ska kosta att diskriminera. Folkpartiet liberalerna och övriga
            allianspartier har under senare år drivit på för ett stärkt skydd
            mot diskriminering. Bland annat har skyddet mot åldersdiskriminering
            stärkts och ett förbud mot diskriminering på grund av bristande
            tillgänglighet för personer med funktionsnedsättning har införts.
          </p>
          <p xml:id="i-2sdtD4o8hgmgiZyF2J8Hxf">
            Fortsatt arbete krävs för att säkerställa samma skydd oavsett
            diskrimineringsgrund, för att skapa en lagstiftning som är så
            effektiv och heltäckande som möjligt samt för att lagstiftningen
            fullt ut ska få genomslag. Diskrimineringsombudsmannens (DO) verksamhet
            är central i arbetet för ett samhälle som är fritt från diskriminering.
            I det fortsatta arbetet är det därför viktigt att säkerställa
            att DO:s verksamhet bedrivs rättssäkert och effektivt och att
            fler individer som utsätts för diskriminering får möjlighet till
            upprättelse. Det är av vikt att myndigheten utifrån de ärenden
            som inkommer till myndigheten gör analyser om åtgärder och regelförändringar
            som generellt behövs för att komma till rätta med olika former
            av diskriminering. Även arbetet på lokal och regional nivå mot
            diskriminering är av stort värde. För att möjliggöra finansiering
            av andra prioriterade reformer avvisas dock regeringens höjning
            av anslag 2:1.
          </p>
          <p xml:id="i-9FXf5QViqbAmeNHMkDU9hX">
            Folkpartiet liberalerna och alliansregeringen presenterade i
            början av 2014 Sveriges första hbt-strategi. Syftet med strategin
            var att säkerställa lika rättigheter och möjligheter oavsett sexuell
            läggning, könsidentitet och könsuttryck. Det är viktigt att arbetet
            med strategin fortsätter, och vi är kritiska till att regeringen
            aviserar sänkta ambitioner på hbt-området när strategin löper
            ut. Från 2017 och framåt reserverar vi därför 6 miljoner kronor
            för fortsatta åtgärder på hbt-området. För år 2016 avvisar vi
            regeringens förslag till ospecificerad höjning av anslag 2:2 för
            att finansiera andra satsningar i vår budgetmotion. På detta anslag
            prioriterar vi en höjning av anslaget för stöd till hbt-organisationer
            med 4 miljoner kronor per 2016. Från 2017 tillskjuter vi ytterligare
            6 miljoner kronor för att finansiera en fortsättning av hbt-strategin.
          </p>
          <p xml:id="i-E8LKpSjpcDfR2CXLJyguKB">
            Det liberala jämställdhetsuppdraget tar sikte på kvinnors och
            mäns lika rätt till frihet, ansvar och makt. Det handlar om att
            frigöra individen genom att bekämpa den bristande jämställdheten
            och de värderingar som ligger bakom. Sverige är inte ett jämställt
            land. Patriarkala maktstrukturer begränsar individens frihet och
            möjlighet att delta fullt ut i samhället. Insikten att denna ofrihet
            särskilt drabbar kvinnor och att dessa maktstrukturer måste brytas
            gör Folkpartiet liberalerna till ett feministiskt parti.
          </p>
          <p xml:id="i-WwiLXHsJ48HvCuTKtLVbxb">
            Strävan mot jämställdhet är inte en fråga om tyckande, det är
            en fråga om kunskap. I dagens Sverige skiljer det 3,6 miljoner
            kronor i livsarbetsinkomst mellan en genomsnittlig man och en
            genomsnittlig kvinna, kvinnor tar ut tre gånger fler föräldradagar
            än män, traditionellt kvinnliga yrken präglas av lägre löner än
            traditionellt manliga yrken och kvinnor löper långt större risk
            att råka ut för grovt våld i det egna hemmet. Folkpartiet liberalerna
            utgår från sådana fakta, ser hur individer drabbas, erkänner strukturerna
            bakom och arbetar för förändring. Det är detta som är liberal
            feminism.
          </p>
          <p xml:id="i-9gyW9evvFFWaSpPsesQrYD">
            Ekonomisk ojämställdhet bidrar till fortsatt ojämställdhet på
            andra arenor, och ojämställdhet på andra arenor bidrar till fortsatt
            ekonomisk ojämställdhet. Folkpartiet liberalernas jämställdhetspolitik
            syftar till att bryta detta mönster. Vår utgångspunkt är att jämställdhet
            inte kommer av sig själv utan att jämställdhet kräver att aktörer
            agerar. Jämställdhet uppnås där ordinarie beslut fattas, resurser
            fördelas och normer skapas. Ett jämställdhetsperspektiv ska integreras
            i alla relevanta offentliga beslut.
          </p>
          <p xml:id="i-dk9WYCfW3wDpvgN8if8W7">
            Genom alliansregeringens ekonomiska politik har kvinnor fått
            bättre ekonomiska förutsättningar. Sedan 2006 har den genomsnittliga
            arbetstiden för kvinnor ökat, och andelen kvinnor som arbetade
            heltid 2013 var högre än någonsin tidigare. Folkpartiet liberalerna
            vill fortsätta arbeta för att sluta inkomstgapet mellan kvinnor
            och män.
          </p>
          <p xml:id="i-DUviwBdb7fu1EQbVnADagE">
            Bland de tjugo mest välavlönade yrkena är sjutton dominerade
            av män. Det behövs en politik som bryter den horisontella och
            vertikala segregationen på svensk arbetsmarknad. Det handlar också
            om villkoren när kvinnor arbetar. En del i detta arbete är Folkpartiet
            liberalernas satsning på karriärlöner för skickliga lärare, som
            höjer lönenivån i Sveriges största kvinnliga akademikeryrke. Folkpartiet
            liberalerna vill fortsätta verka för högre löner inom kvalificerade
            kvinnodominerade yrken i offentlig sektor. Därför föreslår Folkpartiet
            liberalerna på utgiftsområde 9 även en karriärreform för specialistsjuksköterskor.
          </p>
          <p xml:id="i-7XyF4P2TjtbTit5yXFaiEQ">
            Det offentliga har ett ansvar att verka för jämställd tillgång
            till makt och ska särskilt visa vägen genom jämställd karriärutveckling
            och rekrytering till myndigheter och offentligt ägda bolag. Att
            öka kvinnors företagande är ytterligare en prioritet.
          </p>
          <p xml:id="i-LhEjCjy8mK6fDeRkDvQUdf">
            Sveriges föräldraförsäkring har rankats som en av världens främsta.
            Den är generös i både längd och ersättningsgrad och den skapar
            reella möjligheter att kombinera föräldraskap med familj. Samtidigt
            bidrar det fortsatta ojämställda uttaget till att konservera en
            könssegregerad arbetsmarknad. När föräldraförsäkringen, som infördes
            för att underlätta kombinationen arbetsliv och barn, skapar strukturella
            problem i andra änden, måste staten också ta ansvar för att motverka
            dessa negativa effekter.
          </p>
          <p xml:id="i-VESP7P6mkEuvFsXoXwkmyq">
            Den långa frånvaro från arbetsmarknaden som föräldraförsäkringen
            ger upphov till för många kvinnor påverkar den ekonomiska jämställdheten
            på flera sätt. Förvärvsavbrottet påverkar inkomsten negativt under
            perioden som frånvarande, men kan också påverka individens lön
            och karriärmöjligheter därefter. Dessutom ger de lägre inkomsterna
            på sikt en lägre pension.
          </p>
          <p xml:id="i-VnHdshbKyUDSuwvYXFA4Js">
            Det finns också studier som utifrån svenska data visar att högutbildade
            kvinnor får försämrade karriärchanser efter föräldraledighet och
            att gravida kvinnor har dubbelt så hög risk att inträda i arbetslöshet
            som kvinnor som inte väntar barn, sannolikt på grund av diskriminering
            från arbetsgivarna. Sverige behöver en politik som vänder på detta.
          </p>
          <p xml:id="i-7tPvXGnu6cPLrZvpis7fri">
            Effekterna av ytterligare en öronmärkt månad, med ett högre uttag
            av män som följer, skulle sannolikt bli betydande. På utgiftsområde
            12 föreslår vi därför att en ytterligare månad i föräldraförsäkringen
            viks åt vardera föräldern, samt att jämställdhetsbonusen förstärks
            i stället för avvecklas.
          </p>
          <p xml:id="i-MijbY1tJ3o9ygKscoQqLR8">
            Mäns våld mot kvinnor är det mest extrema uttrycket för kvinnors
            utsatthet och har sin grund i ojämställdheten. Sverige ska vara
            en rättsstat för alla – oavsett kön, etnicitet och sexuell läggning.
            Därför är det också viktigt att angripa de attityder och idéer
            som finns i samhället och stärka de förebyggande insatserna. I
            detta perspektiv är det också centralt att inse att det hedersrelaterade
            våldet är ett allvarligt hot mot individers frihet och en central
            jämställdhetsfråga. Brott ska aldrig relativiseras med hänsyn
            till patriarkala traditioner eller hedersbegrepp.
          </p>
          <p xml:id="i-JnhoQKZUZ3niJozjaJyCk">
            Vi ser allvarligt på att de fria projektmedel som finns tillgängliga
            under anslag 3:1 för jämställdhetsarbete är betydligt lägre under
            nuvarande än under alliansregeringen. Jämfört med när Folkpartiet
            liberalerna ansvarade för jämställdhetspolitiken är detta en väsentlig
            ambitionssänkning. För att skapa reella förutsättningar att fortsätta
            arbetet med jämställdhetsintegrering inom den offentliga sektorn
            och öka kraften i det statliga jämställdhetsarbetet föreslår Folkpartiet
            liberalerna att anslag 3:1 ökar med 50 miljoner kronor 2016.
          </p>
          <table>
            <row xml:id="i-suMKpHxeweTtRSYfWLWYj">
              <cell>
                Tabell 1. Anslagsförslag 2016 för utgiftsområde 13 Jämställdhet
                och nyanlända invandrares etablering
              </cell>
            </row>
            <row xml:id="i-CdLLZeDmLTnfMWdaoW1efD"/>
            <row xml:id="i-3cGpX7R7WrMgdutXsfZcgh">
              <cell>
                Tusental kronor
              </cell>
            </row>
            <row xml:id="i-5SEMeuU6ix4ZY7PzjymQMf">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (FP)
              </cell>
            </row>
            <row xml:id="i-Qm8WqevkEEda4z27WcTHUP">
              <cell>
                1:1
              </cell>
              <cell>
                Integrationsåtgärder
              </cell>
              <cell>
                73 780
              </cell>
            </row>
            <row xml:id="i-DXZcdJbFCKoCF8CgdcGFMG">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                12 567 879
              </cell>
              <cell>
                −710 000
              </cell>
            </row>
            <row xml:id="i-CcSd1MkhX68N58ZpkMppFo">
              <cell>
                1:3
              </cell>
              <cell>
                Etableringsersättning till vissa nyanlända invandrare
              </cell>
              <cell>
                5 048 000
              </cell>
            </row>
            <row xml:id="i-GfPX9WnuRyvd1XSWDcoqde">
              <cell>
                1:4
              </cell>
              <cell>
                Ersättning för insatser för vissa nyanlända invandrare
              </cell>
              <cell>
                2 682 914
              </cell>
            </row>
            <row xml:id="i-Pewfvwr3FLxg46b44FH6oX">
              <cell>
                1:5
              </cell>
              <cell>
                Hemutrustningslån
              </cell>
              <cell>
                302 120
              </cell>
            </row>
            <row xml:id="i-4DXGb2zr5rQ3Hiex19MyWZ">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                109 114
              </cell>
              <cell>
                −10 000
              </cell>
            </row>
            <row xml:id="i-5KkoaGKh5SafJcZBGFB7os">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                47 919
              </cell>
              <cell>
                +1 000
              </cell>
            </row>
            <row xml:id="i-2X18hGfVrVFKxpUdwgreeZ">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                238 539
              </cell>
              <cell>
                +50 000
              </cell>
            </row>
            <row xml:id="i-SCcJWpbPhycu6eamsBQhW9">
              <cell>
                Summa
              </cell>
              <cell>
                21 070 265
              </cell>
              <cell>
                −669 000
              </cell>
            </row>
            <row xml:id="i-9394VHBZ1B6JNuQaaucTjw">
              <cell>
                Specificering av anslagsförändringar
              </cell>
            </row>
            <row xml:id="i-4Bi2z8wtoRcmBkqgEzjXbv">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                −160 000
              </cell>
            </row>
            <row xml:id="i-8JDGgGPERMMQyMqAmaEZdP">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                −350 000
              </cell>
            </row>
            <row xml:id="i-Dk6Zv27Aa8Ki9aqH8ZAYrd">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                −200 000
              </cell>
            </row>
            <row xml:id="i-PDW2gZc2384PHMKL8yFjbM">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                −10 000
              </cell>
            </row>
            <row xml:id="i-XiQKqCHp1WAYPERYvRNeLk">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                −9 000
              </cell>
            </row>
            <row xml:id="i-TVSVineoWRyo2ZFQcXa1RY">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                +4 000
              </cell>
            </row>
            <row xml:id="i-U3EpU6YbfoLnbGqJLFui9J">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                +50 000
              </cell>
            </row>
            <row xml:id="i-BPq6D3tnkFD42FNFGyJ9iq"/>
          </table>
        </div>
        <div type="motSignatures">
          <list>
            <item xml:id="i-UVRjm1ArJ7Jhe2bMSDFrgc" who="i-AHfQ621Fp1orxTGB2WDjUY">
              Fredrik Malm (FP)
            </item>
            <item xml:id="i-SLwUXi3mtXwru96U6pQW36" who="i-MgBfeQnReGPU152Si12BRU">
              Maria Arnholm (FP)
            </item>
            <item xml:id="i-oc6JaggSqZmuPRd9BoBx9" who="i-QKE6ihmLRJvwhV4neD6h7b">
              Erik Ullenhag (FP)
            </item>
            <item xml:id="i-Dv8grNrgNPtyk5mvLyY9E9" who="i-S7wLw9aynA5vbRCsqxxL3N">
              Tina Acketoft (FP)
            </item>
            <item xml:id="i-XurkBLdWmZ2EoaVTcdF85E" who="i-QQYotqFjTJA7EiQZc1Wmzs">
              Emma Carlsson Löfdahl (FP)
            </item>
            <item xml:id="i-HCAZvLrTTzHnNX6iiiCfrC" who="i-U6F8gqiuV2DEZN1aMhyDnJ">
              Christer Nylander (FP)
            </item>
            <item xml:id="i-M3oaxjtB9wK5hFJesrpCqp" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
          </list>
        </div>
      </div>
    </body>
  </text>
</TEI>
