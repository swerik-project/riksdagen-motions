<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1918--ak--00118">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__118/mot_1918__ak__118-001.pdf"/>
      <div xml:id="i-H3RANXwFD3X4Q7MVCZ1i5v" type="motHeader">
        <div xml:id="i-P5NRW6dKbYqsUBG2suGvsn" type="motTitle"/>
        <div xml:id="i-WmaETbCc1gZxPG3VCW973K" type="motSubmissionInfo"/>
      </div>
      <div xml:id="i-287f723YTEHvANuhwsLE4w" type="motBody">
        <div xml:id="i-7MLQVRThGVqJSQrwChjpAF">
          <p xml:id="i-Xe5MQ4c1MadxTXXntgGNAe">
            Motioner i Andra kammaren, Nr 118. 3
          </p>
          <p xml:id="i-KSxhgDpMuD2CoTCPw29V6t">
            Nr 118.
          </p>
          <p xml:id="i-UjSzJkdciw8L8ViEuf1VfU" type="titleString">
            Av herr Adelswärd, om skrivelse till Konungen angående revision
            av gällande bestämmelser om valsättet vid val till andra kammaren
            och till landsting.
          </p>
          <p xml:id="i-HGJSrcNneW47gY3EubPq9k">
            Erfarenheten från de val, som ägt rum såväl till andra kammaren
            som till landstingen, sedan nu gällande vallag trädde i kraft,
            har givit vid handen, att vissa brister vidlåda valmetoden, vilka
            givit anledning till befogade anmärkningar. Jag vill här endast
            omnämna de enligt min mening mest betydande av dessa brister.
            Den ena är att val- kretsarna äro för många eller med andra ord,
            att antalet riksdagsmän, som skall väljas inom varje valkrets,
            är för litet för att det propor- tionella valsättet skall kunna
            verka rättvist och den andra är att val- metoden håller möjligheten
            öppen för en grupp valmän att för sina valsedlar använda en annan
            grupps partibeteckning mot denna grupps vilja och medgivande.
            Redan vid 1907 års riksdag, då nu gällande rösträttsbestäm- melser
            och valmetod antogos, tillät jag mig ii andra kammaren väckta
            motioner nr 216 och nr 253 påpeka de brister jag ansåg förefinnas
            i det då föreliggande kungl. förslaget, som sedermera blev i huvudsak
            av riksdagen antaget. Rösträttsreformen genomfördes mot en stark
            minoritet i andra kammaren. Oppositionen gällde till väsentlig
            del valmetoden. Icke så mycket de proportionella valens princip,
            utan mera sättet för dess tillämpning. I ovannämnda motion nr
            216 fällde jag det uttalandet, att »det synes mig sålunda vara
            mot sättet för användandet och icke mot själva den proportionella
            idén, som någon verklig opposition finnes&gt; och an- förde vidare:
          </p>
          <pb facs="riksdagen-motions-pdf/data/1918/mot_1918__ak__118/mot_1918__ak__118-002.pdf"/>
          <p xml:id="i-VY5UNTws6V3TkxeQkfqr32">
            4 Motioner i Andra kammaren, Nr 118.
          </p>
          <p xml:id="i-8W8nCDEB62bqce9EC1Tddt">
            &gt;» Beträffande valmetoden är jag alltjämt av den övertygelsen,
            att man överskattat betydelsen av den matematiska noggrannheten.
            Det kan icke vara av praktisk betydelse, om fel i en eller annan
            val- krets för ett fåtal representanter av hela kammarens representant-
            antal skulle uppkomma, Ur strängt proportionalistisk synpunkt
            fordras dock, att repre- sentantantalet för varje valkrets är
            relativt stort — ju större det är, ju rättvisare verkar det proportionella
            valsättet. Ur denna synpunkt sett torde det stora antalet valkretsar
            enligt Kungl. Maj:ts förslag endast kunna försvaras såsom en övergångsform.
            Man måste antaga, att när det proportionella valsättets innebörd
            och verkningssätt väl en gång ingått i den allmänna uppfattningen,
            man ock skall finna att valkretsarna böra förstoras. För att undanröja
            svårigheterna 1 de allra folkfattigaste delarna i landet föreslår
            jag emellertid, att uppdelningen i valkretsar må ut- sträckas
            därhän, att några valkretsar kunna bliva enmansvalkretsar, i vilka
            majoritetsval får användas 1 likhet med en motsvarande anordning
            i den nya finska vallagen. Den inkonsekvens mot proportionsvalens
            tillämpning, som ligger häruti, torde icke kunna tillmätas någon
            praktisk betydelse, då endast valet av ett mycket ringa fåtal
            repre- sentanter härav beröres.» | Jag hyser fortfarande samma
            uppfattning och erfarenheten synes mig hava bekräftat att den
            är riktig. De valmansgrupper, som vid 1907 års riksdag voro representerade
            av minoriteten i andra kammaren, hysa alltjämt samma betänkligheter
            och samma misstro mot den propor- tionella valmetoden. Det torde
            icke kunna förnekas, att de icke sakna skäl härför. Men rättvisan
            av den proportionella valmetodens princip är icke bestridd. Det
            gäller, jag upprepar det, sättet för principens tillämpning, bristerna
            i valmetoden, och dessa synas mig därför med snaraste böra avhjälpas.
            Mot införandet av större valkretsar med möjlighet sålunda för
            varje valkrets att välja ett större antal riksdagsmän har den
            anmärk- ningen gjorts, att detta skulle giva anledning till valmännens
            upp- delning i ett allt för stort antal partigrupper. Detta skulle
            föranleda en skadlig splittring inom riksdagen och försvåra tillämpningen
            av ett parlamentariskt styrelsesätt. Detta betraktelsesätt synes
            mig emeller- tid bero på en förväxling av orsak och verkan. Det
            är icke valmetoden, som föranleder partigrupperingarna. Ett flertal
            partigrupperingar är en naturlig och oundviklig följd av det politiska
            livets utveckling, av den mångfald av frågor på olika områden,
            som nu ständigt äro före-
          </p>
          <pb facs="riksdagen-motions-pdf/data/1918/mot_1918__ak__118/mot_1918__ak__118-003.pdf"/>
          <p xml:id="i-Y4uUAU3REjCXZh1go1XPkt">
            Motioner i Andra kammaren, Nr 118. d mål för folkrepresentationens
            behandling och prövning, och det är knappast tänkbart, att varje
            valman skall inom ramen för något av de tre stora partier, som
            hittills varit att räkna med, finna ett till- fredsställande uttryck
            för ens det huvudsakliga av hans personliga åskådning. Följden
            blir att han, som redan blivit händelsen med mången valman, hellre
            avstår från att begagna sin rösträtt än att rösta med ett parti,
            som han icke känner sig helt tillhöra, eller ock bildandet av
            sammanslutningar av valmän, som med användande av något av de
            stora partiernas partibeteckning rösta med en valsedel, upptagande
            helt andra namn än partiets egna. Det sistnämnda har vid det sista
            andrakammarvalet i stor utsträckning blivit händelsen. I verkligheten
            existera nu icke mindre an sex rikdagspartier. Men valmetoden
            kan sägas icke lämna rum för mer än tre partier. Ett flertal valkretsar
            finnas, där blott tre riksdagsmän väljas, och även bland dem,
            som äga att välja ett större antal, finnas många, inom vilka valmännen
            äro så fördelade, att en valmansgrupp, även till- hörande ett
            av de tre större partierna, har mycket små utsikter att bliva
            representerad. Landstingsmannavalkretsar finnas, där antalet,
            som skola väljas, understiger tre, vilket uppenbarligen föranleder
            en ren parodi på proportionella val. Då det nu är ådagalagt, att
            ett flertal partier behövas för att motsvara meningsriktningar
            inom valmanskåren, synes det självfallet, att valmetoden bör rättas
            efter detta förhållande, vilket kan ske endast i samband med ökningen
            av valkretsarnas storlek. I samband med en sådan förändring borde
            uppdelningen uti särskilda stads- och lantval- kretsar i de fall,
            då icke stadens storlek medgiver att den ensam kan utgöra en eller
            flera valkretsar, upphöra. Denna uppdelning, som är en kvarleva
            från äldre förhållanden, är icke överensstämmande med de proportionella
            valens idé, kan icke konsekvent tillämpas och inverkar i många
            fall, där den tillämpas, synnerligen ofördelaktigt och onatur-
            ligt på valen. Den påstådda olägenheten av ett flertal partigrupperingar
            för till- lämpandet av parlamentarismen synes mig i hög grad överdriven:
            Då i alla händelser ett fertal partier i realiteten icke kan undvikas,
            måste tillämpningen av parlamentarismen rätta sig därefter och
            detta för- hållande bör icke få lägga hinder i vägen för sådana
            ändringar i val- lagen, som visat sig erforderliga för att med
            valmetoden skall uppnås den rättvisa, som med densamma åsyftas.
            Den typiska parlamentarismen, den engelska, förutsatte endast
            två partier, men som bekant har även i England ett större antal
          </p>
          <pb facs="riksdagen-motions-pdf/data/1918/mot_1918__ak__118/mot_1918__ak__118-004.pdf"/>
          <p xml:id="i-77DfWDSDagaDDsZcAUyMeB">
            6 Motioner i Andra kammaren, Nr 118.
          </p>
          <p xml:id="i-2tCZdk4LzMdvF2RNBtYdvG">
            partier uppstått. I andra länder, där ett parlamentariskt styrelsesätt
            sedan länge är tillämpat, äro folkrepresentationerna uppdelade
            i ett stort antal partigrupper, större än vad som sannolikt, åtminstone
            på länge, kan tänkas bliva förhållandet i Sverige. Regeringsmajoriteterna
            bildas där av block, bestående av fera olika partier, vilket redan
            kan sägas vara förhållandet även i den svenska riksdagen. Den
            andra bristen i den nuvarande valmetoden, som jag ovan antytt,
            den nämligen, att ett partis partibeteckning utan medgivande kan
            användas av ett annat, har man haft särskild anledning att upp-
            märksamma vid senaste andrakammarval, då ett sådant ohederligt
            för- faringssätt vid fera tillfällen användes på ett sätt, som
            kan betecknas skandalöst. Angeläget synes det i den politiska
            moralens namn vara, att ett sådant förfaringssätt om möjligt förhindras
            genom lämpliga bestämmelser i vallagen. Då jag icke är i tillfälle
            att framlägga ett detaljerat förslag till ändringar för att rätta
            nu påpekade och andra brister i valmetoden, om vilka erfarenhet
            vunnits under den tid nu gällande vallag varit i tillämpning,
            anser jag icke nödigt ytterligare motivera denna min framställning.
            Jag tillåter mig emellertid att hänvisa till ovannämnda båda motioner
            av år 1907 och den i dessa förekommande motiveringen, vilken i
            huvudsak ännu har sin giltighet och endast ytterligare bestyr-
            kes av erfarenheten. Jag inskränker mig för närvarande till en
            hemställan, att riks- dagen måtte besluta att i skrivelse till
            Kungl. Maj:t anhålla,
          </p>
          <p xml:id="i-B2z3zkVbEXKZcsvJ1VZswD">
            att Kungl. Maj:t måtte låta utreda, i vad mån en revision av
            nu gällande bestämmelser om valsättet vid val till andra kammaren
            och till landsting bör äga rum för att vinna rättelse av de brister,
            som vunnen erfarenhet visat vidlåda desamma med sär- skilt avseende
            fästat på en begränsning av valkret- sarnas antal och på förekommandet
            av missbruk av partibeteckningar på valsedlarna, samt att snarast
            möjligt till riksdagen framlägga förslag till sådana ändringar,
            vartill utredningen föranleder.
          </p>
          <p xml:id="i-WtoCkJnwWzJTbANJLaKtb9" type="date">
            Stockholm den 25 januari 1918.
          </p>
          <div xml:id="i-KzC9K1txviZiy54CFgQcgV" type="signatureBlock">
            <list xml:id="i-WN1v5NscCgShYxWJE8YLwo">
              <item xml:id="i-HBR71s1MCWVpuaAw7YeNjL" who="i-KSYmHt2CfUPZ7TEuPagciq" type="signature">
                Theodor Adelswärd
              </item>
            </list>
          </div>
        </div>
      </div>
    </body>
  </text>
</TEI>
