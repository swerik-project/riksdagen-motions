<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00345">
  <teiHeader>
    <fileDesc>
      <titleStmt>
        <title>Samlad revision av statsbidrag till kommunsektorn</title>
        <author corresp="i-QYUn9LH1BFyUaLeMaR5S5h">av Otto von Arnold (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samlad revision av statsbidrag till kommunsektorn</title>
          <idno type="rdwebb">GZ02K345</idno>
          <rs type="number">K345</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K345/text</ref>
          <ref type="dokument_url_html">http://data.riksdagen.se/dokument/GZ02K345</ref>
          <ref type="dokumentstatus_url_xml">http://data.riksdagen.se/dokumentstatus/GZ02K345</ref>
          <ref type="doc">http://data.riksdagen.se/fil/4F21FFD0-55FA-4936-9688-60D2E22919D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y9ZyW6XLeexZueeCX93UfK" type="signed"/>
        <correspContext corresp="i-Y9ZyW6XLeexZueeCX93UfK">
          <note type="signatory" corresp="i-QYUn9LH1BFyUaLeMaR5S5h"/>
        </correspContext>
        <correspAction xml:id="i-D25aAMUHVJH4o6y3sLBK7N" type="numbering">
          <date when="2011-10-10"/>
        </correspAction>
        <correspAction xml:id="i-Ch1ixs2v1TJhyfVNh6Wu4b" type="submission">
          <date when="2011-10-05"/>
        </correspAction>
        <correspAction xml:id="i-Y8RuLQSRoYBuWSthy3eku2" type="transfer">
          <date when="2011-10-04"/>
        </correspAction>
        <correspAction xml:id="i-Qt1qCpWDZf5JgpbhhPRW46" type="assigned"/>
        <correspContext corresp="i-Qt1qCpWDZf5JgpbhhPRW46">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LS5pahP2moR2VBP6y7GRUm" type="motBody">
        <div xml:id="i-J2aTQScDRzT87bUb3iYC7V" type="motProposal" subtype="förslag">
          <head xml:id="i-7e5hqq2Riuam6FwzrA4q4q">
            Förslag till riksdagsbeslut
          </head>
          <p xml:id="i-3xECevDYUsb5bXQFWE67SJ">
            Riksdagen tillkännager för regeringen som sin mening vad som
            anförs i motionen om att utreda hur en samlad revision av statsbidragen
            till kommunerna kan ske.
          </p>
        </div>
        <div xml:id="i-Xf4VF6Ux7gRbKzPpSZzNig" type="motContent">
          <head xml:id="i-7KcD5gq7FcPq32YxR3Pk9a" type="h1">
            Motivering
          </head>
          <p xml:id="i-EyZD2amrsaFWHkybW2RNxq">
            I budgetpropositionen framgår bland annat att tillfälliga statsbidrag
            till kommunsektorn under 2011 uppgår till 8 miljarder kronor och
            under 2012 till 5 miljarder kronor för att hålla uppe inkomsterna
            i kommuner, landsting och regioner.
          </p>
          <p xml:id="i-DvXzua1Bwn45G2tR7qW49d">
            Än mer pengar ges dock på regelbunden basis, och vid sidan av
            skatteinkomsterna svarar statsbidragen för de största inkomsterna
            i kommuner och landsting. År 2010 uppgick statsbidragen totalt
            till 138 miljarder kronor. 86 miljarder kronor var då generella
            bidrag och 52 miljarder kronor riktade bidrag.
          </p>
          <p xml:id="i-2s4559388WXTwtdq69bNHT">
            Frågan är naturligtvis hur revisionen av de statliga medel som
            tillskjuts kommunsektorn på detta sätt utförs. För granskningen
            av den statliga verksamheten och därigenom medverka till god resursanvändning
            och en effektiv förvaltning i staten finns Riksrevisionen, som
            är en del av riksdagens kontrollmakt. Myndigheten leds av tre
            riksrevisorer som självständigt beslutar om vad de ska granska.
            Deras maktbefogenheter sträcker sig dock inte till kommunsektorn,
            då bland annat det kommunala självstyret kan vara ett hinder för
            detta.
          </p>
          <p xml:id="i-LAYe7pAtmsgffQozEHjsSk">
            Nu finns visserligen vissa revisionsuppdrag hos länsstyrelserna
            och andra myndigheter, som exempelvis Socialstyrelsen som kontrollerar
            behandlingshem etcetera. Denna form av revision sker dock bara
            inom vissa områden, och det finns inte någon övergripande kontrollfunktion
            som på ett oberoende sätt kan granska att de statliga medel som
            årligen tillskjuts kommunsektorn används på rätt sätt och i enlighet
            med folkviljans direktiv.
          </p>
          <p xml:id="i-4mdrqdZ5FiMyQ9ocZ7mHf4">
            Mot denna bakgrund bör en utredning tillsättas för att ta ställning
            till hur statsbidragen till kommunerna ska granskas och revision
            ske. Övervägas bör hur en samlad statlig revision av de statliga
            bidragen till kommunerna kan ske, hur detta harmonierar med det
            kommunala självstyret samt om Riksrevisionen bör få ett utökat
            mandat med möjlighet att granska kommunsektorn som en del av riksdagens
            kontrollmakt över budgetarbetet.
          </p>
        </div>
        <div xml:id="i-9y4tTCmLZrAQcBbPibCgt8" type="motSignatures">
          <list xml:id="i-MLSqqDJkGaJ4QmgVaZcXkF">
            <item xml:id="i-TSkJG29Yu5mdNx4KQyxpEE" who="i-QYUn9LH1BFyUaLeMaR5S5h">
              Otto von Arnold (KD)
            </item>
          </list>
        </div>
      </div>
    </body>
  </text>
</TEI>
