<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00422">
  <teiHeader>
    <fileDesc>
      <titleStmt>
        <title>Gårdsförsäljning av egenproducerad starksprit</title>
        <author corresp="i-R9MuNkxgtjYredKHhh6ujV">av Per Bill m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av egenproducerad starksprit</title>
          <idno type="rdwebb">GU02So422</idno>
          <rs type="number">So422</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So422/text</ref>
          <ref type="dokument_url_html">http://data.riksdagen.se/dokument/GU02So422</ref>
          <ref type="dokumentstatus_url_xml">http://data.riksdagen.se/dokumentstatus/GU02So422</ref>
          <ref type="doc">http://data.riksdagen.se/fil/7819B7C4-92E6-4573-AD39-4007CD84F8AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RGPZHPLW8Zd8vPZihKKXbs" type="signed"/>
        <correspContext corresp="i-RGPZHPLW8Zd8vPZihKKXbs">
          <note type="signatory" corresp="i-R9MuNkxgtjYredKHhh6ujV"/>
          <note type="signatory" corresp="i-DKsVYU73WDtSTFEeLoboVx"/>
          <note type="signatory" corresp="i-TSGehE1rwudkXFF6bgJHmH"/>
        </correspContext>
        <correspAction xml:id="i-95TgVdPQfMu9odMjSiGrFY" type="referral">
          <date when="2006-11-07"/>
        </correspAction>
        <correspAction xml:id="i-Ts58CrEFRdK6xKd9SGC4Gm" type="dismissal">
          <date when="2006-11-07"/>
        </correspAction>
        <correspAction xml:id="i-768Vv8DWy7YkqFQWpw19EZ" type="numbering">
          <date when="2006-11-02"/>
        </correspAction>
        <correspAction xml:id="i-26BK7djfTn4W2XmH4BCapS" type="submission">
          <date when="2006-10-31"/>
        </correspAction>
        <correspAction xml:id="i-JJo7PXHpuPTd7yqzEQKSbD" type="transfer">
          <date when="2006-10-31"/>
        </correspAction>
        <correspAction xml:id="i-QxY7vyfnVwNr2TsWP4QYcG" type="assigned"/>
        <correspContext corresp="i-QxY7vyfnVwNr2TsWP4QYcG">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QLdsGzqdZAAogzN7uCZDXQ">
            Förslag till riksdagsbeslut
          </head>
          <p xml:id="i-R96XgMDiLMceweboaK9jMv">
            Riksdagen tillkännager för regeringen som sin mening vad i motionen
            anförs om gårdsförsäljning av egenproducerad starksprit.
          </p>
        </div>
        <div type="motContent">
          <head xml:id="i-ryvNQDp6LFDea1HC1yuTT" type="h1">
            Gårdsförsäljning av egenproducerad starksprit
          </head>
          <head xml:id="i-DPzVVrLtaWZqf8Tav4bFMA" type="h1">
            Motivering
          </head>
          <p xml:id="i-JhoTrs8Zor5rbhaxsqHhPo">
            När Sverige blev medlem av EU 1995 upphörde flera av monopolen
            på alkoholområdet, t.ex. import, tillverkning och partihandelsförsäljning
            detta för att anpassa Sverige till den inre marknadens friheter.
            Dock valde vi i Sverige att behålla detaljhandelsmonopolet, Systembolaget,
            av alkoholpolitiska skäl. Villkoret vid förhandlingarna om svenskt
            EU-inträde var att slå vakt om näringsfriheten för producenter.
            Systembolaget fick inte diskriminera producenter inom EU.
          </p>
          <head xml:id="i-LCgp5okT9LxmF9Fb6iYAZC" type="h1">
            Problem för inhemska producenter
          </head>
          <p xml:id="i-RMTeFfCWQ1YLoyUbv5NHmW">
            Systembolaget ska ha ett utbud som motsvarar ett tvärsnitt av
            drycker från hela världen. Inget land, område eller någon producent
            får diskrimineras. Alla offerter ska bedömas lika, oavsett ursprung.
            Detta innebär att endast en bråkdel av alla världens starkspritsproducenter
            ges tillträde till den svenska marknaden.
          </p>
          <p xml:id="i-4P2npdgjoVycNWQ92izLDK">
            Svenska producenters möjlighet att få in sina drycker i Systembolagets
            sortiment är och ska givetvis vara lika små som utländska producenters
            eftersom dessa annars skulle bli diskriminerade. Systembolaget
            gör också allt för att undvika att anklagas för det, ty då skulle
            deras monopolställning äventyras.
          </p>
          <p xml:id="i-Y8MNTvKcrBY8gUaJUWwy81">
            Systembolagets storskalighet innebär också ett hinder. Monopolet
            ska förse hela Sverige, vilket kräver stora kvantiteter. Inhemska
            starkspritsproducenter saknar ofta möjlighet att tillgodose detta,
            vilket i synnerhet gäller för nyetablerade företag.
          </p>
          <p xml:id="i-79LqV3mmV3Tm66rjfc98Yp">
            Ett annat problem är Systembolagets nya sortimentssystem som
            innebär flera nackdelar för inhemska producenter. Dels minskas
            det totala sortimentet, dels minskas den andel av den enskilda
            butikens sortiment som butikschefen själv får bestämma över och
            där det tidigare fanns ett visst utrymme för lokala producenter
            till 20 %. Framför allt innebär det nya systemet att kravet på
            butikerna att hålla ett brett sortiment i lager minskar. Tanken
            är i stället att fler produkter ska beställas. De mer ovanliga
            produkterna, som inhemsk starksprit, blir därmed mer svårtillgängliga
            för kunderna, som inte längre kan välja dem spontant, utan måste
            planera ett sådant inköp.
          </p>
          <p xml:id="i-Uo4w8GQy7wyW9uXrJPxkWt">
            Att sälja via Systembolaget blir alltså svårt för våra inhemska
            producenter. Deras villkor blir helt annorlunda än deras utländska
            kollegers. I andra länder kan producenterna sälja direkt till
            sin hemmamarknad. En fri starkspritmarknad tenderar även att gynna
            det egna områdets produktion. I synnerhet gäller det den lokala
            närmarknaden som är helt essentiell för mindre producenter. Den
            här gårdsförsäljningen är ett billigt och enkelt sätt att sälja
            dryckerna. Det behövs inga mellanled eller någon fördyrande distribution.
          </p>
          <p xml:id="i-DYFFx1R7ivP3seamLnKtih">
            Svenska producenter är tyvärr förhindrade att göra samma sak
            på grund av monopolet. Det här försätter den inhemska produktionen
            av starksprit i en omöjlig sits. Å ena sidan råder näringsfrihet
            och inget tillverkningsmonopol. Å andra sidan finns det bara en
            möjlighet att sälja starksprit till kunderna och det är genom
            Systembolaget, som inte får särbehandla svenska drycker. Därför
            vore det önskvärt att tillåta gårdsförsäljning i Sverige.
          </p>
          <head xml:id="i-PpEAwvKiDqijfLdLWx22KL" type="h1">
            Starkspritsproducenter i Sverige
          </head>
          <p xml:id="i-TbgbFZbgBFAB4XevBEWwFB">
            Trots alla problem och ofördelaktiga regler för starkspritsproducenterna
            i Sverige har det vuxit upp flera spännande verksamheter runtom
            i Sverige. Bland dessa producenter märks:
          </p>
          <list style="ul">
            <item xml:id="i-TkYiWhzbwKwPVHzfkRUE2Z">
              Mackmyra Svensk Whisky AB, beläget i Valbo i Gävleborgs län.
              De tillverkar whisky med svensk prägel.
            </item>
            <item xml:id="i-DCRVeAnLypuoTKqnyTE2wB">
              Svensk Vodka i Motala AB, beläget i Motala och i Stockholm. De
              tillverkar svensk vodka.
            </item>
          </list>
          <head xml:id="i-Tf69SmK9eSVekdMcC3oBes" type="h1">
            Det finska exemplet
          </head>
          <p xml:id="i-4iUz2AqoMnURaJK9NaojB6">
            Ett konkret exempel är Finland som likt Sverige har försäljningsmonopol
            på alkoholhaltiga drycker. Där är det tillåtet för inhemska vinproducenter
            att bedriva gårdsförsäljning. På den egna gården kan man sälja
            fruktvin till besökare. Det har avsevärt gynnat de inhemska producenterna
            och dessutom inneburit en ny form av turistnäring. Intresset har
            varit stort att åka runt på landsbygden och besöka vingårdar.
          </p>
          <p xml:id="i-DXnGemP2bVNeR3m9a5UY7u">
            Gårdsförsäljningen innebär ett litet undantag från finska Alkos
            monopol, men i själva verket har den finska lösningen stärkt monopolet.
            Det hindrar inte längre näringsfriheten för de inhemska producenterna,
            men Alko kan samtidigt tillämpa konkurrensneutrala principer vad
            gäller upphandlingen till sitt eget sortiment.
          </p>
          <p xml:id="i-7arrE7m9p7QG7LXyxArZCa">
            Även finska myndigheter är positiva till gårdsförsäljningen,
            vilket inte minst illustreras av att de överväger att utöka dryckeskategorier
            som ska få säljas. Förutom fruktvin ska det även gå att sälja
            inhemskt producerade likörer med lägre alkoholhalt.
          </p>
          <head xml:id="i-GaGfSPPkhxqc2dB33J1LZK" type="h1">
            Eventuella invändningar
          </head>
          <p xml:id="i-9eGPbWYeDtKwzqkwxEnzCR">
            Det finns farhågor om att en gårdsförsäljning skulle utmana Systembolagets
            monopol. Förvisso sker ett undantag från detaljhandelsmonopolet,
            men det är den enda lösning som kan förena näringsfriheten med
            den fria konkurrensen. Alternativet är att helt avveckla monopolet.
          </p>
          <p xml:id="i-KxD12n4rV5sJ9fVkLi4i5Z">
            Vad gäller alkoholpolitiska aspekter innebär gårdsförsäljning
            naturligtvis en ökad tillgänglighet. Det är förstås oerhört viktigt
            att poängtera att gårdsförsäljningen måste underkastas samma regler
            och samma tillsyn som annan alkoholförsäljning för att stävja
            att alkohol säljs till minderåriga. Sådant ska beivras på samma
            sätt som sker vad gäller restauranger eller Systembolagets butiker.
          </p>
          <head xml:id="i-FQgZjxT2hr1pgkANNLgTiA" type="h1">
            Positiva effekter
          </head>
          <p xml:id="i-ASgm5LanjpXrvQFxZwnDRt">
            Producenterna av svenskt fruktvin (och vin) borde ha rätt att
            få rimliga möjligheter till avsättning av sina produkter. Det
            vore till gagn för Sverige, särskilt landsbygden, om fruktvinsproduktionen
            åter kunde etablera sig som en svensk näring, vilket den var före
            monopolets införande vid början av 1900-talet. Det skulle skapa
            nya arbetstillfällen och ökad avsättning för svensk frukt- och
            bärodling, liksom för tillvaratagandet av vilda bär. Det skulle
            även bidra till en ökad inhemsk turism. I Finland har vi noterat
            alla dessa positiva konsekvenser till följd av möjligheterna till
            gårdsförsäljning.
          </p>
        </div>
        <div type="motSignatures">
          <list>
            <item xml:id="i-7YYnQZ3qBee6yb7pbVNpWk" who="i-R9MuNkxgtjYredKHhh6ujV">
              Per Bill (m)
            </item>
            <item xml:id="i-PCWvRZGxeBZN8sPM6kp4Fz" who="i-DKsVYU73WDtSTFEeLoboVx">
              Ola Sundell (m)
            </item>
            <item xml:id="i-XpGVrzEt5DNVU71Xy5mQmy" who="i-TSGehE1rwudkXFF6bgJHmH">
              Henrik von Sydow (m)
            </item>
          </list>
        </div>
      </div>
    </body>
  </text>
</TEI>
