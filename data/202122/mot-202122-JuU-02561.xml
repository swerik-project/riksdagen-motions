<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02561">
  <teiHeader>
    <fileDesc>
      <titleStmt>
        <title>Mäns våld mot kvinnor</title>
        <author corresp="i-6CDBu9cGS7gf8ZVfBc8qEk">av Ann-Christine From Utterstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2561 av Ann-Christine From Utterstedt m.fl. (SD)</title>
          <idno type="rdwebb">H9022561</idno>
          <rs type="number">2561</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022561/text</ref>
          <ref type="dokument_url_html">http://data.riksdagen.se/dokument/H9022561</ref>
          <ref type="dokumentstatus_url_xml">http://data.riksdagen.se/dokumentstatus/H9022561</ref>
          <ref type="docx">http://data.riksdagen.se/fil/27203C3C-06F6-4242-8836-B74711CE01FF</ref>
          <ref type="pdf">http://data.riksdagen.se/fil/75E7BCD2-30B2-491E-B2B7-936E84A0CCA7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-fKJJ9QPNzFdL1oeX3xWuj" type="signed"/>
        <correspContext corresp="i-fKJJ9QPNzFdL1oeX3xWuj">
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-4wsP6LwQoWWj732ozhmgSc"/>
        </correspContext>
        <correspAction xml:id="i-DxhpoaoNnmrUzZJVqVun4K" type="submitted">
          <date when="2021-10-01"/>
          <time when="18:54:07"/>
        </correspAction>
        <correspAction xml:id="i-HTPU8gggdSvmL298vbQJJg" type="reviewed">
          <date when="2021-10-04"/>
          <time when="13:08:49"/>
        </correspAction>
        <correspAction xml:id="i-6K4GzpR6itors6yHsRp2zG" type="referred">
          <date when="2021-10-14"/>
        </correspAction>
        <correspAction xml:id="i-26eSZNXznBmRHZXYW8Gh7L" type="assigned">
          <date when="2022-10-05"/>
          <time when="11:47:27"/>
        </correspAction>
        <correspContext corresp="i-26eSZNXznBmRHZXYW8Gh7L">
          <ref type="assignedTo">Justitieutskottet</ref>
        </correspContext>
        <correspAction xml:id="i-YbAwH3KQAWNBH1ALHXCAJw" type="behandlas_i"/>
        <correspContext corresp="i-YbAwH3KQAWNBH1ALHXCAJw">
          <ref type="uppgift">2021/22:JuU8</ref>
          <ref type="ref_dok_id">H901JuU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU8</ref>
          <ref type="ref_dok_titel">Skärpta straff för våld och andra kränkningar i nära relationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R9x9RfWsgN9N94SMJ5v31U" type="behandlas_i"/>
        <correspContext corresp="i-R9x9RfWsgN9N94SMJ5v31U">
          <ref type="uppgift">2021/22:AU1</ref>
          <ref type="ref_dok_id">H901AU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LtQJ6C7ii6d44boKRfeQij" type="behandlas_i"/>
        <correspContext corresp="i-LtQJ6C7ii6d44boKRfeQij">
          <ref type="uppgift">2021/22:CU7</ref>
          <ref type="ref_dok_id">H901CU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU7</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XL9zzrZfv9JUnN54S7Lq9B" type="behandlas_i"/>
        <correspContext corresp="i-XL9zzrZfv9JUnN54S7Lq9B">
          <ref type="uppgift">2021/22:AU8</ref>
          <ref type="ref_dok_id">H901AU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU8</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MGJHtmSKRTkY6eaT7jzUXa" type="behandlas_i"/>
        <correspContext corresp="i-MGJHtmSKRTkY6eaT7jzUXa">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QFhhD7eSJ4L1WSq8V1Wnxw" type="behandlas_i"/>
        <correspContext corresp="i-QFhhD7eSJ4L1WSq8V1Wnxw">
          <ref type="uppgift">2021/22:SfU20</ref>
          <ref type="ref_dok_id">H901SfU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU20</ref>
          <ref type="ref_dok_titel">Migration, asylpolitik och anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QDkBXLBpWjQGH1xuLDedvr" type="behandlas_i"/>
        <correspContext corresp="i-QDkBXLBpWjQGH1xuLDedvr">
          <ref type="uppgift">2021/22:SoU19</ref>
          <ref type="ref_dok_id">H901SoU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens arbete m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Fd8qDFtVUXchVfkZSbE4re" type="behandlas_i"/>
        <correspContext corresp="i-Fd8qDFtVUXchVfkZSbE4re">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3yo4CjMCZQe92B8uyACTqV" type="behandlas_i"/>
        <correspContext corresp="i-3yo4CjMCZQe92B8uyACTqV">
          <ref type="uppgift">2021/22:CU20</ref>
          <ref type="ref_dok_id">H901CU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU20</ref>
          <ref type="ref_dok_titel">Stärkt rätt till skadestånd för brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4q612ia3HtD8mUJRa7dd6e" type="behandlas_i"/>
        <correspContext corresp="i-4q612ia3HtD8mUJRa7dd6e">
          <ref type="uppgift">2021/22:SfU28</ref>
          <ref type="ref_dok_id">H901SfU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU28</ref>
          <ref type="ref_dok_titel">Utvisning på grund av brott - ett skärpt regelverk</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HBxG5vQ3brJcnSmwbshWdP" type="motHeader">
        <div xml:id="i-AEC7zi7zReXuaXPXSifG1D" type="motTitle">
          Motion till riksdagen 2021/22:2561 av Ann-Christine From Utterstedt
          m.fl. (SD) Mäns våld mot kvinnor
        </div>
      </div>
      <div xml:id="i-2mRbSJHFf1DzAuePA9i8gy" type="motBody">
        <div xml:id="i-DWedquW4YwarYHpZezBCCF" type="motProposal" subtype="förslag">
          <head xml:id="i-Y9UiWdvxrzfG67UikRQ1g7">
            Förslag till riksdagsbeslut
          </head>
          <list xml:id="i-85PRTNP57NAdDM2BpBqomK" style="ol">
            <item xml:id="i-9v3UaFh13QH4feFJrAFNzW">
              Riksdagen ställer sig bakom det som anförs i motionen om en nollvision
              för kvinnovåld och tillkännager detta för regeringen.
            </item>
            <item xml:id="i-GHKwKYwr4EF6NhmEJY2gMi">
              Riksdagen ställer sig bakom det som anförs i motionen om att
              det i 5 kap. 11 a § socialtjänstlagen bör förtydligas att arbetet
              också ska innefatta förebyggande åtgärder mot de som uppvisar
              ett våldsamt beteende, och detta tillkännager riksdagen för regeringen.
            </item>
            <item xml:id="i-CStMv4TzheacC4X3PqopKj">
              Riksdagen ställer sig bakom det som anförs i motionen om ett
              nationellt hjälpnummer för våldsutövare och tillkännager detta
              för regeringen.
            </item>
            <item xml:id="i-Ta5kP8rNsVGW6YCAuJWNk3">
              Riksdagen ställer sig bakom det som anförs i motionen om ett
              nationellt kompetenscentrum om mäns våld mot kvinnor och tillkännager
              detta för regeringen.
            </item>
            <item xml:id="i-8b8zRcdffkUTiHVP3CmE65">
              Riksdagen ställer sig bakom det som anförs i motionen om att
              tillsätta en haverikommission vid varje fall av dödligt kvinnovåld
              och tillkännager detta för regeringen.
            </item>
            <item xml:id="i-6hRrUM8obA9FaaA5PeqrSt">
              Riksdagen ställer sig bakom det som anförs i motionen om att
              förenkla utfärdandet av kontaktförbud och tillkännager detta för
              regeringen.
            </item>
            <item xml:id="i-7eTaZiDexvzDiRRS7P2VhT">
              Riksdagen ställer sig bakom det som anförs i motionen om skärpta
              straff för överträdelse av kontaktförbud och tillkännager detta
              för regeringen.
            </item>
            <item xml:id="i-FPjbvxFrFr19C7zFyHmahP">
              Riksdagen ställer sig bakom det som anförs i motionen om ringa
              överträdelse av kontaktförbud och tillkännager detta för regeringen.
            </item>
            <item xml:id="i-Nw2iqhPRtUmJHkgMjvkwJW">
              Riksdagen ställer sig bakom det som anförs i motionen om kontaktförbud
              med hjälp av elektronisk övervakning av gärningsmän dömda för
              vålds- och sexualbrott och tillkännager detta för regeringen.
            </item>
            <item xml:id="i-3gcMPpUXRjjkB6NyJe4N2q">
              Riksdagen ställer sig bakom det som anförs i motionen om sexualbrott,
              olaga förföljelse, grov kvinnofridskränkning och människosmuggling
              och tillkännager detta för regeringen.
            </item>
            <item xml:id="i-Emzpfd5VAQDcb9d8WLXTpW">
              Riksdagen ställer sig bakom det som anförs i motionen om höjda
              skadestånd för kvinnovåldsbrott och tillkännager detta för regeringen.
            </item>
            <item xml:id="i-BMR55AwRrje4NPUAYGSjqH">
              Riksdagen ställer sig bakom det som anförs i motionen om en statlig
              skadeståndsgaranti och tillkännager detta för regeringen.
            </item>
            <item xml:id="i-5REMGqZXyf7amU5kG4j61v">
              Riksdagen ställer sig bakom det som anförs i motionen om att
              se över möjligheterna till ökat stöd till kvinnojourer och tillkännager
              detta för regeringen.
            </item>
            <item xml:id="i-Wog2vKAfbZNfvFX5UX856e">
              Riksdagen ställer sig bakom det som anförs i motionen om att
              tillse att samtliga kvinnojourer innehar rätt kunskap om att hantera
              hedersvåldsutsatta och tillkännager detta för regeringen.
            </item>
            <item xml:id="i-zqrTc5EMJYETikNs46efR">
              Riksdagen ställer sig bakom det som anförs i motionen om utvisning
              av utländska våldtäktsmän och tillkännager detta för regeringen.
            </item>
            <item xml:id="i-4aq9mJzRthdsmmy6eJTdfi">
              Riksdagen ställer sig bakom det som anförs i motionen om skydd
              mot relationsvåld i samband med anhöriginvandring och tillkännager
              detta för regeringen.
            </item>
          </list>
        </div>
        <div xml:id="i-JanJk49k8oWt8mC8vijf3N" type="motContent">
          <head xml:id="i-W8xGSiPEtbqZEcSGotA3ZU" type="h1">
            Motivering
          </head>
          <p xml:id="i-QkJbrSgw8Huc5NsVyXoLZH">
            Män och kvinnor ska ha samma möjligheter och rättigheter och
            därmed också ha lika stor rätt till ett tryggt liv. Det utbredda
            kvinnovåldet skapar dock en otrygghet för just den kvinnliga delen
            av befolkningen, som i sin tur leder till oacceptabla inskränkningar
            i kvinnors frihet och livsmönster. Kvinnovåld är därför ett betydande
            jämställdhets­problem som måste tas på största allvar.
          </p>
          <head xml:id="i-VhJBugBQcuYLEd9LMoynrM" type="h2">
            Mäns våld mot kvinnor – en nollvision
          </head>
          <p xml:id="i-JooEKz3388GidH3UWDfdHo">
            Trots att Sverige toppar listorna över världens mest jämställda
            länder, är mäns våld mot kvinnor fortsatt ett faktum. Varje år
            dödas flera kvinnor av män som de har eller har haft en parrelation
            med. Regeringen har som uttalad ambition att mäns våld mot kvinnor
            ska upphöra, vilket uttrycks i det sjätte av de jämställdhetspolitiska
            delmålen. Ambi­tionen är både bra och välbehövlig, men mer behöver
            göras för att få slut på det dödliga våldet mot kvinnor. Ett steg
            i rätt riktning vore införandet av en nollvision för kvinno­våld.
            En nollvision som ett uttalat mål skulle ännu tydligare visa på
            frågans allvar. Ingen ska någonsin behöva tvivla på huruvida samhället
            verkligen prioriterar denna fråga och ägnar den största möjliga
            uppmärksamhet. De kvinnor som utsätts ska kunna vara säkra på
            att samhället står på deras sida och att förövaren kommer att
            straffas. En uttalad nollvision för kvinnovåld skulle bidra till
            arbetet med att fortsatt ligga i framkant när det kommer till
            jämställdhet, och påminna om att vi aldrig någonsin kan ta den
            för given.
          </p>
          <head xml:id="i-5vE5uQEN7gGfYAdE6ow9Kt" type="h2">
            Proaktivt arbete
          </head>
          <p xml:id="i-T8DxGgbPmGvge3BStYno5e">
            Det bästa sättet att undvika våld på är att stävja det innan
            det utövas. Det proaktiva arbetet behöver lyftas in i alla samhällsinstanser,
            inklusive åtgärder för att förhindra att våld upprepas. Således
            behöver arbetet fokuseras på både förövare och offer och ha som
            syfte och mål att våld inte ska utövas. Sverigedemokraterna anser
            att vikten av ett proaktivt arbete tydligare ska framgå i lagtexten,
            d.v.s. att till socialnämndens uppgifter hör att verka för att
            den som uppvisar ett våldsamt beteende, utsätter eller har utsatt
            närstående för våld eller andra övergrepp, ska ändra sitt beteende.
            Det behövs tidiga insatser i det förebyggande arbetet om det ska
            ge önskvärt resultat.
          </p>
          <head xml:id="i-GMyE3fWyZpodoE2MqnXZso" type="h2">
            Våld i nära relation – ett stort samhälls- och folkhälsoproblem
            och ett brott mot mänskliga rättigheter
          </head>
          <p xml:id="i-Xc7SXhm5F4GR6dBaXehgyz">
            Sverigedemokraterna har under lång tid lyft problematiken kring
            såväl hedersrelaterat våld som kvinnors allt större utsatthet
            rent allmänt. Enligt Brottsförebyggande rådets statistik polisanmäldes
            23 200 fall av misshandel av kvinnor över 18 år under 2020. I
            80 procent av fallen var kvinnan bekant med förövaren. Dessutom
            anmäldes 1 530 fall av grov kvinnofridskränkning. Mörkertalet
            är stort eftersom en stor andel våldsutsatta kvinnor aldrig anmäler
            de övergrepp som de utsätts för i en nära relation. En upp­skattning
            är att cirka en fjärdedel av våldet i nära relationer polisanmäls.
          </p>
          <p xml:id="i-LW5Mg3gbzZjd2a6koskRGY">
            Allt fler barn vittnar om våld i hemmet, vilket inte minst påverkar
            barnets psykiska välmående, men också begränsar barnets positiva
            utveckling och allmänna tillvaro.
          </p>
          <head xml:id="i-PXvKNfzMY9RQqXPvwExUtn" type="h2">
            Ett nationellt hjälpnummer för våldsutövare
          </head>
          <p xml:id="i-88Fb8bARCYTsfrbkfRUx7u">
            Ett våldsamt beteende är för många förknippat med ångest, skuldkänslor
            och förnekelse, samt att man många gånger frånsäger sig ansvar
            för våldet. Inte sällan är våldsutövandet självupplevt. I den
            undersökning som gjordes i Utredningen om återfallsförebyggande
            insatser för män som utsätter närstående för våld (SOU 2018:37)
            framkom det att minst hälften av de män som intervjuats beskrev
            att våldet gått i arv. Majoriteten uppgav att de hade vuxit upp
            med en våldsam far. Innan individen gått över gränsen, och beteendet
            i någon mening normaliserats, behövs det vägar till hjälp. I det
            proaktiva arbetet är det viktigt att samhället är närvarande för
            att möta de som är medvetna om sitt utåtagerande sätt. Ett nationellt
            hjälpnummer för våldsutövare bör skyndsamt inrättas, där informa­tion
            och stöd ges men, även att det finns en kedja av åtgärder som
            kan kopplas in för den enskilde.
          </p>
          <head xml:id="i-LL9WHgmwmmJDhdErtHqHwq" type="h2">
            Inrättandet av ett nationellt kompetenscentrum för forskning,
            förebyggande arbete och insatser för våldsutövare
          </head>
          <p xml:id="i-Kms7mmutDfR8Qv6NS8EEmp">
            De som utsätter närstående för våld är en heterogen grupp. Det
            finns de med miss­bruksproblem och andra som behöver kvalificerad
            psykiatrisk vård. En del är förutom sitt våldsutövande väl fungerande
            personer i samhället, och andra utövar våld mot såväl andra som
            närstående. Vissa är våldsamma endast i sina nära relationer.
            Utbudet av insatser behöver därför vara mycket brett, alltifrån
            de som behöver omhändertas av Kriminalvården, rättspsykiatrin
            eller andra myndigheter, till de som behöver någon form av kvalificerade
            vård- och behandlingsinsatser. Ibland kan enklare samtalsstöd
            och andra insatser av mindre ingripande karaktär vara tillräckligt.
          </p>
          <p xml:id="i-76DcMg77U4xcyavpv34u82">
            De modeller som används i Sverige i dag är ofta hämtade från
            andra länder, eftersom forskning som rör insatser för våldsutövare
            görs i väldigt liten omfattning i Sverige. Bland dem som arbetar
            med målgruppen våldsutövare ute i landet finns en stor efter­frågan
            på metodstöd och kunskapsutveckling. Arbetet har till stora delar
            utvecklats genom engagerad personal, som via kortare utbildningar
            tillsammans med sina kommu­ner på egen hand utvecklat metoder
            och arbetssätt. En samhällsfunktion som prioriterar, utvecklar
            och samordnar arbetet med insatser för våldsutövare är starkt
            efterfrågad. Det behövs en gemensam plattform för hur arbetet
            framöver ska kunna bedrivas på ett effektivare sätt än vad som
            görs i dag, i synnerhet om man på riktigt vill nå goda resultat.
            Även om vi har ett flertal organisationer och verksamheter som
            framgångsrikt arbetar med frågorna, så finns det helt enkelt ett
            behov av en samordnande enhet. Det handlar inte bara om behandlingsmetoder
            utan gäller även olika arbetssätt för att upp­täcka våldet, samt
            tillvägagångssätt för att hantera ärenden där våld förekommer
            eller misstänks förekomma och som kräver utredning och dokumentation.
          </p>
          <p xml:id="i-StpWiQ6Qgh7YLmM2qZuEqf">
            Även forskning kring olika metoder mot mäns våld mot kvinnor
            är eftersatt. För att ett kunskapslyft bland personalen ska kunna
            uppnås, men också för att det ska bli en likvärdig tillgång till
            olika metoder, utvecklade riktlinjer, vägledningar och andra be­skrivningar
            av hur socialtjänst och hälso- och sjukvård kan och bör arbeta
            med dessa frågor, så anser vi att ett nationellt kompetenscentrum
            ska inrättas.
          </p>
          <head xml:id="i-eLAe2VUgPosUnRLxYMTGR" type="h2">
            Beslut om barns vistelse i skyddat boende
          </head>
          <p xml:id="i-4HhZ7RkrgbfMXQDGxEbjai">
            En flytt till ett skyddat boende är för många det enda sättet
            att få skydd från en våldsam förövare. Socialtjänsten beviljar
            bistånd för mödrars vistelse i skyddat boende. Skyddat boende
            som insats är idag inte reglerat i socialtjänstlagen, som en egen
            boendeinsats för barn, och boendet har inga grunduppdrag som är
            kopplade till barn. Det som är problematiskt är att barnet inte
            får ett eget biståndsbeslut utan placeras som medföljande till
            en vårdnadshavare, oftast mamman. Enligt Bris är den största gruppen
            som placeras i skyddat boende som medföljande med sin mamma, yngre
            barn. Majoriteten av de barn som vistas i skyddat boende har utländsk
            bakgrund, och många av barnen lever i heders­relaterat våld och
            förtryck. Socialtjänsten har alltså inget krav att göra uppföljningar
            vare sig före, efter eller under vistelsen då ett barn bor i ett
            eller flera skyddade bo­enden. Det ställs inte heller krav på
            boendet att göra vare sig genomförandeplaner eller risk- eller
            skyddsbedömningar för barnen, något som oftast genomförs för kvinnorna.
            Det ställs inte heller lagstadgade krav på dokumentation kring
            barnen som vistas på boendet. Avsaknad av lagkrav leder till att
            barnen i vissa fall inkluderas och i andra fall inte. Konsekvensen
            av denna ordning är att möjligheten till stöd och behandling ser
            olika ut för olika barn, trots likartade behov och trots samma
            rättigheter. Sverige­demokraterna anser att i de fall då en våldsutsatt
            person med barn placeras på ett skyddat boende, är det av yttersta
            vikt att även beslut om barnets boendeinsats fattas, för att på
            så sätt säkerställa att även barnet får det stöd och den behandling
            som är adekvat. Vi ser också ett behov av att krav på dokumentation
            för barn som vistas på boenden lagstadgas.
          </p>
          <head xml:id="i-PFVcsiC8AAzSnAWU3hmnUd" type="h2">
            Kvinnovåld är en särskilt viktig jämställdhetsfråga
          </head>
          <p xml:id="i-KyYJZ4c3ai8iqM7tttnCdY">
            Allt våld i samhället är lika viktigt att motverka, oavsett vem
            det drabbar. Extra fokus bör dock ligga på att minska kvinnovåldet.
            Våldet i vårt land är nämligen inte könsneutralt utan begås av
            och drabbar de båda könen i olika utsträckning. Just kvinnor drabbas
            i synnerhet av det sexualiserade våldet, vilket medför en allvarlig
            inskränkning av deras trygghet och livsmönster och i förlängningen
            av deras medborgerliga rätt till ett tryggt och säkert liv. Utifrån
            Sveriges officiella kriminalstatistik är det ett väl belagt faktum
            att män är kraftigt överrepresenterade som gärningsmän vid vålds-
            och sexual­brott, samt att kvinnor är offer för mäns våld. Att
            enskilda kvinnor utsätts för våld är naturligtvis ett allvarligt
            samhällsproblem i sig. Kvinnovåldet drabbar dock inte bara de
            enskilda brottsoffren utan också stora delar av den kvinnliga
            befolkningen i stort i form av otrygghet. Denna otrygghet inskränker
            kvinnors livsmönster och möjligheter till ett fullgott liv på
            samma villkor som mäns.
          </p>
          <head xml:id="i-EiK411n7QoLsyi4KrXqLuW" type="h2">
            Sverige har inte råd att förbise kvinnovåldet
          </head>
          <p xml:id="i-JwiRdKKcgjVsWbYmk8KHUy">
            Kvinnovåldet utgör inte bara ett betydande och oacceptabelt hinder
            för ett jämställt Sverige. Det får också ekonomiska konsekvenser
            och kostar staten enorma summor skattemedel varje år. Det handlar
            om pengar som i stället hade kunnat användas till att förbättra
            välfärden.
          </p>
          <p xml:id="i-FFSNoB3RyuJP47MV8d2114">
            Socialstyrelsen utförde 2006 en ekonomisk analys i syfte att
            försöka uppskatta kvinnovåldets totala samhällskostnader. I analysen
            ingick direkta kostnader för rätts­väsendet, socialtjänsten och
            hälso- och sjukvården samt indirekta kostnader såsom produktionsbortfall
            och värdet av ideellt arbete. Utöver dessa belystes indirekta
            kostnader såsom brottsoffers tandvårdskostnader, läkemedel, barnens
            skador, smärta och lidande samt kostnader för psykiatrisk vård.
            Rapporten slog fast att kvinnovåldets kostnader i Sverige då uppgick
            till mellan 2,7 och 3,3 miljarder kronor per år.
          </p>
          <p xml:id="i-EuyAKiPxNJqZ6EDQnreGGr">
            På uppdrag av regeringen gjorde nationalekonomer år 2017 beräkningar
            för total­kostnader för mäns våld mot kvinnor, baserat på en enskild
            kommun som fallstudie. Resultatet visade på en kostnad om 13 miljoner
            kronor för en våldtäkt. Där inberäknades vårdkostnader, stöd och
            hjälp, inkomstbortfall, försörjningskostnader, rättsväsendets
            hantering och även kostnader för meddrabbade barn. Risken finns
            att kostnaderna är ännu mycket högre. Samma ämne studerades och
            beräkningar gjordes år 2014, av European Institute for Gender
            Equality (EIGE). Där ingick även uppskattningar av kostnader för
            förlorad livskvalitet och förlust av friska levnadsår. Institutets
            siffra för kostnaden för mäns våld mot kvinnor i Sverige landade
            på 39,7 miljarder kronor per år. Med en uppräkning för år 2020
            kan siffran ligga ännu mycket högre.
          </p>
          <p xml:id="i-8QivJDxY9NQJXkoEVuUi1d">
            Kvinnovåldet, som hinder för ett jämställt samhälle, räcker för
            att motivera ett kraftfullt åtgärdsprogram. Att kvinnovåldet dessutom
            kostar staten enorma summor skattepengar lyfter dock även fram
            en ekonomisk dimension. Därför är varje väl spenderad krona på
            åtgärder som effektivt motverkar kvinnovåldet en samhälls­ekonomisk
            investering.
          </p>
          <head xml:id="i-4b6bjpZia9MK74KguiP8QR" type="h2">
            Haverikommission vid varje fall av dödligt kvinnovåld
          </head>
          <p xml:id="i-RqSpLLrAMgYDtdgPWQS38g">
            Varje gång en kvinna dödas av en nuvarande eller före detta partner
            bör en haveri­kommission tillsättas. Syftet med en haverikommission
            är att noggrant undersöka och kartlägga orsaker och händelseförlopp
            som har lett fram till dödsfallet, samt att identi­fiera eventuella
            brister inom exempelvis myndighetsutövningen. Inte sällan är hotbilden
            känd sedan tidigare och mannen kan även ha begått liknande brott
            mot andra kvinnor. Trots detta har mord inte kunnat förhindras
            och samhället bör så grundligt som möjligt ta reda på varför så
            kunde ske. Underlaget som samlas in kan därutöver vara till hjälp
            för att förhindra framtida liknande dödsfall, samt underlätta
            i arbetet med att jobba brottsförebyggande.
          </p>
          <head xml:id="i-HY6oQghjw3vp9D9NMiwUnx" type="h2">
            Lättare för utsatta kvinnor att få kontaktförbud utfärdade mot
            gärningsmän
          </head>
          <p xml:id="i-UXpNQhasJqsqC8ccRFaMmi">
            Kontaktförbud syftar till att förebygga våld i nära relationer.
            De meddelas av rätts­väsendet, till någon som riskerar att begå
            brott mot, förfölja eller allvarligt trakassera en annan person.
            Det handlar ofta om kvinnor som riskerar att utsättas för kvinnovåld
            av sina nuvarande eller före detta män. Kontaktförbudet innebär
            ett förbud mot att besöka, ta kontakt med, förfölja och ibland
            även vistas på samma platser eller i samma bostad som en utsatt
            person.
          </p>
          <p xml:id="i-7cRMxApa9i2HaWZGuudqgB">
            Det är idag alldeles för svårt för utsatta kvinnor att få ansökningar
            om kontaktförbud beviljade mot män som riskerar att utsätta dem
            för kvinnovåld. Som ett resultat av detta får en stor del av alla
            som ansöker om kontaktförbud avslag. Kontaktförbudet har ett viktigt
            signalvärde, som dock går förlorat när en stor andel av ansökningarna
            inte går igenom. Än värre än den låga andelen beviljade ansökningar
            är att skillnaderna är geografiskt markanta. Beroende på var en
            ansökan om kontaktförbud lämnas in, kan risken att få avslag dubbleras
            och mer därtill. Sverigedemokraterna vill att lagstiftningen ändras
            så att det blir betydligt lättare än i dag för utsatta kvinnor
            att få kontaktförbud utfärdade. När detta görs vill vi även att
            lagstiftningen utformas så att sannolikheten att få en ansökan
            om kontaktförbud beviljad blir mer rättssäker och att regelverket
            får en mer enhetlig tillämpning över landet.
          </p>
          <head xml:id="i-SBa9Uk6yRvHapLJDRqtkkz" type="h2">
            Skärpta straff för överträdelser av kontaktförbud
          </head>
          <p xml:id="i-FMsZ8EuN87LiJFLn1LeZKr">
            För att ett kontaktförbud ska ge resultat krävs det att straffet
            blir så pass kännbart att få vill riskera att överträda det. Utöver
            att det ska bli enklare för kvinnor att få kontakt­förbud utfärdade,
            vill vi därför även att straffet för överträdelse skärps genom
            att minimistraffet sätts till fängelse, i enlighet med vad utredningen
            Våld i nära relationer (SOU 2014:49) föreslår.
          </p>
          <head xml:id="i-NszVRQniWxbSxJfKY75P2P" type="h2">
            Ringa överträdelse av kontaktförbud
          </head>
          <p xml:id="i-7y9MAxuwhZjU9ADMhNERkM">
            Ansvarsfriheten vid ringa fall av överträdelse har visat sig
            vara problematisk. Därför är det även på denna punkt rimligt att
            följa utredningens förslag så att den som överträder ett kontaktförbud
            av ringa fall, döms till böter, förutsatt att kontakten inte kan
            anses vara klart ursäktlig.
          </p>
          <head xml:id="i-64hyFJhrT7LioeZe83y2tF" type="h2">
            Kontaktförbud med elektronisk övervakning för gärningsmän dömda
            för vålds- eller sexualbrott
          </head>
          <p xml:id="i-99XSS9agGpkhXK2j7ww9vL">
            För den som har dömts för ett vålds- eller sexualbrott gentemot
            en närstående, finns det med nuvarande och föreslagen lagstiftning
            ingen möjlighet att utfärda ett kontaktförbud med elektronisk
            övervakning vid frisläppandet, även om hotbilden är stor. Det
            behövs därför kompletterande lagstiftning som möjliggör detta,
            för att säkerställa att den som har blivit utsatt ska kunna känna
            sig trygg.
          </p>
          <head xml:id="i-EWMtLp9SHxTLUC1ZoxYYU7" type="h2">
            Straffskärpningar som nolltolerans mot kvinnovåld
          </head>
          <p xml:id="i-Cgrzw81WrhsUmTLcW4SJ4p">
            I Sverige har det under lång tid införts många ”mjuka åtgärder”
            för att motverka grov brottslighet. Tankegången tycks ha varit
            att ett brottsligt beteende är ett sjukligt beteende som kan botas
            precis som sjukdomar inom vården. Istället för att införa ordentliga
            och avskräckande straff har man infört mängder med vårdprogram.
            Denna bakomliggande vård- och rehabiliteringstanke återspeglas
            även i de åtgärder som samhället sätter in för att motverka kvinnovåldet.
            Genom skärpta straff markeras en nolltolerans från samhällets
            sida mot kvinnovåld. Inte bara kommer de nya straffen att bidra
            till offrens upprättelse, utan de kommer också att medföra att
            mycket farliga återfallsbrottslingar förvaras längre tider hos
            kriminalvården, så att de fråntas tillfälle att utsätta fler för
            brott.
          </p>
          <head xml:id="i-QHjHwrzoDZNV5SqcgeFBm8" type="h2">
            Skärpta straff för sexualbrott, olaga förföljelse, grov kvinnofridskränkning
            och människosmuggling
          </head>
          <p xml:id="i-V9Vo42eZScPRNuL4PaQdpn">
            Vissa typer av brottskategorier utmärker sig som särskilt knutna
            till kvinnovåld. Vid vissa brott, såsom våldtäktsbrott, är könsfördelningen
            alarmerande. Under 2019 anmäldes omkring 23 200 sexualbrott, varav
            8 820 rubricerades som våldtäkter. Ett annat brott som ofta drabbar
            kvinnor är olaga förföljelse. Olaga förföljelse instiftades för
            att motverka så kallad stalkning, och innebär att någon förföljs
            och utsätts för brott såsom olaga hot, misshandel, tvång, hemfridsbrott
            och så vidare. Slutligen finns de snarlika brotten grov fridskränkning
            och grov kvinnofridskränkning. Dessa brott inne­fattar upprepade
            och systematiska brottsliga kränkningar mot närståendes liv, hälsa,
            fri­het och sexuella integritet. Den sneda könsfördelningen som
            visar att kvinnor allt som oftast är offer vid fall av sexualbrott,
            olaga förföljelse och fridskränkningsbrott, visar att dessa brott
            utgör betydande komponenter i kvinnovåldets struktur. Även brottens
            natur vittnar om detta. Att motverka dessa brott kommer därför
            också att vara en viktig del i arbetet med att motverka kvinnovåld
            och i att öka kvinnors trygghet. Straffen för alla dessa mycket
            integritetskränkande brott bör skärpas till den grad att de både
            upplevs som en rättvis upprättelse och verkligen skyddar samhället
            från redan debuterade gärningsmän. Även för fall av människosmuggling
            bör straffen skärpas. Detta påverkar särskilt kvinnor, som inom
            ramen för så kallad trafficking, blir en handelsvara för prostitution.
          </p>
          <head xml:id="i-2zdjaSvesciXnqeYTJLVsC" type="h2">
            Reparativa åtgärder för offer för kvinnovåld
          </head>
          <p xml:id="i-SAHN1iTxUAHEckBzgpkWx9">
            Kvinnovåld är handlingar som allvarligt kränker kvinnliga brottsoffers
            fysiska och psykiska integritet. Om inte brottsoffer upplever
            att rättsväsendet i sitt bemötande agerar korrekt, finns risken
            att också rättsprocessen blir en kränkning. Man kan i sådana fall
            tala om ”sekundär viktimisering”, det vill säga situationer som
            ibland kan vara lika kränkande som det anmälda brottet i sig.
            Idag finns det stora brister i rättskedjan, speciellt i fråga
            om skadestånd, som måste åtgärdas för att undvika sekundära vikt­imiseringar
            av brottsoffer och för att rättsprocessen istället ska verka reparativt.
          </p>
          <head xml:id="i-Hr6x4W8W4MXt57qK92Envz" type="h2">
            Höjda skadestånd för kvinnovåldsbrott
          </head>
          <p xml:id="i-WUX4mZx9gzoDyJj2QRKQ2C">
            Vid sidan av straff, döms det i svenska brottmål även ut skadestånd.
            Skadestånd syftar till skillnad från straffet, endast till att
            kompensera det lidande och den kränkning som brottsoffret har
            utsatts för. Skadeståndets storlek ska enligt rättskällorna baseras
            på rådande samhällsnormer om vad som utgör skälig ersättning för
            den kränkning som brottsoffret har utstått, det vill säga vad
            det ”allmänna rättsmedvetandet” anser är skäligt. Enligt ett beslut
            av Brottsoffermyndigheten år 2013 är schablonbeloppet för kränkning
            vid våldtäkt 100 000 kronor. Högre ersättning kan komma ifråga
            vid för­svårande omständigheter. För sexuellt ofredande är ersättningen
            i normalfallet 10 000 kronor. Dessa ersättningar är alldeles för
            låga. Även om pengar aldrig helt kan kompen­sera den fysiska och
            psykiska kränkning som kvinnovåld utgör, står det utom rimligt
            tvivel att dagens skadeståndsbelopp är för låga. För att skadeståndet
            åtminstone ska ge den viktiga effekten att brottsoffer och allmänhet
            upplever att rättsväsendet tar brotten på allvar, bör skadestånden
            höjas. Skadeståndsbeloppen, framför allt beträffande brott mot
            person, bör öka. Som ett led i detta ska skadestånden för sexualbrott,
            samt brotten grov kvinnofridskränkning och olaga förföljelse,
            höjas kraftigt. Dessa typer av brott är alla av mycket allvarlig
            kränkande natur och är enligt kriminalstatistiken dessutom allt
            som oftast ett utslag av våld riktat mot kvinnor.
          </p>
          <head xml:id="i-346bFAHpYHkg4stK1S6cPa" type="h2">
            Statlig skadeståndsgaranti
          </head>
          <p xml:id="i-RKUFmuskQSfM1FS7kQ7KsE">
            Vid sidan av skadeståndets storlek återstår ytterligare ett problem
            som riskerar att kränka brottsoffer. När väl ett skadestånd är
            fastställt och domen har vunnit laga kraft, är det sällan så att
            gärningsmannen har medel eller är villig att betala det. Brottsoffret
            måste då själv kräva gärningsmannen på beloppet med kronofogdens
            hjälp. Om inte det fungerar är nästa steg att kontakta försäkringsbolaget
            för att se om deras försäkringar täcker skadeståndet. Ger inte
            heller detta något resultat får brottsoffret själv ta kontakt
            med Brottsoffermyndigheten och skriftligen ansöka om brottsskadeersättning.
          </p>
          <p xml:id="i-NPw3hfND79z6eLkZAD5cTV">
            Ordningen ovan är mycket tidsödande och resulterar i att gärningsmannen
            kommer undan betalning, samt att brottsoffret kränks på nytt.
            För att undvika att utsatta kvinnor själva tvingas att driva in
            skulder från gärningsmän, bör det införas en statlig skade­ståndsgaranti.
            För det första ska staten gå in och betala brottsoffret det skadestånd
            som rätten har utdömt. På så sätt får brottsoffret direkt sin
            rättmätiga ersättning och kan snabbare gå vidare i livet. För
            det andra ska staten sedan ta över ansvaret och aktivt driva in
            skulden från gärningsmannen, så att det i slutändan alltid garanteras
            att han i praktiken aldrig undkommer skadeståndsansvar.
          </p>
          <head xml:id="i-Wsvd76Jnj5Eig3arJ9mqEo" type="h2">
            Ökat stöd till landets kvinnojourer
          </head>
          <p xml:id="i-7o6fvqaGPcKrxSRFaNBLR6">
            I Sverige finns omkring 200 kvinnojourer som ger stöd åt och
            skyddar utsatta kvinnor och barn. Vissa av kvinnojourerna är kvinno-
            och tjejjourer. Det stora flertalet jourer är anslutna till någon
            av de båda riksorganisationerna, Riksorganisationen för kvinnojourer
            och tjejjourer i Sverige (Roks) och Unizon. Det finns stora skillnader
            mellan de olika kvinno- och tjejjourerna när det gäller resurser.
            Som exempel kan nämnas att vissa kvinnojourer har anställd personal,
            kontor och telefonjour dygnet runt, medan andra har begränsade
            telefontider och endast ideellt arbetande jourkvinnor.
          </p>
          <p xml:id="i-EP4H8a66Swv4HjoPWFv5y8">
            Under år 2020 hade de jourer som är anslutna till Unizon sammanlagt
            392 anställda personer. Det fanns 2 582 aktiva medlemmar som var
            engagerade som volontärer eller i styrelsearbete. För Roks är
            de senaste tillgängliga uppgifterna från 2018. Det fanns då 111
            anställda personer inom Roks jourer. Därutöver var det 700 personer
            som var aktiva på ideell basis. Kvinno- och tjejjourer finns i
            mer än hälften av alla kommuner. Kvinn­ojourernas verksamhet består
            i regel av de tre delarna skyddat boende, öppen verksam­het och
            opinionsarbete. Tjejjourernas verksamhet består i regel av öppen
            verksamhet och opinionsarbete.
          </p>
          <p xml:id="i-VcoxaKzZfUftWksXYnVDjx">
            De flesta kvinnojourer driver skyddade boenden. De största kvinnojourerna
            kan ha upp till 20 platser för vuxna och lika många barn i sitt
            skyddade boende, medan de minsta jourerna kan ha 1–2 platser tillgängliga.
            Idag finns endast ett fåtal kvinnojourer som har rätt kunskap
            för att kunna hjälpa kvinnor som utsatts för hedersrelaterat våld.
            Då dessa problem växer, anser vi att denna kunskap ska finnas
            hos alla kvinnojourer runt om i landet. Då våldet mot kvinnor
            ökar i samhället behöver också jourerna ökat stöd för att klara
            av att ta emot alla kvinnor som behöver hjälp.
          </p>
          <head xml:id="i-U4EhrgfCrxnZLHZbtqXhwB" type="h2">
            Utvisning av utländska våldtäktsmän
          </head>
          <p xml:id="i-TNQXXCVJS4yk1fxfuP3sx6">
            I dag får en utländsk gärningsperson som döms för brott som kan
            ge fängelse, utvisas från Sverige. Frågan om utvisning är dock
            frivillig för domstolen att ta upp och det är sällan det görs
            någon prövning. När en prövning väl görs utdöms sällan utvisning,
            då domstolen ska beakta personens levnadsförhållanden och familjesituation,
            hur länge personen har bott i Sverige och andra omständigheter
            som anses förmildrande. Skulle personen mot förmodan ändå utvisas
            efter ett allvarligt brott, är det inte säkert att utvisningen
            innebär mer än ett återreseförbud på några år. Själva fängelsestraffet
            kan kortas ned avsevärt om domstolen anser att brottslingen lider
            men av utvisningen.
          </p>
          <p xml:id="i-ung8mbugsABXM4UqzAUvg">
            Bättre utvisningsregler är en viktig pusselbit för att minska
            våldet riktat mot kvinnor, såväl i det offentliga rummet som hedersrelaterat
            våld i nära relationer. Detta i synnerhet när en betydande andel
            av sexualbrotten, såsom överfallsvåldtäkter och hedersvåldsrelaterade
            brott, begås av utrikes födda. Av både moraliska och praktiska
            skäl bör det vara självklart att det aldrig ska krävas mer än
            en våldtäkt för att en utländsk gärningsman ska utvisas på livstid
            och därtill också beläggas med ett livstids återreseförbud.
          </p>
          <p xml:id="i-XbxGkGaKJShp3ffmieoc2F">
            Vissa villkor som gäller vid verkställighetshinder vid utvisning
            bör förändras. Sveriges implementering av både folkrätten och
            EU-rätten har gått långt utöver vad som är nödvändigt. Bestämmelserna
            i 12 kap. 1–3 §§ utlänningslagen bör därför revideras, så att
            verkställighetshinder ska anses föreligga i färre fall. Vidare
            bör en utvisning av en utländsk gärningsperson som har dömts i
            en allmän domstol, för en sådan synnerligen grov brottslighet
            att personen utgör en samhällsfara, kunna verkställas även om
            det finns risk för en sådan behandling som beskrivs i ovan noterade
            paragrafer.
          </p>
          <p xml:id="i-TJw5FmcHV1ESRuGAAR1K7N">
            Genom att göra prövningen om utvisning obligatorisk och livstidsutvisning
            till regel snarare än undantag, så hindras grova brottslingar
            från att begå fler än ett brott mot kvinnor i Sverige.
          </p>
          <head xml:id="i-CbawpxEMKPXSUv3gYPp3wV" type="h2">
            Skydd från relationsvåld vid anhöriginvandring
          </head>
          <p xml:id="i-FRhgtFbEJENK8BGjk3ueHh">
            Dagens regler om skydd från relationsvåld vid anhöriginvandring
            bör vidareutvecklas. Bland annat ska personer som har dömts för
            relationsvåld inte kunna utgöra anknyt­ningsperson. En vandelsprövning
            ska göras i samtliga fall av anhöriginvandring, såtillvida det
            inte är uppenbart obehövligt. Häri ska ingå en kontroll i belastnings­registret
            (MRBR), eller motsvarande system i utlandet, som personen ska
            ombesörja och styrka för Migrationsverket.
          </p>
        </div>
        <div xml:id="i-2LV1UsHCBpKKA3Hvgse1wg" type="motSignatures">
          <list xml:id="i-LqP9WUDjtUyGDQwoASDgsH">
            <item xml:id="i-K45K1mGnNy75Qsk3ecjtmr">
              Ann-Christine From Utterstedt (SD)
            </item>
            <item xml:id="i-CR9uiqXxoZRYiChv2zw9uQ">
              Magnus Persson (SD)
            </item>
            <item xml:id="i-MTVAT7ZbTB4KLhCtw9nqZy">
              Ludvig Aspling (SD)
            </item>
          </list>
        </div>
      </div>
    </body>
  </text>
</TEI>
