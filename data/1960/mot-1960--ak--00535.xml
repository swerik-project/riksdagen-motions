<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__535/mot_1960__ak__535-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 535 år 1960
          </p>
          <p>
            Nr 535
          </p>
          <p>
            Av herrar Östlund och Agerberg, om rätt till avdrag vid beskatt-
            ningen för kostnader för anläggande av skogsbilvägar.
          </p>
          <p>
            Mekaniseringen av skogsbruket har under senare år gått mycket
            snabbt och hästtransporter och även flottning har i stor utsträckning
            kommit att ersättas med bil- och traktortransporter. Denna utveckling
            har medfört ökat behov av ändamålsenliga skogsbilvägar. Ett tillräckligt
            nät av skogsbilvägar är inte endast till fördel i fråga om virkestransporter
            utan det förbättrar även arbetsförhållandena för skogsorterna
            och underlättar kommunika- tionerna för skogsbygdernas folk. Anläggandet
            av skogsbilvägar är därför en mycket angelägen uppgift. För att
            stimulera byggandet av skogsbilvägar anser vi att avdragsrätt
            i någon form bör medgivas skogsägare, vilken haft kostnader för
            anläggan- det av dylika vägar. En sådan avdragsrätt synes icke
            strida mot principen i vår skattelagstiftning, då i 20 8 kommunalskattelagen
            bl. a. stadgas, att från bruttointäkterna avdrag må medgivas för
            alla kostnader för intäkternas förvärvande, Att anläggandet av
            sådana vägar är ägnat att öka den skatt- skyldiges intäkter torde
            vara obestridligt. I många fall är det en förutsätt- ning för
            att uttag av skog över huvud taget skall kunna ske, nämligen i
            fråga om mer avlägsna skogsskiften. För en skogsägare har anläggandet
            av skogsvägar ungefär samma bety- delse som anskaffandet av en
            maskin för en rörelseidkare. Denne senare äger enligt gällande
            lagstiftning rätt att göra avdrag för maskinen i form av ärliga
            avskrivningar. Enligt vår mening bör detsamma få ske för skogsäga-
            ren. I de fall skogsägaren redovisar sin inkomst enligt bokföringsmässiga
            grunder uppkommer icke några nya problem. Vi anser emellertid
            att även sådan skattskyldig som deklarerar enligt den s. k. kontantprincipen
            bör med- ges rätt till avskrivning av kostnaderna för anläggning
            av skogsvägar. Införande av en ny avdragsrätt är i och för sig
            ägnat att medföra en minskning av nettointäkten för respektive
            förvärvskällor. Men många skogs- områden som för närvarande icke
            kan till fullo utnyttjas på grund av svå- righeterna med framforslingen
            av virket skulle i fortsättningen bli inkomst- bringande, och
            man torde kunna räkna med att inkomstökningen på lång sikt kommer
            att överväga vad som bortfaller genom avdragsrätt. I anledning
            av väckta motioner vid 1954 års riksdag framhöll bevillnings-
            utskottet i sitt betänkande att frågan om avdragsrätt för kostnader
            för an- läggning av skogsvägar kunde förväntas bli beaktade av
            1950 års skattelags- sakkunniga. Något förslag i frågan har de
            sakkunniga emellertid ännu inte framlagt, trots att så lång tid
            förflutit sedan bevillningsutskottet gjorde detta uttalande.
          </p>
          <pb facs="riksdagen-motions-pdf/data/1960/mot_1960__ak__535/mot_1960__ak__535-002.pdf"/>
          <p>
            Motioner i Andra kammaren, nr 535 år 1960 11
          </p>
          <p>
            Då frågan är av synnerlig vikt hemställer vi, att riksdagen måtte
            i skrivelse till Kungl. Maj:t hemställa
          </p>
          <p>
            att Kungl. Maj:t måtte anmoda 1950 års skattelagssakkun- niga
            att utreda frågan om avdragsrätt för anläggande av skogsbilvägar
            så snabbt att förslag i frågan kan föreläggas
          </p>
          <p>
            1961 års riksdag.
          </p>
          <p>
            Stockholm den 27 januari 1960 Carl Östlund Nils Agerberg
          </p>
        </div>
      </div>
    </body>
  </text>
</TEI>
