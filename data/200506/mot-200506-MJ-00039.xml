<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_39/mot_200506_MJ_39-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ39 pnr: c831
          </p>
          <p>
            Motion till riksdagen 2005/06:MJI39
          </p>
          <p>
            av Jan Andersson och Åsa Torstensson (c) med anledning av skr.
            2005/06:171
          </p>
          <p>
            Vissa fiskeripolitiska frågor
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om yrkesfiskets roll som näringsgren och skapande
            av jobb och företagande. 2. Riksdagen tillkännager för regeringen
            som sin mening vad som i motionen anförs om att I Sverige skall
            ta en aktiv del i den gemensamma fiskeripolitikens fortsatta utformning.
            3. Riksdagen tillkännager för regeringen som sin mening vad som
            i motionen anförs om att sambandet mellan yrkesfiskets produktion
            och leveranser å ena sidan och folkhälsa och konsumentintresse
            å den andra förtydligas i fiskeripolitiken. 4. Riksdagen tillkännager
            för regeringen som sin mening vad som i motionen — anförs om en
            modern = lärlingsutbildning = för kompetensförsörjning inom yrkesfisket.
            5. Riksdagen tillkännager för regeringen som sin mening vad som
            i motionen anförs om att försommarfredningen av fisket vid Norrlandsälvarna
            skall tas bort för att öka fiskemöjligheterna för Norrlandsfiskarna.
            6. Riksdagen tillkännager för regeringen som sin mening vad som
            i motionen anförs om att fiskevården skall finansieras inom ramen
            för statens budget och med hjälp av möjliga EU-medel. 7. Riksdagen
            tillkännager för regeringen som sin mening vad som i motionen
            anförs om att kommissionens negativa beslut i fråga om ett nationellt
            införande av ett yrkesfiskaravdrag i Sveriges skall överklagas.
          </p>
          <p>
            Bakgrund
          </p>
          <p>
            Skrivelsen 2005/06:171 är en redogörelse från regeringen om resultaten
            av den reformerade gemensamma fiskeripolitiken. Skrivelsen innehåller
            också regeringens bedömningar kring åtgärder för ett långsiktigt
            hållbart svenskt fiske. Under riksdagsårets allmänna motionstid
            lämnade vi in en motion med
          </p>
          <pb facs="riksdagen-motions-pdf/data/200506/mot_200506_MJ_39/mot_200506_MJ_39-0002.pdf"/>
          <p>
            2005/06:MJ39
          </p>
          <p>
            rubriken Fiske. De yrkanden som motionen innehöll har ännu inte
            behandlats av riksdagen, varför vi avstår från att återupprepa
            dessa krav. Det rör sig exempelvis om krav på utökat nationellt
            och regionalt ansvar för frågor som berör yrkesfisket samt försök
            med så kallade havdagar som viktigt inslag i förvaltningen. Nu
            lagda motion skall mot bakgrund av detta ses som en komplettering
            av tidigare lagda yrkanden.
          </p>
          <p>
            Jobb och företagande
          </p>
          <p>
            Fiske och vattenbruk är av stor betydelse såväl för näringen
            som för rekreation och välbefinnande. Det är ett nationellt uppdrag
            att bedriva fiskerinäring. Fiskerinäringen har en stor betydelse
            i vår historia och bidrar än idag till att skapa tillväxt och
            arbetstillfällen. Fiskerinäringen har också en stor plats i vår
            kulturhistoria. En klok förvaltning av våra fiskbestånd är en
            förutsättning för att kunna utveckla svensk fiskerinäring, samtidigt
            som vi säkrar den biologiska mångfalden. Den allt svårare situationen
            för dem som har havet som sitt levebröd är en tydlig effekt av
            havens och insjöarnas försämrade vattenmiljö. Att yrkesfiskarna
            får försämrade förhållanden är i första hand inte en fråga om
            arbetstillfällen utan ett problem med det nationella uppdrag som
            fiskarna har, nämligen att leverera fisk till landets konsumenter.
            Det är en stor rikedom att ha sjöar och hav som kan ge oss sunda
            och säkra livsmedel, som inte har transporterats över halva jordklotet
            innan vi dukar upp dem på våra matbord. Fiskerinäringen måste,
            liksom andra näringar, ges tydliga regler och onkurrensvillkor.
            De miljöproblem som = drabbar = yrkesfiskets utkomstmöjligheter
            måste samhället också ta ansvar för. Tidigare politiska beslut
            om utsläppsnivåer och fiskekvoter, som orsakar miljöeffekter och
            hotade fiskbestånd, måste även samhället ta konsekvenserna av.
            Förutom det behov av livsmedel som fisket täcker handlar fiske
            för mer än tre miljoner svenskar om rekreation och möjlighet till
            att komma ut i naturen. Fritidsfiske är ett spännande sätt att
            vistas i naturen på och det lockar hela tiden nya utövare, både
            bland barn och bland nya svenskar. Även den tätortsnära naturen
            erbjuder möjlighet till naturupplevelser tack vare fisket. Man
            behöver inte gå längre än till Stockholms ström för att finna
            bra iskevatten. Fritidsfisket skapar också möjlighet för lokala
            näringsidkare att driva fisketuristföretag och därmed bedriva
            verksamhet i skärgården och
          </p>
          <p>
            bidra till bevarandet av vår kulturhistoria. Vad som ovan anförts
            om yrkesfiskets roll som näringsgren och skapande av jobb och
            företagande bör ges regeringen till känna. Mer om detta finns
            i tidigare lagd motion.
          </p>
          <pb facs="riksdagen-motions-pdf/data/200506/mot_200506_MJ_39/mot_200506_MJ_39-0003.pdf"/>
          <p>
            Den gemensamma fiskeripolitiken
          </p>
          <p>
            Bedömningen måste emellertid ställas i relation till regeringens
            agerande i de förhandlingar där politiken utvecklas och tillämpas,
            och visar då på stora skillnader mellan teori och praktik, särskilt
            vad avser resursförvaltning, dvs. beslut om kvoter och gemensamma
            fiskebestämmelser. Sverige har sedan inträdet i gemenskapen röstat
            nej till den årliga TAC- och kvotförordningen vid inte mindre
            än fem tillfällen. Utgångspunkt för regeringens förhandlingsposition
            har vid flera av dessa tillfällen endast varit ICES (Internationella
            havsforskningsrådet) rekommendationer, och regeringen har valt
            att bortse från sin förvaltarroll och andra väsentliga politiska
            aspekter såsom sysselsättning, ekonomi och sociala förhållanden
            i fiskenäringen. Ställningstagandena tydliggör inget annat än
            ett förhandlingsmässigt misslyckande. Samarbetspartierna och deras
            regering har inte funnit förhandlingspositioner som medfört att
            Sverige har påverkat utgången i dessa förhandlingar till landets
            fördel. Tydligast var detta i samband med regeringsförhandlingarna
            2002 då Sverige med ensidigt stopp ställde sig helt utanför de
            reela förhandlingarna. Sverige skall enligt vår uppfattning ta
            en aktiv del i den gemensamma fiskeripolitikens fortsatta utformning;
            detta måste ges regeringen till känna.
          </p>
          <p>
            Konsumenten
          </p>
          <p>
            I skrivelsen saknas en koppling mellan produktionsförhållanden
            och konsumentintresset. För att marknaden skall få fisk måste
            villkoren för fångstsektorn och andra delar av fiskerinäringen
            vara sådana att produktionen inte hindras. I det avseendet finns
            många brister i den svenska och europeiska fiskeripolitiken. Nutek
            har visat att den administrativa bördan i yrkesfisket är betydligt
            högre inom yrkesfisket än i andra areella näringar, utslaget per
            företag. Det finns också regler och kontrollåtgärder som påverkar
            det småskaliga och kustnära fisket i Sverige trots att detta har
            liten betydelse för bevarandeåtgärder och = beståndens återhämtning.
            Följden blir att högkvalitativa produkter från det kustnära fisket
            inte når fram till marknaden, och de lokala konsumenterna blir
            lidande. Man bör också betona att konsumentintresset och det yrkesmässiga
            fisket har ett nära samband. Den fiskarkategori som förser marknaden
            med fisk är yrkesfisket. Regeringens omsorg om andra kategorier
            fiskande får inte stå i vägen för konsumenternas förväntningar
            och krav på att det skall finnas svenskfångad fisk på marknaden.
            Vi föreslår att sambandet mellan yrkesfiskets produktion och leveranser
            å ena sidan och folkhälsa och konsumentintresse å den andra förtydligas
            i fiskeripolitiken; detta skall ges regeringen till känna.
          </p>
          <p>
            2005/06:MJ39
          </p>
          <pb facs="riksdagen-motions-pdf/data/200506/mot_200506_MJ_39/mot_200506_MJ_39-0004.pdf"/>
          <p>
            2005/06:MJ39
          </p>
          <p>
            Fiskegubbar
          </p>
          <p>
            Man kan med rätta säga att ett av yrkesfiskets stora problem
            är just att det håller på att förgubbas. De yrkesverksamma i fiskesektorn
            blir både färre och äldre, och detta hotar på sikt hela näringen.
            Regeringen har inga förslag som tar hänsyn till detta övergripande
            strukturella bekymmer i näringen. För att skapa förutsättningar
            för en framtidstro, investeringsvilja och därmed fortsatt och
            potentiellt ökad sysselsättning i fiskenäringen behövs en helt
            ny politik. Politiken måste utifrån positiva ansatser tydliggöra
            hur näringen kan utvecklas genom livskraftiga företag, vilket
            är avgörande för att unga skall vilja satsa på yrkesfisket. Enkla
            regler som tar sin utgångspunkt i att de skall vara lätta hantera
            i vardagssituationen för den enskilde företagaren utgör en grundförutsättning
            för yngre människors vilja att etablera sig i sektorn. Detta förslag
            återfinns i tidigare lagd motion varför vi här avstår att yrka
            på detta. Precis som i andra kunskapsbranscher är utbildning ett
            måste för att säkra nyrekryteringen. Detta är ett område där en
            modern lärlingsutbildning har en självklar roll att fylla; detta
            bör ges regeringen till känna.
          </p>
          <p>
            Laxfisket
          </p>
          <p>
            I skrivelsen betonas att åtgärdsprogrammet för lax (Salmon action
            plan, SAP) varit lyckosam. Det påpekas att mindre älvar tycks
            ha svårare att nå upp till planens produktionsmål. Dock bör framhållas
            att orsakerna till svårigheterna i de mindre laxälvarna inte är
            fullt klarlagda. I flertalet fall saknas det samband mellan fiske
            och återhämtningen i de små älvarna; viktigare orsaker är snarare
            starkt påverkat habitat med t.ex. vandringshinder. Det bör dock
            framhållas att även i de mindre älvarna görs det påtagliga framsteg.
            Sammantaget föreligger väsentligt förbättrade fiskemöjligheter
            vid Norrlandsälvarna med utrymme för yrkesfiske såväl som olika
            kategorier av fritidsfiske. I skrivelsen saknas synpunkter på
            hur det svenska laxfisket kommer att påverkas av att drivgarnsfisket
            efter lax försvinner inom ett par år. En betydande del av laxen
            fångas i öppna Östersjön, och detta fiske kommer att minska drastiskt
            på grund av att man förbjudit drivgarnen. Rimligen borde detta
            leda till en avreglering av Norrlandsfisket som öppnar möjligheterna
            för ökade fiskemöjligheter vid Norrlandsälvarna. Vad som ovan
            angetts om att försommarfredningen av fisket vid Norrlandsälvarna
            skall tas bort för att öka fiskemöjligheterna för Norrlandsfiskarna
            bör ges regeringen till känna.
          </p>
          <pb facs="riksdagen-motions-pdf/data/200506/mot_200506_MJ_39/mot_200506_MJ_39-0005.pdf"/>
          <p>
            Finansiering av fiskevården
          </p>
          <p>
            Spöskatt, mörtskatt, kärt barn har många namn, regeringen har
            utrett och utrett, men ännu har vi inte sett några konkreta realistiska
            förslag till hur fiskevården skall finansieras. I nu aktuell skrivelse
            smiter regeringen helt enkelt undan från frågan hur fiskevården
            skall finansieras. Vi anser att man skall undvika att starta nya
            krångliga system, särskilt då man kan anta att förhållandevis
            stor del av intäkterna kommer att gå till administration. En annan
            utgångspunkt bör vara att man inte skall införa system som helt
            uppenbart ger upphov till fusk. Vi anser att fiskevården är en
            viktig fråga för hela samhället. Fiskevården skall därför finansieras
            via offentliga medel. Vad som ovan anförts om att fiskevården
            skall finansieras inom ramen för statens budget och med hjälp
            av möjliga EU-medel bör ges regeringen till känna.
          </p>
          <p>
            Yrkesfiskaravdraget — vidare agerande
          </p>
          <p>
            Frågan om ett införande av ett svenskt yrkesfiskaravdrag har
            varit aktuell under mer än tio års tid. Regeringen har dessvärre
            inte med någon större entusiasm hanterat frågan. Riksdagen förutsätter
            att regeringen fullföljer det beslut riksdagen har fattat och
            överklagar kommissionens beslut att neka de svenska yrkesfiskarna
            ett sådant skatteavdrag som motsvarar det som redan i dag finns
            i Danmark. Även Norge, som omfattas av den inre marknaden och
            dess regler för statsstöd, har en mer generös skattelagstiftning
            för sina yrkesfiskare. Vi föreslår mot bakgrund av ovanstående
            att riksdagen ger regeringen sin mening till känna att kommissionens
            negativa beslut i fråga om ett nationellt införande av ett yrkesfiskaravdrag
            i Sveriges skall överklagas.
          </p>
          <p>
            Stockholm den 6 april 2006
          </p>
          <p>
            Jan Andersson (c) Åsa Torstensson (c)
          </p>
          <p>
            2005/06:MJ39
          </p>
        </div>
      </div>
    </body>
  </text>
</TEI>
