<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00272">
  <teiHeader>
    <fileDesc>
      <titleStmt>
        <title>Kurdernas rättigheter</title>
        <author corresp="i-AHfQ621Fp1orxTGB2WDjUY">av Fredrik Malm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kurdernas rättigheter</title>
          <idno type="rdwebb">GU02U272</idno>
          <rs type="number">U272</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U272/text</ref>
          <ref type="dokument_url_html">http://data.riksdagen.se/dokument/GU02U272</ref>
          <ref type="dokumentstatus_url_xml">http://data.riksdagen.se/dokumentstatus/GU02U272</ref>
          <ref type="doc">http://data.riksdagen.se/fil/8EEC501E-3189-42A5-B517-BE403AB28016</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4K1vkLUb5pcTqQqPmM92SS" type="signed"/>
        <correspContext corresp="i-4K1vkLUb5pcTqQqPmM92SS">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-QBrpYMmZQVYvVrXjJiBuoo" type="referral">
          <date when="2006-11-07"/>
        </correspAction>
        <correspAction xml:id="i-3bGme16PVHNHHhx3vsjeYh" type="dismissal">
          <date when="2006-11-07"/>
        </correspAction>
        <correspAction xml:id="i-5gmp8amawkmfKFegpMCx2c" type="numbering">
          <date when="2006-11-02"/>
        </correspAction>
        <correspAction xml:id="i-Cq9wrd8veG6ofAJthv9YtE" type="submission">
          <date when="2006-10-31"/>
        </correspAction>
        <correspAction xml:id="i-SkrzUb6BdjK2mLcjmuCMjk" type="transfer">
          <date when="2006-10-31"/>
        </correspAction>
        <correspAction xml:id="i-DKVwJvYFStHgkbwvcEziD3" type="assigned"/>
        <correspContext corresp="i-DKVwJvYFStHgkbwvcEziD3">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FxWvwmFmVvJpKTjeQvtVCx">
            Förslag till riksdagsbeslut
          </head>
          <p xml:id="i-KJCo3CYRQj1YqegEjdLVnR">
            Riksdagen tillkännager för regeringen som sin mening vad i motionen
            anförs om en samordnad politik för att värna det kurdiska folkets
            rättigheter.
          </p>
        </div>
        <div type="motContent">
          <head xml:id="i-J6T1N9JZ9sDkB9W2ppcnYo" type="h1">
            Kurdernas rättigheter
          </head>
          <head xml:id="i-Vmz3MV9xgUSmAkAmdUYVwf" type="h1">
            Motivering
          </head>
          <p xml:id="i-PCP4b9eLa4v88Qc8jqYQEX">
            Förtrycket av den kurdiska befolkningen är fortfarande våldsam
            och omfattande. Förtrycket är institutionaliserat, politiskt och
            ideologiskt. Kurder förvägras fortfarande rätten till sitt språk,
            identitet, historia, kultur och politiska liv. I Irak har situationen
            för kurderna förbättrats efter Saddam Husseins fall, men i Turkiet,
            Iran och Syrien är lidandet fortfarande mycket svårt. För oss
            som är födda i frihet är ansvaret att ställa upp för människor
            som lever under förtryck stort, och Sverige måste ta sitt ansvar.
          </p>
          <p xml:id="i-MiRs3bo78HWvodJnkzEKsc">
            Jag förordar
          </p>
          <list style="ul">
            <item xml:id="i-HiGAk1E2MdYg9HoaqzqBVv">
              att Sverige ska formulera en samordnad politik för att värna
              det kurdiska folkets rätt,
            </item>
            <item xml:id="i-AtEfv9WV1exeowBKjjPqrm">
              att befolkningen i Kurdistans rätt till självbestämmande i form
              av självständighet, federalism eller autonomi ska erkännas,
            </item>
            <item xml:id="i-GLDxk4NFSXbS5jbSz5wp8n">
              att Sverige ska öppna ett konsulat i region Kurdistan i Irak,
            </item>
            <item xml:id="i-R5ej8zX4H7BnRbv7BDX7hd">
              att EU-kommissionen ska öppna ett delegationskontor i region
              Kurdistan i Irak,
            </item>
            <item xml:id="i-SMK6NozFr3y49fai9BSLnE">
              att Sverige ska arbeta engagerat för att EU utövar starka påtryckningar
              på Turkiet i medlemskapsförhandlingarna för att säkra mänskliga
              rättigheter i Turkiet och tillåta kurdisk politisk organisering,
            </item>
            <item xml:id="i-31P4wjE2Z9paQVtEER29vL">
              att Sverige bör inom ramen för EU-samarbetet verka pådrivande
              för att unionen sänder observatörer till Iran, Irak, Syrien och
              Turkiet för att i dessa länders kurdiska regioner följa utvecklingen
              och uppmärksamma missförhållanden,
            </item>
            <item xml:id="i-JgEFvDQyeLo4XtCHtPhDvg">
              att Sverige bör som sin mening framhålla att människor som tvingats
              lämna sina hem och förvägras medborgarskap under arabiseringskampanjer
              i Irak och Syrien ska få rätt att återvända och bli fullvärdiga
              medborgare och
            </item>
            <item xml:id="i-JiSfhbVDzpfY3er1gHGvRh">
              att Sverige inte ska utvisa eller avvisa kurdiska flyktingar
              till de stater som inte kan garantera deras trygghet och säkerhet.
            </item>
          </list>
          <head xml:id="i-8ad2Z6TZn8WuBfVc1J5C26" type="h1">
            Kurderna systematiskt förföljda
          </head>
          <p xml:id="i-8w4pW3xYd9Qa36bZzgi3dQ">
            Den kurdiska befolkningen har utsatts för enorma förföljelser
            under 1900-talet. Nationen Kurdistan är i dag en del av Iran,
            Irak, Turkiet och Syrien. Kurderna utgör en minoritet i alla dessa
            fyra stater, men en stor majoritet i nationen Kurdistan.
          </p>
          <p xml:id="i-8QhbfeuZBLEq3bibV3rE1x">
            Under årens lopp har kurderna utsatts för systematiska förföljelser.
            Bland mycket annat kan nämnas:
          </p>
          <list style="ul">
            <item xml:id="i-SnsitGTrm6Cppy6gJRTG6D">
              Existensen av ett kurdiskt folk, liksom det kurdiska språket,
              ännu i dag är förbjudet i Turkiet.
            </item>
            <item xml:id="i-Ns8PiKyjLLaaw7yaBS8wx">
              Närmare 200 000 kurder dödades av irakiska armén i folkmordet
              Anfal i slutet av 1980-talet.
            </item>
            <item xml:id="i-5M2SBu1Qxu8rDSfquPkzG1">
              Hundratusentals kurder förvägras sedan 1970-talet medborgarskap
              i Syrien.
            </item>
            <item xml:id="i-FaeXfLaa1owGQzVHbtTcts">
              Att viktiga kurdiska områden i Irak och Syrien har utsatts för
              etnisk rensning i form av arabiseringskampanjer.
            </item>
            <item xml:id="i-DZr4qTwWvHLEPF6DuZTgjP">
              Kurdiska politiska partier har varit förbjudna och otillåtna
              i årtionden.
            </item>
            <item xml:id="i-TyHQtcqZiUabP3j5W4LfL9">
              Blodiga konflikter, totalitärt förtryck och skoningslösa säkerhetsapparater
              har berövat miljoner oskyldiga och civila kurders liv.
            </item>
            <item xml:id="i-T6KXgjFo5Z4hBFW754KchL">
              Tiotusentals intellektuella författare, journalister och politiker
              har fängslats.
            </item>
          </list>
          <head xml:id="i-NrmA7iBccSkgEq3gR13XmH" type="h1">
            En samordnad politik
          </head>
          <p xml:id="i-7sLAz1epeVRjdnax9TFQtN">
            Sverige behöver formulera en samordnad politik för att värna
            det kurdiska folkets rätt. Det handlar om att få ett övergripande
            perspektiv över olika områden, t.ex. utrikespolitiken, migrationspolitiken
            och biståndspolitiken. Det handlar också om att inte endast utgå
            från dagens statsbildningar i regionen utan se Kurdistan som en
            sammanhängande nation. I denna samordnade politik bör slås fast
            att befolkningen i Kurdistan har rätt till självbestämmande i
            form av självständighet, federalism eller autonomi. Den samordnade
            politiken måste också innehålla principiella krav på Turkiet,
            Iran, Irak och Syrien att det kurdiska folket existens erkänns
            i alla stater och att de mänskliga rättigheterna värnas.
          </p>
          <head xml:id="i-RypGuBVYhgPTaWeZY6TJWu" type="h1">
            Kurdistan i Irak
          </head>
          <p xml:id="i-LqzRkZm2qtHVVHW3tyLQZc">
            Efter Gulfkriget 1991 utropades autonomi i Kurdistan i Irak,
            den kurdiska regionen i norra Irak. Efter Saddam Husseins fall
            och antagandet av den nya konstitutionen i Irak har Kurdistan
            i Irak nu status av federal delstat. Regionen har i dag en närmast
            statsliknande karaktär och styrs gemensamt av de två dominerande
            partierna KDP och PUK under namnet Kurdish Regional Government,
            KRG. Detta är första gången någonsin (med undantag av en kortlivad
            kurdisk republik i Mahabad i Iran efter andra världskriget) som
            den kurdiska befolkningen faktiskt har makten över en del av Kurdistan.
            Trots svåra förutsättningar och fientliga grannländer har den
            kurdiska regionen utvecklats starkt i demokratisk riktning. Mycket
            finns fortfarande att göra, men utvecklingen har varit mycket
            positiv de senaste nio åren.
          </p>
          <p xml:id="i-DzfcRQ64yM98dRWhdFACJ5">
            Det ligger i omvärldens intresse att Kurdistan i Irak utvecklas
            till en demokratisk och vital skapelse som kan ge inspiration
            för en liknande demokratisk utveckling på andra håll i Mellanöstern.
            Sverige bör bidra till denna utveckling genom att öppna ett konsulat
            i huvudstaden Erbil/Hewler. Detta skulle stärka utbytet mellan
            Sverige och den kurdiska regionen i Irak. Det skulle dessutom
            vara bra för hela Irak eftersom Sverige ännu inte öppnat ambassaden
            i Bagdad på grund av den bristande säkerheten där. Tusentals kurder
            i Sverige kan också bidra i arbetet för ökat utbyte genom språkkunskaper,
            handel och kontakter.
          </p>
          <p xml:id="i-F7NixvwmiEKkXthR6cF3zz">
            Även Europeiska unionen har en viktig roll att fylla för att
            stärka utvecklingen i Kurdistan i Irak och även i hela Irak och
            Mellanöstern. Därför bör EG-kommissionen öppna ett delegationskontor
            i Kurdistan i Irak, något som Sverige bör arbeta aktivt för inom
            ramen för vårt EU-samarbete.
          </p>
          <p xml:id="i-G7ncEL53eAxcvM7RzXjfQV">
            I området som gränsar mellan Kurdistan i Irak och övriga Irak
            ligger många orter som under Baathpartiets diktatur utsattes för
            arabiseringskampanjer. Det innebar att regeringen i Bagdad beslutade
            att med våld förflytta kurder från oljerika områden i och kring
            staden Kirkuk för att dessa områden skulle få arabisk majoritet.
            Efter befrielsen av Irak har det skrivits in i den nya konstitutionen
            att de arabiserade områdena ska normaliseras, vilket innebär att
            de fördrivna ska kunna återvända. Därefter ska en folkomröstning
            hållas senast den 31 december 2007 om Kirkuks framtida status.
            Det är mycket viktigt att Sverige betonar att Iraks konstitution
            måste efterlevas på dessa områden.
          </p>
          <head xml:id="i-RaQwpd72F33R2VZ27Jksi1" type="h1">
            Situationen i Turkiet och medlemskapsförhandlingar
          </head>
          <p xml:id="i-D6b7fma59go2adLhzPJBvE">
            Sverige kan spela en aktiv roll för att öka pressen på Turkiet
            att respektera den kurdiska befolkningen och värna de mänskliga
            rättigheterna, detta inom ramen för vårt EU-medlemskap. EU bör
            öka trycket på Turkiet avsevärt. Ingen vinner på att ett land
            blir EU-medlem utan att först ha uppfyllt de demokratiska krav
            som unionen ställer. Kurdisk representation är nödvändig i förhandlingar
            mellan Turkiet och EU. Det tredje kriteritet i Köpenhamnskriterierna
            handlar framför allt om reformer för den kurdiska befolkningen.
            Då är det nödvändigt med kurdisk representation. I Turkiet har
            vissa framsteg skett de senaste åren, men också flera bakslag.
            Reformviljan är förmodligen inte så stark som många EU-vänner
            hoppas. En rad incidenter de senaste åren har visat att Turkiet
            har mycket att förändra innan de kan sägas respektera den kurdiska
            befolkningen. Fortfarande dras kurder inför rätta endast för att
            de krävt grundläggande rättigheter. Leveranser med barnböcker
            på kurdiska stoppas i tullen, människor vägras inträde i landet
            endast för att de har kurdiska namn och fortfarande finns många
            vittnesmål om tortyr och övervåld från soldater och poliser. Endast
            små yttringar mot Turkiets grundare kan innebära mångåriga fängelsestraff,
            något som drabbar kurder extra hårt eftersom deras kritik mot
            Turkiets grundvalar och Kemal Atatürk är stark.
          </p>
          <p xml:id="i-PzpcsUgb9Bx88zsGoXuRU6">
            Det är av yttersta vikt att Turkiet tillåter kurdiska partier
            att verka inom demokratins ramar och att de får använda det kurdiska
            språket. Här bör Sverige betona att riksdagen ger specifika bidrag
            till de politiska partierna för att ta fram information på andra
            språk än svenska. Det finns ingen anledning att försvara PKK-gerillans
            skoningslösa våld. Men det finns inte något försvar för att använda
            gerillan som förevändning för att attackera civilbefolkningen
            på det sätt som skett av turkisk militär i flera decennier.
          </p>
          <p xml:id="i-P7XDoqw6GaVBRQGbFULkyq">
            I Syrien lever drygt en miljon kurder, och situationen är svår.
            Även här har arabiseringskampanjer slagit in kilar i kurdiska
            områden för att förhindra ett sammanhängande kurdiskt territorium.
            Hundratusentals kurder saknar medborgarskap sedan årtionden, något
            som Sverige bör fördöma den syriska regeringen för att detta inte
            åtgärdas. Även i Iran är förtrycket omfattande. Västvärlden får
            inte se Irans anrikning av uran som det enda hotet mot demokratin
            och världsfreden. Kurderna har under de senaste åren hamnat i
            skuggan av denna konflikt, och Sverige bör verka mer aktivt för
            att de mänskliga rättigheterna värnas och respekteras. Den iranska
            regimen har medvetet gjort den kurdiska regionen till en misär
            genom att inte satsa på investeringar och infrastruktur. De kurdiska
            politiska partierna har drivits i landsflykt till Irak, och den
            iranska militära närvaron är mycket hög i den kurdiska delen av
            landet. Sverige bör också inom EU-samarbetet verka för att observatörsteam
            skickas till Syrien, Turkiet, Irak och Iran för att följa upp
            situationen för kurderna.
          </p>
          <p xml:id="i-xGW8diwQQUnDL8xyq3Rsf">
            På hemmaplan i Sverige finns mycket som kan göras för att förbättra
            situationen för den kurdiska befolkningen. Samhället ska fortsättningsvis
            också ge stöd till kurdiska institutioner såsom Kurdiska Biblioteket
            och Kurdiska Riksförbundet så att den kurdiska kulturen och de
            kurdiska invandrarna har föreningar och tillgång till litteratur
            på sitt modersmål. Integrationspolitiken och migrationspolitiken
            är viktig för att hjälpa dem som kommit till Sverige. Upplysning
            om folkmordet Anfal bör också vara en del av Forum för levande
            historia som arbetar för att upplysa om folkmord och totalitära
            ideologier med utgångspunkt ur Förintelsen. Sverige bör inte utvisa
            kurdiska flyktingar till stater som inte garanterar deras skydd
            och frihet.
          </p>
          <p xml:id="i-BkZyZJaZMwYRXFZZMg2gcv">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-7gjCf6oLMBFVxSmeaGhdM6" who="i-AHfQ621Fp1orxTGB2WDjUY">
              Fredrik Malm (fp)
            </item>
          </list>
        </div>
      </div>
    </body>
  </text>
</TEI>
