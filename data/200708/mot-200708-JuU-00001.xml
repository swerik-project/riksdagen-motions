<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00001">
  <teiHeader>
    <fileDesc>
      <titleStmt>
        <title>med anledning av prop. 2006/07:133 Ytterligare rättssäkerhetsgarantier vid användandet av hemliga tvångsmedel, m.m.</title>
        <author corresp="i-2aZQBvMx8o6ihusfvExbt8">av Alice Åström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:133 Ytterligare rättssäkerhetsgarantier vid användandet av hemliga tvångsmedel, m.m.</title>
          <idno type="rdwebb">GV02Ju1</idno>
          <rs type="number">Ju1</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju1/text</ref>
          <ref type="dokument_url_html">http://data.riksdagen.se/dokument/GV02Ju1</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju1</ref>
          <ref type="doc">http://data.riksdagen.se/fil/0C83B5DB-F18B-44AB-A4FF-E034EC374CEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-41sphb7ukGAyCbwqYZjrxs" type="basedOn"/>
        <correspContext corresp="i-41sphb7ukGAyCbwqYZjrxs">
          <ref>Proposition 2006/07:133</ref>
        </correspContext>
        <correspAction xml:id="i-Ntn8BsW5JVNQmAHb62pixF" type="signed"/>
        <correspContext corresp="i-Ntn8BsW5JVNQmAHb62pixF">
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-DwZP44infT8K7safHQ2wAS" type="referral">
          <date when="2007-10-16"/>
        </correspAction>
        <correspAction xml:id="i-QaeNqFegL6MeHKcX7FEGUp" type="dismissal">
          <date when="2007-10-04"/>
        </correspAction>
        <correspAction xml:id="i-UC5aUVSn72nB6zn8UEAX5i" type="dismissal">
          <date when="2007-10-04"/>
        </correspAction>
        <correspAction xml:id="i-3mHohRwMQxgBLVnob7BYtT" type="transfer">
          <date when="2007-09-20"/>
        </correspAction>
        <correspAction xml:id="i-KBuPZZdZykFzipXyaN47PA" type="submission">
          <date when="2007-09-20"/>
        </correspAction>
        <correspAction xml:id="i-9HNZrSPkcXRz5eYFqCTt5K" type="assigned"/>
        <correspContext corresp="i-9HNZrSPkcXRz5eYFqCTt5K">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-W72Fh2dX5jQu34gaumMofP">
            Förslag till riksdagsbeslut
          </head>
          <list style="ol">
            <item xml:id="i-NiqS68p9EDTJr2Jwb7faW7">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utvärdering
              av den beslutade lagstiftningen tre år efter att den trätt i kraft.
            </item>
            <item xml:id="i-9VJ9vWBAxzd3wAgo8WDrbu">
              Riksdagen avslår förslaget om att underrättelser ska kunna underlåtas
              om de av sekretesskäl inte kan ha lämnats efter ett år.
            </item>
            <item xml:id="i-QsmRsdfsoZr7DpSjF8aDEX">
              Riksdagen tillkännager för regeringen som sin mening vad som
              anförs i motionen om att skyldigheten att meddela Säkerhets- och
              integritetsskyddsnämnden när en underrättelse underlåts ska regleras
              i lag om inte yrkande 2 bifalls.
            </item>
            <item xml:id="i-PLBQZXxnSqb7TTKLH1mnNY">
              Riksdagen tillkännager för regeringen som sin mening vad som
              anförs i motionen om att tillsätta en utredning för att förstärka
              den föreslagna lagstiftningen om underrättelseskyldighet.
            </item>
            <item xml:id="i-MAmHeDCS9nHk1EjuN7rFnB">
              Riksdagen tillkännager för regeringen som sin mening vad som
              anförs i motionen om att underrättelseskyldighet gentemot redaktioner
              och journalister alltid ska gälla då det rör sig om misstankar
              om tryckfrihetsbrotten i 18 och 19 kap. BrB.
            </item>
            <item xml:id="i-CwfrQ4rdQRjukmkqXWGjEx">
              Riksdagen tillkännager för regeringen som sin mening vad som
              anförs i motionen om att Säkerhets- och integritetsskyddsnämnden
              ska ligga under riksdagen.
            </item>
            <item xml:id="i-DmCrnytAXXNQJYXE6ex1xy">
              Riksdagen tillkännager för regeringen som sin mening vad som
              anförs i motionen om att handläggningen av registerkontrollärenden
              ska regleras i lag och att alla de uppgifter som i dag hanteras
              av Registernämndens ledamöter i framtiden ska hanteras av Säkerhets-
              och integritetsskyddsnämndens ledamöter.
            </item>
            <item xml:id="i-QeEmVWKkJNSRVUxBhs8ceU">
              Riksdagen tillkännager för regeringen som sin mening vad som
              anförs i motionen om att Säkerhets- och integritetsskyddsnämndens
              uppgifter ska utvidgas till att även omfatta kontroll av uppgifter
              om enskilda som av Säpo lämnas till annan stat.
            </item>
            <item xml:id="i-PHtuqxhpmNoSoTq6PryYQk">
              Riksdagen tillkännager för regeringen som sin mening vad som
              anförs i motionen om att det bör utredas hur skadeståndsansvaret
              vid felaktigt användande av hemliga tvångsmedel kan utvidgas till
              de fall då myndigheterna bryter mot lagen.
            </item>
            <item xml:id="i-TFtXz1xq1ybfWtsRYGcmWc">
              Riksdagen tillkännager för regeringen som sin mening vad som
              anförs i motionen om att se över lagstiftningen när det gäller
              offentliga ombud.
            </item>
          </list>
        </div>
        <div type="motContent">
          <head xml:id="i-3vCDrYSkAaAa8WqmZ6EnJm" type="h1">
            Inledning
          </head>
          <p xml:id="i-JNQF9AP5ms24RKexFC3Jmz">
            Vänsterpartiet har länge efterfrågat ytterligare rättssäkerhetsgarantier
            vid användandet av hemliga tvångsmedel i form av en underrättelseskyldighet
            till övervakade samt en nämnd med en löpande tillsynsfunktion
            när det gäller den hemliga tvångsmedelslagstiftningen. En utredning
            tillsattes så småningom och lade fram betänkandet Ytterligare
            rättssäkerhetsgarantier vid användandet av hemliga tvångsmedel,
            m.m. (SOU 2006:98).
          </p>
          <p xml:id="i-VqGYocvG6ZwczSpfzGMzQ4">
            Att lagstiftningen kring underrättelseskyldighet nu kommer på
            plats och att Säkerhets- och integritetsskyddsnämnden inrättas
            är betydelsefulla steg för rättssäkerheten i landet. Men vi ser
            samtidigt att regeringen inte går lika långt som vi själva skulle
            vilja gå. Underrättelseskyldigheten är exempelvis försedd med
            alltför omfattande undantag som ger den en begränsad effekt. Vidare
            är Säkerhets- och integritetsskyddsnämnden inte tillräckligt självständig.
          </p>
          <p xml:id="i-HV5daWKjoRrWvvgpkMeSn7">
            Utöver de förslag som vi lägger när det gäller förstärkningar
            av rättssäkerheten anser vi också att regeringen ska tillsätta
            en utvärdering av den beslutade lagstiftningen tre år efter att
            den trätt i kraft. Detta bör riksdagen som sin mening ge regeringen
            till känna.
          </p>
          <head xml:id="i-GDaKFSmV3o69ytsHEXYhuD" type="h1">
            Underrättelseskyldigheten
          </head>
          <p xml:id="i-TxTNmgFuDHYAC9Px6jEnNp">
            En person som i dag utsätts för exempelvis hemlig telefonavlyssning
            eller hemlig teleövervakning och som sedan åtalas i domstol får
            den bevisning som finns till hands presenterad för sig och ges
            självklart också möjlighet att bemöta densamma. Detta gäller även
            bevisning som har framkommit genom hemliga tvångsmedel. Ett stort
            antal personer där avlyssningen inte lett till rättsliga åtgärder
            förblir dock ovetande om att de utsatts för integritetskränkande
            behandling. Självklart är det orimligt att den som är åtalad får
            kunskap om detta men inte den som fått misstankarna mot sig obekräftade.
          </p>
          <p xml:id="i-5ZTsXLbT4wZAYsp6xSPbdt">
            Det är inte säkert att en avlyssningsåtgärd eller liknande varit
            obefogad även om ärendet inte lett till åtal, men en upplysningsplikt
            skulle ge den enskilde möjligheten att få sin sak prövad. Detta
            torde gynna såväl tilltron till rättsväsendet som stärka rättssäkerheten.
          </p>
          <p xml:id="i-ERojeKYn9BHR2qxU6nPQEA">
            Regeringen föreslår nu en bestämmelse om underrättelseskyldighet
            som placeras i de olika lagarna som reglerar hemlig tvångsmedelsanvändning.
            Den som övervakats ska underrättas om detta senast en månad efter
            avslutad förundersökning. Om detta kan skada andra pågående förundersökningar
            får dock underrättelse skjutas upp i högst ett år. Därefter får
            den underlåtas, men i detta fall ska Säkerhets- och integritetsskyddsnämnden
            underrättas.
          </p>
          <p xml:id="i-Nb7GvMyVVdhEadZFwLaFew">
            Vi inser och accepterar den begränsning som förundersökningssekretessen,
            när det gäller andra pågående utredningar, utgör. Däremot anser
            vi inte att det är acceptabelt att man ska kunna låta bli att
            utföra underrättelsen i de fall som sekretessen hindrar underrättelse
            inom ett år. Detta skulle riskera att begränsa underrättelseskyldigheten
            så pass mycket att meningsfullheten skulle gå att ifrågasätta.
            Vi anser att det, även om det innebär en ökad administration,
            inte ska gå att underlåta en underrättelse.
          </p>
          <p xml:id="i-9og28x8nzkZE5DGAJ7ki8Q">
            Därmed anser vi att riksdagen bör avslå förslaget om att underrättelser,
            ska kunna underlåtas om de av sekretesskäl inte kan ha lämnats
            efter ett år.
          </p>
          <p xml:id="i-7yE7GAwTkV9BrVUdMnEUcC">
            Regeringen föreslår ändå vissa fall då en underrättelse ska kunna
            underlåtas, varför vi ser oss tvungna att ha synpunkter på att
            regeringen inte föreslår någon lagstiftning där det fastställs
            att Säkerhets- och integritetsskyddsnämnden i så fall ska underrättas.
            Regeringen avser nämligen att reglera detta i förordning. Vi menar
            att bestämmelsen är av sådan vikt att den bör regleras i lag.
            Detta bör riksdagen som sin mening ge regeringen till känna.
          </p>
          <p xml:id="i-UdLGJ9LhYcc36pH6cfcMKY">
            I den utvärderingen som vi efterlyst bör bland annat analyseras
            i hur många fall det bedöms att en underrättelse kan underlåtas
            av olika skäl, såväl de som redan nämnts som de möjligheter som
            ges när underlåtelsen sägs sakna betydelse eller att ärendet har
            sänts till Justitiekanslern.
          </p>
          <head xml:id="i-3UeRM43VnLDRkaZyup2JA1" type="h1">
            Utredning om förstärkningar av underrättelseskyldigheten
          </head>
          <p xml:id="i-Wg1Ujft8cdDytDK62YaVQG">
            Tillsammans med begränsningen för förundersökningssekretess har
            begränsningar som rör Säpos verksamhet gjort att flera remissinstanser
            ifrågasatt värdet av den nya lagstiftningen. Även vi anser att
            begränsningarna vad gäller Säpos verksamhet förmodligen har gått
            för långt. Detta gäller även att en underrättelseskyldighet saknas
            i lagen om särskild utlänningskontroll.
          </p>
          <p xml:id="i-NmY9pvfYBQx9XGuUnxp7xp">
            En allvarlig brist som måste ses över är hur underrättelseskyldighet
            ska hanteras vid användande av överskottsinformation, det vill
            säga sådan information som polisen vid en övervakningsåtgärd upptäcker
            om en person som inte omfattats av övervakningsbeslutet, men där
            man sedan går vidare med en förundersökning.
          </p>
          <p xml:id="i-LbWy4EfSqo3QrZLWRKcxzY">
            Av alla dessa skäl anser vi att det finns anledning att förstärka
            den föreslagna lagstiftningen om underrättelseskyldighet. Regeringen
            bör tillsätta en utredning för att undersöka dessa möjligheter.
            Detta bör riksdagen som sin mening ge regeringen till känna.
          </p>
          <head xml:id="i-DK7QdhmEov6kPkUZPWCp3k" type="h1">
            Underrättelseskyldighet gentemot redaktioner och journalister
          </head>
          <p xml:id="i-G9t1X1NxkjeLUu33mCyPVw">
            Journalistförbundet lämnar i sitt remissvar flera kritiska synpunkter
            på de undantag från underrättelseskyldigheten som föreslogs av
            utredningen. En av dem rör de undantag som föreslås för brott
            enligt brottsbalkens 18 och 19 kap., där flera är tryckfrihetsbrott.
            Därmed skulle redaktioner och journalister som förekommer i förundersökningar
            gällande dessa brott även fortsättningsvis förbli ovetande om
            att de övervakats, även om det visar sig att förundersökningen
            inte leder någonvart.
          </p>
          <p xml:id="i-Lg9WzH76QEJAm9gSiCXrbG">
            Att värna om det fria ordet innebär bland annat att särskilt
            noga vaka över rättssäkerheten för journalister. Det bör finnas
            särskilt starka garantier för att dessa inte ställs under godtycklig
            eller på annat sätt otillåten myndighetsövervakning. En sådan
            garanti är till exempel en underrättelseskyldighet när övervakning
            sker. Då är det olyckligt om vissa brott där misstankar kan riktas
            särskilt mot redaktioner och journalister uttryckligen undantas
            från underrättelseskyldigheten. Vi menar att det fria ordet väger
            tyngre än intresset av att hemlighålla övervakningsåtgärder efter
            avslutade förundersökningar gällande de aktuella brotten.
          </p>
          <p xml:id="i-9vfD9ufoyt9B8jfJZciuZv">
            Underrättelseskyldighet gentemot redaktioner och journalister
            bör därför alltid gälla då det rör sig om misstankar om tryckfrihetsbrotten
            i 18 och 19 kap. BrB. Detta bör riksdagen som sin mening ge regeringen
            till känna.
          </p>
          <head xml:id="i-CpfqjSG15ZFyPS8QYL5NRd" type="h1">
            Säkerhets- och integritetsskyddsnämnden
          </head>
          <p xml:id="i-HeEboyGSNoiwqMnrDYwSqs">
            Den insyn och kontroll som finns över den hemliga tvångsmedelsanvändningen
            är i dag inte tillräcklig. Vänsterpartiet har länge drivit frågan
            om att tillsätta ett organ med en mer övergripande insyn. Att
            en sådan nämnd nu kommer att komma på plats är därför bra. Regeringen
            har tillsatt en utredning för att ytterligare reda ut frågor inför
            inrättandet av nämnden.
          </p>
          <p xml:id="i-2JrLN6KkMhdnAwV8TNhgCJ">
            Säkerhets- och integritetsskyddsnämndens självständighet i förhållande
            till regeringen och de myndigheter som ska kontrolleras kan dock
            ifrågasättas i och med att nämnden inrättas under regeringen.
            För att medborgarna ska kunna känna så stor tilltro som möjligt
            till nämnden bör Säkerhets- och integritetsskyddsnämnden i stället
            ligga under riksdagen. Detta bör riksdagen som sin mening ge regeringen
            till känna.
          </p>
          <p xml:id="i-CgLrP4T428K3uGatizxG7R">
            I samband med avslöjandena om IB, och den massiva hemliga och
            olagliga övervakning som svenska myndigheter gjorde sig skyldiga
            till under ett antal årtionden, tillsattes Registernämnden för
            att kontrollera att Säpos registerhantering sker i enlighet med
            svensk lag. Registernämnden läggs nu ned och dess uppgifter överlåts
            på den nya Säkerhets- och integritetsskyddsnämnden. Utredningen
            föreslog dock att dessa uppgifter skulle hanteras av tjänstemän
            och inte komma på nämndledamöternas bord. Detta vore ett stort
            steg tillbaka. Vi anser att det är minst lika viktigt i dag att
            det finns en vald insynsnämnd för att hantera dessa uppgifter.
            Något annat vore att underkänna en av de viktigare åtgärderna
            för att förhindra att olaglig åsiktsregistrering ska få fortsätta
            i Sverige. Kanske regeringen också ser problem med utredningens
            förslag, eftersom de undviker frågan och skriver att de avser
            att reglera registerhanteringen i förordning. Vikten av handläggningen
            av registerkontroller kräver dock en reglering i lag och det måste
            vara tydligt att alla de uppgifter som i dag hanteras av Registernämndens
            ledamöter i framtiden ska hanteras av Säkerhets- och integritetsskyddsnämndens
            ledamöter. Detta bör riksdagen som sin mening ge regeringen till
            känna.
          </p>
          <p xml:id="i-PKxXYsRB1ng1yd8aFBPT1h">
            I Registernämnden finns i dag två partier representerade, nämligen
            Moderaterna och Socialdemokraterna. Det är en märklig inställning
            att endast de två största partierna ska delta i kontrollen av
            säkerhetspolisen, och Vänsterpartiet har därför länge drivit att
            alla partier borde vara med och ta ansvar för denna kontroll.
            Att Säkerhets- och integritetsskyddsnämnden ska få en sammansättning
            som är betydligt bredare och som speglar de partigrupper som för
            närvarande och under överblickbar tid finns i riksdagen är därför
            bra.
          </p>
          <p xml:id="i-RhxbkkfAyjUyVf4UsvVHUa">
            Registernämndens uppgift har varit att kontrollera att Säpos
            register är lagliga och dessutom att utföra registerkontroller
            av personer som ska anlitas av stat och kommun för vissa känsliga
            uppgifter. När det gäller uppgifter som lämnas till utlandet om
            enskilda svenska medborgare har ingen motsvarande kontroll funnits.
            Frågan aktualiserades för något år sedan genom att en svensk fredsaktivist
            nekats inresa till Palestina, detta efter att israelisk polis
            hänvisat till uppgifter från svenska säkerhetspolisen. Den svenska
            fredsaktivisten hade inte anklagats för några brott eller för
            att ha gjort sig skyldig till skadlig verksamhet.
          </p>
          <p xml:id="i-KVTEkXk6TpwyQmM8N9oyhM">
            Att säkerhetstjänster har kontakter med sina internationella
            motsvarigheter är i sig inget konstigt och heller inte dåligt.
            Vänsterpartiet anser dock att det måste vara möjligt att kontrollera
            uppgifter som lämnas ut för att undvika att enskilda drabbas på
            ett orimligt sätt. Säkerhets- och integritetsskyddsnämndens uppgifter
            bör därför utvidgas till att även omfatta kontroll av uppgifter
            om enskilda som av Säpo lämnas till annan stat. Detta bör riksdagen
            som sin mening ge regeringen till känna.
          </p>
          <head xml:id="i-697cC99XubCb1JXekoLSbn" type="h1">
            Skadestånd
          </head>
          <p xml:id="i-mbSwigzUhGkXBCJZjn4QU">
            Säkerhets- och integritetsskyddsnämnden ska på eget initiativ
            kunna genomföra en kontroll av att övervakningsåtgärder riktade
            mot en viss person skett i enlighet med svensk lag.
          </p>
          <p xml:id="i-RHxJPwjtRWD5b8tNRjZdqf">
            En sådan kontroll ska också kunna genomföras på begäran av den
            enskilde och i så fall ska nämnden underrätta honom eller henne
            om att så skett. Om tvångsmedelsanvändning har skett i strid med
            regelsystemet ska den enskilde i normalfallet upplysas om det
            och få del av de uppgifter rörande tvångsmedelsanvändningen som
            kan lämnas med hänsyn till gällande sekretess. Nämnden kan sedan
            anmäla regelbrott till Justitiekanslern, Åklagarmyndigheten eller
            Datainspektionen.
          </p>
          <p xml:id="i-TacRfw3jpcTogqpQNWeMoG">
            När det gäller frågan om skadestånd kan staten med gällande lagstiftning
            endast åläggas skadeståndsansvar om övervakningen skulle leda
            till personskada, sakskada eller förmögenhetsskada samt om det
            handlar om en kränkning genom brott som innefattar angrepp mot
            någons person, frihet, frid eller ära. Detta innebär i praktiken
            att särskilt integritetskänsliga uppgifter måste ha avlyssnats.
            Regeringen anser att det inte finns någon anledning att utvidga
            statens skadeståndsansvar.
          </p>
          <p xml:id="i-53oCScyn7CneDEoti7tWVQ">
            Här är Vänsterpartiet av en annan uppfattning. Vi anser att det
            är rimligt att en person som utsatts för en kränkning från statens
            sida har större möjligheter än i dag att få en ekonomisk kompensation
            för detta. Med gällande lagstiftning skulle skadestånd troligen
            betalas ut mycket sällan.
          </p>
          <p xml:id="i-N52KtaD3vmWYdisa8qRpNM">
            Vad som diskuterats är om det kan införas ett strikt skadeståndsansvar
            liknande det som finns när det gäller frihetsberövanden. Detta
            skulle betyda att om en övervakning inte lett till någon fällande
            dom skulle skadestånd utgå. Både utredningen och regeringen ansåg
            att detta är att gå för långt och vi håller med. Däremot anser
            vi att skadeståndsansvaret bör utvidgas till de fall då myndigheterna
            använt sig av hemliga tvångsmedel felaktigt, i strid med lagen.
            Att myndigheterna ska kunna kränka medborgare i strid med lagen
            utan att någon form av kompensation utgår känns för många stötande.
          </p>
          <p xml:id="i-9PBZTwRrna2gTq4jT2Hu62">
            Det bör alltså utredas hur skadeståndsansvaret vid felaktigt
            användande av hemliga tvångsmedel kan utvidgas till de fall då
            myndigheterna bryter mot lagen. Detta bör riksdagen som sin mening
            ge regeringen till känna.
          </p>
          <head xml:id="i-VSXSYGGuni8wWACxRTgc2F" type="h1">
            Offentliga ombud
          </head>
          <p xml:id="i-HsKovcurSgJEaQmeUD7PPU">
            För att polisen ska få använda hemliga tvångsmedel krävs beslut
            i domstol. I förhandlingen företräds allmänhetens intresse av
            ett så kallat offentligt ombud. Dessa infördes under förra mandatperioden
            som ett led i att förbättra rättssäkerheten.
          </p>
          <p xml:id="i-GRQUnhihRwUpdf5jFoHKZ5">
            Det har dock riktats omfattande kritik mot de offentliga ombudens
            villkor när det gäller att utföra uppdraget. Kritiken har inte
            minst kommit från flera som själva varit offentliga ombud, men
            som senare lämnat sina uppdrag. Den har bestått i det man menar
            vara det olämpliga i att regeringen utser ombuden och att ombuden
            endast företräder allmänheten och inte den mot vilken tvångsmedlen
            ska användas. Den har vidare handlat om att beslutsunderlag ofta
            inte varit tillgängligt för ombuden förrän vid sittande förhandling
            och att underlaget dessutom ofta varit undermåligt.
          </p>
          <p xml:id="i-SQYadaL5PCQEFRUt3AjRAd">
            Även dessa frågor skulle utredas i SOU 2006:98 Ytterligare rättssäkerhetsgarantier
            vid användandet av hemliga tvångsmedel, m.m. Utredningen är dock
            väldigt kortfattad och undermålig vad gäller detta och har inga
            nya förslag, vilket betyder att en mer grundlig och seriös genomgång
            bör göras för att se över lagstiftningen kring offentliga ombud.
          </p>
          <p xml:id="i-NiDVUnb3m1tNoDHkTUA2rt">
            Vad som ovan anförts bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-HJhY9Zc5kyzVSb55Pi3dZt" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-MsYdVyVqdR5AHUFpwQK52s" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-JoH6puMR2Ubxo38XSWF1Ry" who="i-6MWLY5JdykMGLLUo96skfp">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
