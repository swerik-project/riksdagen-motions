<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00341">
  <teiHeader>
    <fileDesc>
      <titleStmt>
        <title>Internationellt klimatsamarbete</title>
        <author corresp="i-5jLvgtZLz4tn3NhaKToY29 i-43NmWWYd8vEgZrkoXWWCXx">av Holger Gustafsson och Rosita Runegrund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationellt klimatsamarbete</title>
          <idno type="rdwebb">GX02MJ341</idno>
          <rs type="number">MJ341</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ341/text</ref>
          <ref type="dokument_url_html">http://data.riksdagen.se/dokument/GX02MJ341</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ341</ref>
          <ref type="doc">http://data.riksdagen.se/fil/9A80BA13-3EF1-4FB3-B793-0A4B76030909</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9a2n1AQ5VJkm4ECSdUz9v1" type="signed"/>
        <correspContext corresp="i-9a2n1AQ5VJkm4ECSdUz9v1">
          <note type="signatory" corresp="i-5jLvgtZLz4tn3NhaKToY29"/>
          <note type="signatory" corresp="i-43NmWWYd8vEgZrkoXWWCXx"/>
        </correspContext>
        <correspAction xml:id="i-XHG7XrhhpnR7Fv9BFcQVq" type="numbering">
          <date when="2009-10-06"/>
        </correspAction>
        <correspAction xml:id="i-FHwCzt8n9QihbNmtWLrFWW" type="submission">
          <date when="2009-10-02"/>
        </correspAction>
        <correspAction xml:id="i-MCwCojxHGotaXXuen4KBd3" type="transfer">
          <date when="2009-10-02"/>
        </correspAction>
        <correspAction xml:id="i-3hGyq95bwGCEAf5xp2Qi5M" type="assigned"/>
        <correspContext corresp="i-3hGyq95bwGCEAf5xp2Qi5M">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GWzRgjJ16yAy1NFR3yPFLP">
            Förslag till riksdagsbeslut
          </head>
          <list style="ol">
            <item xml:id="i-JkdXYFTxPXrHAYNKRxnj4y">
              Riksdagen tillkännager för regeringen som sin mening vad som
              anförs i motionen om finansiering av investeringar i klimatneutral
              energiproduktion i utvecklingsländerna.
            </item>
            <item xml:id="i-J9DdeSUHc8Pgdi7BvggZVg">
              Riksdagen tillkännager för regeringen som sin mening vad som
              anförs i motionen om finansiering av klimatanpassningsåtgärder
              i utvecklingsländerna.
            </item>
            <item xml:id="i-FWK5jnvWDpweKSWtgyfBjS">
              Riksdagen tillkännager för regeringen som sin mening vad som
              anförs i motionen om att inrätta en särskild post i EU:s budget,
              benämnd klimatsäkerhet.
            </item>
            <item xml:id="i-BoKD8SKRzjqskpEobhLzUC">
              Riksdagen tillkännager för regeringen som sin mening vad som
              anförs i motionen om att budgetmedel för internationellt utvecklingssamarbete
              (biståndet) inte ska tas i anspråk för klimatåtgärder.
            </item>
          </list>
        </div>
        <div type="motContent">
          <head xml:id="i-QoLj8uULXKgpjDtrpbnxqz" type="h1">
            Motivering
          </head>
          <p xml:id="i-KgjyQfxAv6RyU7SyHQ4VdF">
            I takt med att tecknen på den globala uppvärmningen blivit övertygande
            har också vetenskapen levererat allt fler varningar om de konsekvenser
            som vi kan vänta i framtiden. Klimatförändringen är ett problem
            som angår alla sektorer i samhället. En aspekt, nämligen säkerhetspolitiken,
            förtjänar särskild uppmärksamhet. Klimatförändringen innebär att
            riskerna signifikant ökar för brist på färskvatten i allt större
            regioner, försämrat skördeutfall och, som en konsekvens, att vissa
            regioner på sikt kan bli obeboeliga. I kustregionerna är en höjning
            av havsvattennivån en motsvarande riskfaktor. Följderna skulle
            kunna bli tiotals miljoner människor på flykt och starkt ökade
            spänningar och konflikter kring allt knappare land- och vattenresurser.
            Vi ser redan tecken på detta, inte minst i den långdragna konflikten
            i Darfur, där spänningar kring tillgången till land och vatten
            är en del av den underliggande konflikten.
          </p>
          <head xml:id="i-2Gc2H8cfYG9T5GodirqNUp" type="h2">
            Finansiering av åtgärder som syftar till att minska utsläppen
            av växthusgaser
          </head>
          <p xml:id="i-CzYXokrANRXGHHKJPVSUWE">
            Vi har ett gemensamt, men differentierat, ansvar att minska utsläppen
            av växthusgaser. Varje land ska bidra utifrån sina förutsättningar.
            För de fattigaste länderna handlar det om ett tydligt fokus på
            utveckling som kombineras med utsläppsbegränsningar. Dock behövs
            mycket tydliga incitament, framför allt för investeringar av långsiktig
            karaktär, exempelvis byggnader, infrastruktur, stålfabriker, aluminium,
            papper och massa. Sådan energiintensiv verksamhet bör ha nära
            nollutsläpp på lång sikt.
          </p>
          <p xml:id="i-2Mz1NyYnmdsSf8PqGyT3pm">
            Det är orimligt att ställa samma krav på fattiga länder som på
            oss i EU och västvärlden. Vi kunde modernisera våra ekonomier
            på billig olja. Nu begär vi att fattiga länder skall betala betydligt
            mer för energin. Då måste vi hjälpa till med dels finansieringen
            t ex investeringar i kolsnål teknik dels anpassningsåtgärder.
            Ju mer de rika länderna är beredda att betala för denna typ av
            åtgärder, desto tydligare krav kan vi ställa på fattiga länder
            vad gäller att begränsa utsläppen. Det finns ju också en nära
            koppling mellan historiska utsläpp och nuvarande teknologisk och
            ekonomisk nivå.
          </p>
          <head xml:id="i-EsrP41xxvyC2HiAGJX8p7G" type="h2">
            Anpassningsåtgärder
          </head>
          <p xml:id="i-VM5W9cirqqys1keXayp7dc">
            Världens länder har mycket olika förutsättningar att hantera
            klimatförändringarna. Den grundläggande principen i FN:s klimatkonvention
            om ett gemensamt men differentierat ansvar måste även i fortsättningen
            vara vägledande i det internationella klimatarbetet. Det innebär
            också att de industrialiserade länderna måste gå före. Det motiveras
            inte minst av att dessa länder ansvarar för mer än 80 procent
            av de historiska utsläppen. De industrialiserade länderna måste
            bidra genom att överföra teknologi och finansiella resurser till
            utvecklingsländerna till stöd för deras klimatarbete. De rika
            länderna måste också vara föredömen och visa att det är möjligt
            att utvecklas ekonomiskt och socialt samtidigt som utsläppen av
            växthusgaser reduceras kraftigt. Det är viktigt att integrera
            klimatåtgärderna i strategierna för fattigdomsbekämpning och ekonomisk
            och social utveckling. Det gäller åtgärder både för att stabilisera
            utsläppen och för anpassning till den klimatförändring som redan
            sker.
          </p>
          <p xml:id="i-GHAyvLEYby9s5EKJTGXNYQ">
            De rika länderna måste göra tydliga och seriösa åtaganden om
            medfinansiering av ny och dyrare teknik och för anpassning till
            ett förändrat klimat i utvecklingsländerna. Det gäller bl a att
            säkra infrastruktur, förhindra ökenspridning och ökad förekomst
            av skadedjur och sjukdomar. Samtidigt måste anpassningsåtgärderna
            integreras i fattigdomsstrategierna.
          </p>
          <head xml:id="i-51EA13HAjDeM4E979Tmt3m" type="h2">
            Inrätta en ny post i EU-budgeten
          </head>
          <p xml:id="i-R3YwUDhLxgHpogSm5SZw2f">
            Många fattiga länder kommer att drabbas hårt av ett mera instabilt
            klimat. Vi ser redan konsekvenserna i form av mer extrema vädersystem
            som svåra stormar och översvämningar respektive ökad torka. Möjligheterna
            att nå millenniemålet minst en halvering av fattigdomen till 2015
            försvåras avsevärt i många regioner. Här måste kraftigt ökade
            resurser sättas in för att hjälpa länderna anpassa sin utveckling
            efter klimatförändringen och minska riskerna för svåra katastrofer.
            UNDP, FN:s utvecklingsprogram, har beräknat att anpassningsåtgärderna
            i låginkomstländerna kan komma att kosta minst 80 miljarder dollar
            extra om året. De medel som hittills ställts i utsikt inom ramen
            för klimatkonventionens Anpassningsfond ett par hundra miljoner
            dollar är i sammanhanget försumbara. Vårt förslag är att stödet
            för anpassningsåtgärder kraftigt ökas, främst genom att utnyttja
            intäkterna från en framtida auktionering av utsläppsrätterna inom
            EU:s utsläppshandel.
          </p>
          <p xml:id="i-FXFNWBaHprRJBARyoz3yPH">
            Klimat- och ekosystemkriserna kommer att få stora konsekvenser
            för andra politikområden, inte minst säkerhetspolitiken. Kampen
            om energi och råvaror kommer åter att bli en huvudfråga. Krisen
            i Darfur, intimt kopplad till konflikter kring odlingsbar mark
            och olja, visar att konflikter av detta slag inte bara är ett
            potentiellt framtidsscenario utan pågår för fullt redan idag.
            Kinas jakt efter råvaror i olika delar av världen är ett annat
            exempel.
          </p>
          <p xml:id="i-GDDCAYRpieryUTcLWxWBsb">
            Frågan om hållbar utveckling är en övergripande politisk fråga
            som inte kan lösas på annat sätt än genom helhetssyn och sektorsövergripande
            åtgärder. Denna insikt måste återspeglas i våra politiska institutioner,
            utbildningssystem och juridiska system.
          </p>
          <p xml:id="i-2Zn1XMeFyjhaRRGAdEthHn">
            Vi anser att EU bör ha en särskild budgetpost, benämnd klimatsäkerhet,
            som ska användas för investeringar i utvecklingsländerna. En del
            av finansieringen kan komma genom intäkter från auktionering av
            utsläppsrätter.
          </p>
          <head xml:id="i-UHgThwYjCxn4dmGQgaq9XZ" type="h2">
            Ta inte klimatpengar från biståndspengarna
          </head>
          <p xml:id="i-NGkZqEd5q2nzRkw7uuZJh7">
            Det återstår fortfarande mycket diskussion om finansieringsmekanismer
            inför Köpenhamnsmötet, men på ett övergripande plan anser vi att
            ett ambitiöst internationellt klimatavtal också kräver en överenskommelse
            om finansiering och inflytande som alla parter kan känna förtroende
            för. Det är också viktigt att integrera klimatåtgärderna i strategierna
            för fattigdomsbekämpning och ekonomisk och social utveckling.
            Det gäller åtgärder både för att stabilisera utsläppen och för
            anpassning till den klimatförändring som redan sker.
          </p>
          <p xml:id="i-RzTUyhzZbi3cLvpyfCx8on">
            Effekterna av klimatförändringarna drabbar utvecklingsländerna
            särskilt hårt och försvårar möjligheterna att bekämpa fattigdomen.
            Samtidigt har dessa länder bidragit minst till problemet. Det
            är viktigt att västvärlden med EU i spetsen tar sitt ansvar och
            hjälper de länder som kommer att lida mest av följderna av våra
            utsläpp.
          </p>
          <p xml:id="i-GKiYpKANFNUUtb8b6cXQoA">
            I allt internationellt utvecklingssamarbete (bistånd) bör hänsyn
            till klimatförändringen integreras. Detta innebär dock inte att
            utvecklingsmedel får användas för sådant som är uppenbara anpassningsåtgärder
            som främst motiveras av klimatförändringen. I-ländernas medfinansiering
            av anpassningsåtgärder måste så långt möjligt vara komplementära
            i förhållande till biståndsbudgetarna. Klimatpengar skall enligt
            Kyotoprotokollet inte tas ur den ordinarie biståndsbudgeten.
          </p>
        </div>
        <div type="motSignatures">
          <list>
            <item xml:id="i-Nd5sk917kHdjtg2pE3hTWr" who="i-5jLvgtZLz4tn3NhaKToY29">
              Holger Gustafsson (kd)
            </item>
            <item xml:id="i-Uucvf7UQY2ZHvMcW46kevu" who="i-43NmWWYd8vEgZrkoXWWCXx">
              Rosita Runegrund (kd)
            </item>
          </list>
        </div>
      </div>
    </body>
  </text>
</TEI>
