<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00009">
  <teiHeader>
    <fileDesc>
      <titleStmt>
        <title>Förskola för alla barn (prop. 1984/85:209)</title>
        <author corresp="i-5wPAQ1MDLRTsW1XngYcD46">Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förskola för alla barn (prop. 1984/85:209)</title>
          <idno type="rdwebb">G9029</idno>
          <rs type="number">9</rs>
          <ref type="dokument_url_text">http://data.riksdagen.se/dokument/G9029/text</ref>
          <ref type="dokument_url_html">http://data.riksdagen.se/dokument/G9029</ref>
          <ref type="dokumentstatus_url_xml">http://data.riksdagen.se/dokumentstatus/G9029</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XKCSgdS4vYpY5evJsRNPzJ" type="signed"/>
        <correspContext corresp="i-XKCSgdS4vYpY5evJsRNPzJ">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__9/mot_198586__9-001.pdf"/>
      <fw xml:id="i-Wtqi2mZ2355SADEmP9b8g4">
        Mot. 1985/86:9
      </fw>
      <div type="motHeader" xml:id="i-9tbbgJnpwnH6JkGm5aeFxv">
        <div type="motTitle" xml:id="i-KXn2FnupQwYSfEEFj62e8h"/>
        <div type="motSubmissionInfo" xml:id="i-HZKW1nqS8tyt8nkyUn7BPB"/>
      </div>
      <div type="motBody" xml:id="i-VCrpEcBkG7ZrNuiwxAk1bY">
        <div xml:id="i-SjdYs4eSdyzT5ChvTN3NwU">
          <p xml:id="i-4o7fy8yZcFo9ub5fvj7M5W">
            Motion till riksdagen 1985/86:9
          </p>
          <p xml:id="i-EinsvziK3VwYZTEcxPNpcj">
            Lars Werner m. fl. Förskola för alla barn (prop. 1984/85:209)
          </p>
          <p xml:id="i-F6QzZbAFhMxRP1v9sQSrqM">
            Enligt propositionens förslag skall alla barn senast 1991 erbjudas
            plats ”i någon form av förskoleverksamhet” från ett och ett halvt
            års ålder.Till förskola räknas daghem, familjedaghem, föräldrakooperativ,
            deltidsförsko- la och öppen förskola. Detta erbjudande skall även
            gälla barn till hemarbe- tande förälder. Det är första gången
            som man utgår från alla barns behov av social och pedagogisk omsorg.
            Det är en bra målsättning. I propositionen aviseras en kommande
            lagreglerad rätt till en plats i förskola. Vpk menar att riksdagen
            redan nu borde besluta om lagstadgad rätt till plats i förskola.
            En sådan lagstiftning skulle påskynda den nödvändiga utbyggnaden.
            Enligt propositionen skall barn med förvärvsarbetande föräldrar
            få plats i daghem eller i familjedaghem. Övriga barn skall få
            tillgång till öppen förskola eller deltidsgruppsverksamhet. Det
            finns ungefär 570 000 barn i åldrarna ett och ett halvt t.o.m.
            sex år. För dessa barn finns 177 000 daghemsplatser och 109 000
            familjedaghemsplatser. Förvärvsfrekvensen hos kvinnor med barn
            i förskoleåldern är mycket hög. Nästan lika hög som hos männen.
            4 av 5 kvinnor med barn i dessa åldrar förvärvsarbetar eller —
            uttryckt i procent — 82 96. De flesta familjerna tvingas fortfarande
            att ordna sin barnomsorg på privat väg genom släktingar, grannar,
            bekanta, privata dagmammor eller också försöker man att lägga
            arbetstiderna så att någon av föräldrarna är hemma medan den andra
            arbetar. Regeringen föreslår en utbyggnad 1987-1991 för 55 000
            barn i daghem eller familjedaghem. För att komma upp i full behovstäckning
            föreslår regeringen att de andra formerna av förskola byggs ut,
            dvs. den öppna förskolan och deltidsförskolan. Tidigare har socialdemokratiska
            regeringar klart deklarerat att det är heldagsomsorgen som är
            den viktigaste formen av barnomsorg just genom att inte ge statsbidrag
            till deltidsförskolan. Nu föreslår man i stället en utbyggd deltidsförskola
            med statsbidrag. Regeringen beräknar utbyggnadsbehovet i den öppna
            förskolan och i deltidsgrupper till 170 000 barn. Vpk anser att
            alla barn skall ha rätt till en plats på daghem. Vpk förespråkar
            en kollektiv barnomsorg och menar att resurserna för en utbyggd
            och kvalitativt bra barnomsorg skall satsas just på daghemmen.
            Det betyder att vpk vill avveckla familjedaghemmen och ersätta
            dessa platser med daghemsplatser. De kvinnor som nu arbetar som
            dagmammor bör erbjudas utbildning för att sedan arbeta i den kollektiva
            barnomsorgen.
          </p>
          <pb facs="riksdagen-motions-pdf/data/198586/mot_198586__9/mot_198586__9-002.pdf"/>
          <p xml:id="i-KUokRXegGoWKCf61WjLcX1">
            Det betyder också att vpk inte vill stimulera en utbyggnad av
            deltidsförsko- lan. Vidare betyder det att vpk ser den kommunalt
            utbyggda barnomsorgen som den bästa garantin för en bra barnomsorg.
            Föräldrakooperativa daghem eller daghem drivna av ideella organisationer
            utgör i dag inget reellt alternativ till den kommunala barnomsorgen
            — möjligtvis ett komplement i liten skala. Med vpk:s syn på barnomsorg
            blir utbyggnadsbehovet mycket större än vad regeringen förespråkar.
            Behovet av daghemsplatser är med vpk:s syn och beräkningssätt
            drygt 400 000. En del av dessa (78 000) platser finns i dag i
            form av deltidsplatser, så det verkliga utbyggnadsbehovet blir
            lägre — det gäller att omvandla platser i deltidsförskolan till
            heltidsförskolan. Vpk föreslår att målsättningen bör vara att
            50 000 daghemsplatser byggs per år. I propositionen talas om att
            plats i förskola ”i någon form” skall erbjudas barn från ett och
            ett halvt års ålder. Det innebär att regeringen räknar med att
            föräldrarna själva skall svara för omsorgen efter de nio månader
            man får ersättning fullt ut genom föräldraförsäkringen — upp till
            dess barnet är 18 månader. Regeringens förslag förutsätter en
            snabb utbyggnad av föräldraför- säkringen tills barnet är ett
            och ett halvt år. Nuvarande statsbidrag utgår som ett bidrag per
            inskrivet barn i daghem, fritidshem och familjedaghem, kombinerat
            med ett årsarbetarbidrag i daghem och fritidshem. I propositionen
            sägs att detta system ”synes leda till ett alltmer förbättrat
            resursutnyttjande utan att de sociala och pedagogiska målen för
            verksamhe- ten blir eftersatta”. Effekterna av systemet sägs vara
            gynnsamma. Det är fel. Det nuvarande statsbidragssystemet har
            inneburit kraftiga försämringar inom barnomsorgen — främst genom
            ett utökat antal barn i barngrupperna — s.k. överinskrivning.
            Det är det ökade antalet barn som i propositionen benämns med
            orden ”förbättrat resursutnyttjande”. Föräldrar och personal har
            protesterat mot de kvalitetsförsämringar som det nya statsbidragssyste-
            met har fört med sig. Vpk föreslår ett statsbidragssystem som
            i stället utgår från personalkostna- derna. Statsbidragen skall
            dessutom kopplas ihop med bindande minimifor- mer för personaltäthet,
            ytnormer och barngruppsstorlekar. Vpk föreslår ett driftbidrag
            som utgår med 75 Yo av de faktiska driftkostna- derna och som
            på så sätt täcker personalkostnaderna. Vpk har sedan länge förespråkat
            ett anordningsbidrag av den storlek som regeringen nu föreslår.
            Regeringen föreslår dock att detta anordningsbidrag bara skall
            utgå under budgetåret 1985/86. Vpk vill förlänga detta till dess
            utbyggnadsbehovet är täckt. För barn med särskilda behov föreslås
            nu att statsbidraget höjs till 7 500 kr. per år för varje tiotal
            barn som är inskrivna på daghem. Vpk anser inte att detta stöd
            är tillräckligt. Ett ekonomiskt stöd bör i stället utgå ovillkorligt
            till barn med särskilda behov. Statsbidrag för detta skall kunna
            begäras i efterhand för den faktiska kostnad varje kommun haft.
          </p>
          <pb facs="riksdagen-motions-pdf/data/198586/mot_198586__9/mot_198586__9-003.pdf"/>
          <p xml:id="i-WuqE4bJuqmsfMRPA6vdmKK">
            Hemställan Mot. 1985/86:9
          </p>
          <p xml:id="i-U9WuPLo6ktbRT44Fh6xUqf">
            Med stöd av det anförda föreslås 1. att riksdagen hos regeringen
            hemställer om att förslag till lag som garanterar alla barns rätt
            till plats i förskolan snarast föreläggs riksdagen och att därvid
            beaktas vad i motionen sägs om inriktning mot kollektiv kommunal
            barnomsorg, 2. att riksdagen hos regeringen hemställer att i samband
            med lag om rätt till plats i förskolan regeringen även framlägger
            förslag om utbyggnad av föräldraförsäkringen tills barnet uppnått
            18 månaders ålder, 3. att riksdagen uttalar sig för en utbyggnadstakt
            av heltidsförskolan om 50 000 platser per år, 4. att riksdagen
            uttalar sig för en förändring av statsbidraget till barnomsorgen
            i enlighet med vad som anförs i motionen och hemställer hos regeringen
            om förslag härom, 5. att riksdagen uttalar att anordningsbidrag
            i enlighet med rege- ringens förslag bör utgå tills utbyggnadsbehovet
            är täckt, 6. att riksdagen med ändring i proposition 1984/85:209
            beslutar att statsbidrag för anlitande av stödpersonal för barn
            med särskilda behov skall täcka den faktiska kostnaden och att
            kommunen ges rätt att anlita den stödpersonal som anses erforderlig
            och efter särskild redovisning i efterhand erhålla full kostnadstäckning.
          </p>
          <p xml:id="i-BU2qdFrFXvnBfVqR3wF9em" type="date">
            Stockholm den 7 oktober 1985
          </p>
          <p xml:id="i-BMwcawEPYnDz5w84n1W5mQ">
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk)
          </p>
          <pb facs="riksdagen-motions-pdf/data/198586/mot_198586__9/mot_198586__9-004.pdf"/>
          <p xml:id="i-83BUtHptaYEhZjDkNYuYTh">
            gotab Stockholm 1985 83330
          </p>
        </div>
      </div>
    </body>
  </text>
</TEI>
