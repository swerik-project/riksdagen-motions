<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__255/mot_1966__ak__255-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 255 år 1966
          </p>
          <p>
            Nr 255
          </p>
          <p>
            Av herrar Petersson och Ohvall, angående förläggningen av LKAB:s
            huvudkontor.
          </p>
          <p>
            (Lika lydande med motion nr 183 i Första kammaren)
          </p>
          <p>
            Frågan om placeringen av LKAB:s huvudkontor har upprepade gånger
            varit föremål för riksdagsbehandling. Förklaringen härtill ligger
            i att riksdagen år 1956 beslöt att LKAB:s huvudkontor ”i nuvarande
            läge” skulle förläggas till Stockholm. Riksdagens beslut då innefattade
            även tillägget: ”Skulle emellertid erfarenheten visa att en förflyttning
            av huvudkontoret till Norrbottens län kan verkställas utan nackdelar
            för bolaget bör frågan härom upptagas till förnyad prövning.”
            Röstövervikten för huvudkontorets placering i Stockholm var inte
            stor i någon av kamrarna. Redan år 1956 framhölls av företrädarna
            för huvudkontorets placering i Norrbotten att lokaliserings- och
            skattepolitiska skäl talade för placeringen där. Vidare anfördes
            de allt bättre flyg-, järnvägs-, tele- och telexförbindelserna
            mellan Norrbotten och Stockholm samt övriga världen där LKAB har
            sina kontakter och kunder. Ytterligare starka skäl har tillkommit
            under årens lopp för huvudkontorets placering i Norrbotten. En
            rad exempel från den enskilda industrien ger klart belägg för
            fördelarna av att huvudkontoren är belägna i anslutning till pro-
            duktionsområdena. Den Eckerbergska lokaliseringsutredningen (SOU
            1963: 69) anför som sin mening att LKAB:s huvudkontors förläggning
            till Norrbotten innebär fördelar ur ekonomiska och administrativa
            synpunkter. Även den Näslundska lokaliseringsutredningen har framhållit
            hur alla förstärkningar av en landsdels näringsliv gynnsamt påverkar
            hela företagsklimatet där. 1. Klart är emellertid att företagsledningen
            uttalat sig för att huvudkontoret skall kvarligga i Stockholm.
            Företagets egen bedömning strider dock emot den bedömning som
            gjorts av många stora, framgångsrika företag, som flyttat eller
            redan från början placerat sina huvudkontor nära produktionsorten.
            2. Företagets ägare — staten — har under senare år visat ett aktivt
            intresse för att medverka till att närings- och kulturmiljö stärks
            i Norrbotten. Övre Norrland har stora naturtillgångar inom malmsektorn.
            LKAB är ett gruvföre- tag och rimligen bör huvudkontorets placering
            i produktionsområdet kunna
          </p>
          <pb facs="riksdagen-motions-pdf/data/1966/mot_1966__ak__255/mot_1966__ak__255-002.pdf"/>
          <p>
            Motioner i Andra kammaren, nr 255 år 1966 9
          </p>
          <p>
            stimulera till ytterligare insatser för att främja malmbrytning
            och malmför- ädling. Självfallet skulle även huvudkontorets förläggning
            till Norrbotten stärka allt närings- och kulturliv i Norrbotten,
            vilket ofta framhålls som ett riksintresse. 3. Norrbottens fördelar
            av att huvudkontoret för länets största och mest vinstgivande
            företag förläggs till länet är obestridliga. Länets intresse för
            att huvudkontoret flyttas till Norrbotten har också bekräftats
            av ett enigt förvalt- ningsutskott i Norrbottens landsting. För
            oss motionärer framstår det såsom orimligt att ett samhällsägt
            företag med ca 7000 anställda i Norrbotten och mindre än 100 anställda
            i Stockholm bygger och inflyttar i ett nytt huvudkontor i Stockholm
            utan att frågan om huvudkontorets framtida förläggningsort prövas
            i samråd mellan ägaren (sta- ten), företagsledning och länsrepresentanter.
            LKAB gör stora vinster på sin malmbrytning i Norrbotten. Enligt
            exper- ternas bedömning finns ännu mycket att göra för ökad malmbrytning
            och malmförädling i norra Sverige. Vad är naturligare än att länets
            största gruv- företag, därtill statsägt, ägnar sig åt att utveckla
            länets malmproduktion och malmförädling? Oss synes detta mycket
            mera rationellt än att LKAB skulle satsa kraft och pengar till
            oljeletning i Östersjön, varom notiser skymtat i pressen. Från
            andra håll har frågan om ytterligare samarbete mellan statliga
            företag verksamma i Norrbotten aktualiserats. Även detta stärker
            skälen till att frågan om förläggningen av LKAB:s huvudkontor
            till Norrbotten skynd- samt prövas. Med stöd av det anförda hemställes,
            att riksdagen måtte i skrivelse till Kungl. Maj:t anhålla om skyndsam
            utredning av frågan om förläggning av LKAB:s huvudkontor under
            medverkan av företagets ledning och representanter för Norrbottens
            län.
          </p>
          <p>
            Stockholm den 25 januari 1966
          </p>
          <p>
            Per Petersson Bertil Öhvall
          </p>
        </div>
      </div>
    </body>
  </text>
</TEI>
