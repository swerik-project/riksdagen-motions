<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__109/mot_1945__ak__109-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 109. 9
          </p>
          <p>
            Nr 109.
          </p>
          <p>
            Av herrar Hansson i Skediga och Boman i Stavsund, angående utredning
            av frågan om överförande i samhällets ägo av för städernas bebyggelse
            nödvändig tomtmark.
          </p>
          <p>
            Frågan om värdestegringen på tomtmark, orsakad av städernas snabba
            tillväxt, har åtskilliga gånger varit föremål för riksdagens behandling.
            Re- dan 1907 upptogs detta spörsmål till riksdagens prövning genom
            då väckta motioner och har sedan dess med jämna mellanrum återkommit.
            I allmänhet har kravet gällt utredning rörande beskattningen av
            oförtjänt tomt- och fastighetsvärdestegring. För närvarande synes
            denna fråga vara föremål för utredning inom den sittande kommunalskatteberedningen.
            Att beskattningen av den oförtjänta tomtvärdestegringen sammanhänger
            med allehanda svårigheter av teknisk natur är tydligt. Huvudsakligast
            av denna anledning har beskattning på detta område ej införts.
            Det ställer sig ej heller lätt att åstadkomma rättvisa och billighet
            vid en beskattning av tomt- och fastighetsvärdestegringar. Det
            förefaller som om utgångspunkten för diskussionen av hela detta
            problem varit mindre lyckligt för att inte säga felaktigt vald.
            För att uppnå en verklig lösning måste man söka sig fram efter
            andra vägar än att framställa krav på beskattning. Enklast och
            förnuf- tigast är att all tomtmark, som är behövlig för städernas
            och samhällenas fortsatta tillväxt, överföres i kommunal eller
            statlig ägo. Härmed är också sagt att frågan om tomtmarken och
            tomtvärdestegringen måste främst ses ur stadsplaneringssynpunkt
            och inte ur beskattningssynpunkt. Dessa bägge ståndpunkter förenas,
            om tomtmarken övergår i samhällets hand. Den framtida tomtvärdestegringen
            kommer ju automatiskt att tillfalla samhället, samtidigt som stadsplaneregleringar
            utan alltför stora kostnader kunna genomföras. Vidare blir det
            möjligt att förhindra den oskäliga värde- stegring av tomtmarken,
            som är kännetecknande för orter i våldsam ex- pansion. Det måste
            framstå som en betydande samhällets uppgift att stävja all spekulation
            med tomtmark. De ständigt ökade tomtvärdena inverka höjande på
            byggnadskostnaderna och därmed på hyresnivån. De höga hyrorna
            taga en oproportionerligt stor del av löntagarnas inkomster och
            pressa därigenom ned deras levnadsstan- dard. De höga hyrorna
            kräva också höga löner, och därigenom fördyras pro- duktionskostnaderna.
            En stor del av marginalen mellan vad producenterna få för sina
            produkter och vad konsumenterna få betala beror på den höga, ofta
            oskäliga hyresnivån i städerna. Av mellanhandsmarginalen måste
            hyrorna för affärslokalerna liksom löner åt de anställda betalas.
            Det är uppenbart, att de höga tomtpriserna och hyrorna verka fördyrande
            i en utomordentlig om- fattning för hela samhället.
          </p>
          <pb facs="riksdagen-motions-pdf/data/1945/mot_1945__ak__109/mot_1945__ak__109-002.pdf"/>
          <p>
            10 Motioner i Andra kammaren, nr 109.
          </p>
          <p>
            Att överföra tomtmarken i statlig eller kommunal ägo framstår
            kanske för de flesta som någonting nytt och oprövat. Det kan emellertid
            nämnas att i England — mitt under brinnande krig — framlagts ett
            förslag, varige- nom all för städernas bebyggelse behövlig tomtmark
            skall övertagas av sta- ten. Också i Sverige borde det vara möjligt
            att genomföra en liknande anord- ning till båtnad för hela samhället.
            IMed stöd av vad som ovan anförts hemställes,
          </p>
          <p>
            att riksdagen hos Kungl. Maj:t måtte anhålla om skynd- sam utredning
            av frågan om överförande i samhällets ägo av för städernas bebyggelse
            nödvändig tomtmark, samt att Kungl. Maj:t måtte för riksdagen
            framlägga de förslag, var- till utredningen kan föranleda.
          </p>
          <p>
            Stockholm den 18 januari 1945.
          </p>
          <p>
            K. E. Hansson, | David Boman, Skediga. Stavsund.
          </p>
        </div>
      </div>
    </body>
  </text>
</TEI>
