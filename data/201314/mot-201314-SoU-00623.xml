<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00623">
  <teiHeader>
    <fileDesc>
      <titleStmt>
        <title>Samhällsekonomiska vinster med ett samlat kostnadsansvar för sjukvård och sjukförsäkring</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samhällsekonomiska vinster med ett samlat kostnadsansvar för sjukvård och sjukförsäkring</title>
          <idno type="rdwebb">H102So623</idno>
          <rs type="number">So623</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So623/text</ref>
          <ref type="dokument_url_html">http://data.riksdagen.se/dokument/H102So623</ref>
          <ref type="dokumentstatus_url_xml">http://data.riksdagen.se/dokumentstatus/H102So623</ref>
          <ref type="doc">http://data.riksdagen.se/fil/58626C0A-F92E-49F1-ABCC-A8169B0A0B47</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-ReHv93vu1syAgH8qzKxSu3</idno>
            <name>Gustav Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MjRvayApheuTY2F92UU2bj" type="signed"/>
        <correspContext corresp="i-MjRvayApheuTY2F92UU2bj">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-ReHv93vu1syAgH8qzKxSu3"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-CJmzX1w6hMgNWFQ9JfoaDL" type="numbering">
          <date when="2013-10-08"/>
        </correspAction>
        <correspAction xml:id="i-2tjpgvoyLnTPpP45NKrGe1" type="submission">
          <date when="2013-10-04"/>
        </correspAction>
        <correspAction xml:id="i-VDgxfk4mNz17sVsnXfQEwg" type="transfer">
          <date when="2013-10-04"/>
        </correspAction>
        <correspAction xml:id="i-4BVhrmTEFjTUmqLqr9WCjh" type="assigned"/>
        <correspContext corresp="i-4BVhrmTEFjTUmqLqr9WCjh">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JVKGjJyWUdNPnxMWGWijFx" type="motHeader"/>
      <div xml:id="i-C2U7pmPwEGdC5Yb1RLgj5V" type="motBody">
        <div xml:id="i-QEo8qiyvhZPUnD3STknvrN" type="motProposal" subtype="förslag">
          <head xml:id="i-R9xvhMLodBsqkQwmTotjXr">
            Förslag till riksdagsbeslut
          </head>
          <p xml:id="i-PhZ3SHN6SXLdCpKbNS2yDe">
            Riksdagen tillkännager för regeringen som sin mening vad som
            anförs i motionen om ett samordnat kostnadsansvar för sjukvård
            och sjukförsäkring.
          </p>
        </div>
        <div xml:id="i-15QCF3jWfovcSM3fosJJLj" type="motContent">
          <head xml:id="i-SLsW893UrKyKYERhVNP3uq" type="h1">
            Bakgrund
          </head>
          <p xml:id="i-XcAtZqZ6gt2uBLys4N31ue">
            Den svenska välfärden står inför ett antal enorma utmaningar.
            Det är utmaningar som kommer att kräva att vi förändrar våra sätt
            att tänka, administrera och finansiera vår gemensamma välfärd.
            Denna motion föreslår därför en samordning av de offentliga kostnaderna
            för sjukdom och sjukvård, påkallat framförallt av de utmaningar
            som utgörs av ökad psykisk ohälsa och en åldrande befolkning.
            För hur ska vi ha råd med välfärden när de äldre blir fler och
            de unga mår dåligt?
          </p>
          <p xml:id="i-E3HkzPY8g1tijgX2QzbV8n">
            Den psykiska ohälsan skenar i Sverige. Att leva med psykisk ohälsa
            innebär ett stort lidande som inte syns utanpå och därmed ofta
            inte tas på allvar av omgivningen. Men det innebär också ett nedsatt
            välbefinnande, minskad livskvalitet, risk för utslagning och permanent
            utanförskap och förtida död. Effekterna sprider sig sannolikt
            också som ringar på vattnet till oroliga anhöriga såväl som handfallna
            kollegor och arbetsgivare. Men utöver detta lidande är det också
            en stor utmaning för sjukvården och våra offentliga utgifter.
          </p>
          <p xml:id="i-SppoojRwEgnRWrhoaMcsst">
            Mellan 20 och 40 procent av befolkningen lider av psykisk ohälsa
            i sådan omfattning att de behöver stöd, hjälp och behandling.
            Psykisk ohälsa utgör en femtedel av den samlade sjukdomsbördan
            och en tredjedel av samtliga patienter i primärvården har en psykisk
            ohälsa som kräver behandling. Andelen sjukskrivna på grund av
            psykisk ohälsa är idag cirka en tredjedel och ökar kontinuerligt.
            Ungdomar är särskilt utsatta; förskrivning av antidepressiva läkemedel
            till ungdomar mellan 15 och 19 år ökade med 70 procent mellan
            åren 2006 och 2011. Köerna till psykiatrisk vård har också tredubblats
            under de senaste åren.
          </p>
          <p xml:id="i-fdiyBuVwoSDjojuEb1f58">
            Kostnaden för psykisk ohälsa i Sverige fördubblades mellan 1997och
            2005 och beräknas idag till mellan 60 och 75 miljarder kronor
            per år. Psykiska diagnoser utgör den största diagnosgruppen då
            den svarar för 37 procent av sjukförsäkringskostnaden (2009).
            Kostnaden för en person som är sjukskriven i över fem år, sammantaget
            kostnader för vård, sjukförsäkring och produktionsbortfall, uppgår
            till 3 miljoner kronor.
          </p>
          <p xml:id="i-VcgVF3x58zGJ9fvNs47i6T">
            Om vi vidgar perspektivet till sjukvården i allmänhet, ställs
            vi inför den utmaning som utgörs av Sveriges åldrande befolkning.
            Det är glädjande att vi lever allt längre och för allt fler blir
            upplevelsen av 100-årsdagen en realitet. Men våra idag över 1,8
            miljoner svenskar över 65 år kommer redan 2020 uppgå till 2 miljoner
            och även om vi kan förvänta oss att morgondagens äldre får en
            bättre hälsa än dagens, beräknas de svenska sjukvårdskostnaderna
            öka med 270 procent till 2040. En sådan ökning kan bara klaras
            med en kraftig neddragning av andra offentliga utgifter, dramatiska
            skattehöjningar eller ett nytt sätt att finansiera sjukvården.
          </p>
          <p xml:id="i-3XxjmYGPzmYDkX4PQgwyTw">
            En framåtsyftande politik för att lösa detta dilemma bottnar
            i insikten att sjukvård är dyrt – men sjukdom är ännu dyrare.
            Sjukvården kan därför inte stå isolerad från en samlad sjukdombekämpande
            politik. Ett sätt att ha råd med morgondagens sjukvård är att
            minska utgifterna för sjukdom.
          </p>
          <p xml:id="i-8VHmZLqPB5KxHh8hcuBpdc">
            Förslag om ett samordnat kostnadsansvar för sjukvård och sjukförsäkring
            har tidigare lämnats i motion 2012/13:So427 som behandlades i
            betänkande 2012/13:SoU13. Utskottet yrkade då avslag på motionen
            utan vare sig någon specifik eller allmän skrivning som kommenterade
            förslaget som lagts fram i denna motion. För att därför få en
            rättvisare beredning av förslaget i 2012/13:So427 läggs i denna
            motion åter en likalydande motivering fram med förslag till riksdagen
            att överväga besluta ge regeringen tillkänna.
          </p>
          <head xml:id="i-3QzvvoyMdGsfZV5wW9wLjz" type="h1">
            Motivering
          </head>
          <p xml:id="i-5RhPvTeCQPvx8tFb2GdF2f">
            Av alla offentliga kostnader för sjukdom idag utgör sjukvården
            cirka 20 procent (direkta kostnader). I detta innefattas öppen-
            och slutenvårdskostnader, rehabiliterings- och behandlingskostnader
            (inklusive alla läkemedel) och uppföljningskostnader inom den
            offentligfinansierade sjukvården. Resterande 80 procent är indirekta
            offentligfinansierade sjukdomskostnader, dvs. kort- och långtidssjukskrivningar,
            förtidspensioneringar och förtida död samt till viss del även
            andra sociala trygghetssystem.
          </p>
          <p xml:id="i-MbbzmXTXuFLzzuaazFEj1n">
            För de direkta kostnaderna för sjukdom ansvarar huvudsakligen
            landstingen ekonomiskt med egna skatteintäkter tillsammans med
            statsbidrag. För de indirekta kostnaderna för sjukdom ansvarar
            huvudsakligen staten ekonomiskt med visst stöd av kommunernas
            egna skatteresurser. Uppdelningen av kostnadsansvaret för sjukdom
            mellan staten och landstingen är därmed olyckligt splittrad.
          </p>
          <p xml:id="i-DEQqWZkiKjDGvgsg9tog85">
            För en helhetssyn på den mest effektiva sjukdomsbekämpningen
            är denna uppdelning kontraproduktiv. Den splittrade och artificiella
            uppdelningen av finansieringen spiller över på ett splittrat och
            konstlat ansvarsförhållande mellan staten och landstingen vad
            gäller samhällets ansvar för en effektiv sjukdomsbekämpning som
            värnar om skattebetalarnas pengar på bästa sätt och därmed också
            är mest långsiktigt hållbar för samhällsekonomin.
          </p>
          <p xml:id="i-D27R7aiU12DbS1MVP3qZ9m">
            En lösning skulle kunna vara att staten övertog kostnadsansvaret
            för sjukvården från landstingen. Ett alternativ till denna idé
            är att lägga över hela kostnadsansvaret för sjukförsäkringen och
            sjukersättningen på landstingen. Landstingen får då det samlade
            ansvaret för kostnaderna av sjukvård och sjukförsäkring för medborgarna
            inom länet.
          </p>
          <p xml:id="i-XcVsEwChFa2DQJ6qAKxcHk">
            Oavsett vilken modell man väljer att prioritera i framtiden så
            kommer båda lösningarna att fokusera på kostnaden för sjukdom
            på ett sätt som gör att investeringar i sjukvården säkerligen
            kan hämtas hem på ett rationellt sätt genom minskningar i sjukförsäkringsutgifterna,
            och vice versa, genom ett samlat budgetansvar. Det kan finnas
            för- och nackdelar med båda modellerna, exempelvis att en statlig
            koncentration av ansvaret ger en nationell likvärdighet men kanske
            en mindre regionalt anpassad funktion i detta välfärdssystem och
            att en landstingskoncentration av ansvaret istället ger en geografisk
            olikhet i landet men kanske en regionalt bättre anpassad funktion
            för samma välfärdssystem. Det viktiga är dock att båda modellerna
            ger bättre fokus på den viktigaste funktionen i detta välfärdssystem
            jämfört med idag – långsiktig samhällsekonomisk hållbarhet.
          </p>
        </div>
        <div xml:id="i-12UWNWBvUgQRHjXMweYr9c" type="signatureBlock">
          <list xml:id="i-CcHoTSe47FnGCtca1zduxa">
            <item xml:id="i-LhNsAd1hwf45aqKMvcgsvp" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-C1JXCkZRZz4NxYhHR6FBbp" who="unknown" type="signature">
              Gustav Nilsson (M)
            </item>
            <item xml:id="i-G5GLYLbzbWMjqSNMgXv6rE" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-NyFd5XP4tNM1R8avh67bbP" who="i-GuqTA1ryPxMT4VhaTEcYK3" type="signature">
              Anne Marie Brodén (M)
            </item>
          </list>
        </div>
      </div>
    </body>
  </text>
</TEI>
