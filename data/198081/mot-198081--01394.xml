<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01394">
  <teiHeader>
    <fileDesc>
      <titleStmt>
        <title>om LKAB</title>
        <author>av Karl-Erik Häll m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om LKAB</title>
          <idno type="rdwebb">G4021394</idno>
          <rs type="number">1394</rs>
          <ref type="dokument_url_text">http://data.riksdagen.se/dokument/G4021394/text</ref>
          <ref type="dokument_url_html">http://data.riksdagen.se/dokument/G4021394</ref>
          <ref type="dokumentstatus_url_xml">http://data.riksdagen.se/dokumentstatus/G4021394</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-883dSCGaDRjsxydnQYZSoY</idno>
            <name>KARL-ERIK HÄLL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-HGfALYBg5SLYb8z1er3XK1</idno>
            <name>CURT BOSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8bCQKT71VdBcHzz8yFjbEs</idno>
            <name>FRIDA BERGLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BoVqdZeBCfzsWQe5vxAP1n" type="signed"/>
        <correspContext corresp="i-BoVqdZeBCfzsWQe5vxAP1n">
          <note type="signatory" corresp="i-883dSCGaDRjsxydnQYZSoY"/>
          <note type="signatory" corresp="i-HGfALYBg5SLYb8z1er3XK1"/>
          <note type="signatory" corresp="i-8bCQKT71VdBcHzz8yFjbEs"/>
          <note type="signatory" corresp="i-SMtXkX9rqc6Nj3SiUsn8gT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1394/mot_198081__1394-001.pdf"/>
      <div type="motHeader" xml:id="i-Qd7KKceYmX9CW3uXiLBFj1">
        <div type="motTitle" xml:id="i-HgN2jdZF6jvmRsLGctRN6v"/>
        <div type="motSubmissionInfo" xml:id="i-CsBinrt9i1Q82ufxn2AdiH"/>
      </div>
      <div type="motBody" xml:id="i-3RT2KpCge7tQSpTdk96Toj">
        <div xml:id="i-Evay6nECGcy94kuZbSHXvD">
          <p xml:id="i-5Hqn7xs52ENFgwsHTibya8">
            Motion 1980/81:1394
          </p>
          <p xml:id="i-9XWWHxCywXpqCoperibwXK">
            av Karl-Erik Häll m. fl. om LKAB
          </p>
          <p xml:id="i-8FCnnNtt31EjmLtwgXNPkX">
            I Kungl. Maj:ts proposition nr 192 av år 1955 angående statens
            inlösen av LKAB sades bl. a.:
          </p>
          <p xml:id="i-QK3yaNwpG6TSBopTa95KjJ">
            Skulle en längre period av dåliga konjunkturer inträda för gruvdriften
            uppkommer i dessa från landet i övrigt avskilda befolkningsområden
            speciella problem från sysselsättningssynpunkt och från sociala
            synpunkter. Staten kommer i sådana fall alltid att i sista hand
            få bära ansvaret för bemästrandet av dessa problem. Staten måste
            därför också ha en sådan bestämmanderätt över bolaget, att den
            har möjlighet att vidtaga de ekonomiska dispositioner och de åtgärder
            ifråga om brytning m. m. som från dessa synpunkter ter sig önskvärda.
            Enligt samstämmiga uppfattningar i Industriförbundets höstrapport,
            i uttalanden från Statsföretags ledning, från LKAB:s ledning och
            från regeringen genom industriministern Nils Åsling är nu LKAB
            inne i en synnerligen besvärlig situation. Det handlar nu inte
            bara om en längre tid av dåliga konjunkturer, det är värre än
            så: det handlar om att gruvnäringen inte anses ha någon framtida
            lönsamhet. Det är därför angeläget att staten lever upp till vad
            som sades i den ovan citerade propositionen. Redan 1955 insåg
            man alltså från statens sida konsekvenserna såväl sysselsättningsmässigt
            som socialt av en försvagad gruvhantering. Staten måste då — sade
            man 1955 — bestämma över företaget på ett sådant sätt att man
            effektivt kunde motverka en sådan negativ utveckling i malmfälten.
            Åren efter förstatligandet av LKAB präglades av målmedvetna investe-
            ringar i syfte att modernisera och effektivisera gruvhanteringen.
            Stora pengar satsades också på en utbyggnad av en vidareförädling
            av malmen. Resultatet känner vi. Enorma vinster inlevererades
            till statskassan, och LKAB var då obestridligen flaggskeppet bland
            statliga företag. På ofattbart kort tid har så att säga botten
            gått ur företaget. Efter fyra år av djup lågkonjunktur står man
            i dag med en tom kassa. Inga pengar finns till investeringar och
            tydligen heller inga idéer om vad man skall göra. Statsföretags
            ledning, och tydligen även LKAB:s ledning, är inne på att staten
            skall överta ansvaret för sysselsättningen vid gruvorna och att
            skattebetalarnas pengar skall in som garanti för sysselsättningen
            och därmed även för malmkommunernas tynande framtid. Alla människor
            i dessa kommuner vet att en sådana utveckling innebär döden såväl
            för gruvnäringen som för berörda kommuner. Bara talet om en sådan
            framtid skrämmer
          </p>
          <pb facs="riksdagen-motions-pdf/data/198081/mot_198081__1394/mot_198081__1394-002.pdf"/>
          <p xml:id="i-NTYoicC8rTdRTH9bXYB8vr">
            Mot. 1980/81:1394 6
          </p>
          <p xml:id="i-NBsK8Z1MMzTTzwt4aczVHa">
            duktigt folk från företaget och avskräcker också alla andra från
            att bereda sig en framtid i dessa kommuner. Nej, det är hög tid
            att ägaren staten nu tar itu med de åtgärder som man redan 1955
            sade sig vara införstådd med; de skulle behövas i ett sådant här
            läge. Man nämnde om ”sådana ekonomiska dispositioner i fråga om
            brytning m. m.”. Detta ”m. m.” torde utan vidare exempelvis kunna
            inbegripa den för gruvhanteringen så viktiga malmfrakten och dess
            kostnader. Regeringens passivitet i denna fråga är ingenting mindre
            än ett medvetet mord på samhällets och de svenska skattebetalarnas
            eget företag. Detta kan helt enkelt inte tillåtas, oavsett huruvida
            fraktfrågan är reglerad i ett avtal mellan parterna. Att LKAB:s
            företrädare i dessa förhandlingar måhända inte bedömde situationen
            rätt och därför skrev under det avtal som nu utgör det största
            hotet mot företaget och sysselsättningen för de anställda, det
            kan till nöds kanske både förstås och förlåtas, men att regeringen
            i dag vägrar att göra något konkret, trots att man nu ser verkningarna
            av detta avtal, det är både obegripligt och oförlåtligt. Viktiga
            och avgörande beslut om exempelvis nya huvudnivåer i både Kiruna
            och Malmberget ställs på framtiden, och det kanske finns fog för
            detta. Men vad är det som sker under tiden? Jo, en enbart negativ
            anpassning till en allt sämre ekonomi. Antalet anställda i alla
            kategorier minskar, och ytterligare stora personalminskningar
            signaleras. Genom ett förrädiskt tal om ”naturlig avgång” vill
            man ge sken av att det är något helt naturligt som sker. Man frågar
            sig: Var är de nya idéerna? Vad har ägaren staten egentligen för
            syfte med LKAB? Hur långt skall anpassningen gå? Var går den definitiva
            smärtgränsen? Detta är frågor som man med all rätt ställer i dag
            ibland kommunernas befolkning och bland gruvarbetarna. Industriministern
            Nils Åsling sade för en tid sedan i ett anförande i riksdagen
            att det skulle behövas tio miljarder kronor för att det under
            tio år skulle bli möjligt att skapa ett tillräckligt antal nya
            arbetstillfällen såsom kompensation för den sysselsättning som
            kommer att försvinna inom gruvhanteringen. Det är säkerligen både
            en riktig tanke och en välbehövlig åtgärd, även om den tyvärr
            samtidigt innebär ett accepterande av en avrustning av svensk
            gruvhantering på järnmalmens område. Men vi måste få fråga: Var
            är alla dessa pengar och vad är det för nya arbetstillfällen,
            som man med dessa medel vill skapa? Det gäller ju inte några få
            nya jobb, det är hundratals arbetstillfällen det handlar om, och
            därför är det angeläget att förberedelser och planering startar
            omedelbart. Erfarenheten av det samarbete som nu sker mellan LKAB:s
            malmbergsförvaltning och Gällivare kommun i det s. k. Gällivare-
            projektet visar att det är möjligt att få till stånd nya arbetstillfällen
            inom helt nya branscher. Samma förhållanden råder i Kiruna. Om
            man betänker att
          </p>
          <pb facs="riksdagen-motions-pdf/data/198081/mot_198081__1394/mot_198081__1394-003.pdf"/>
          <p xml:id="i-J3bqz5SbUegc1HZ9wnJGmv">
            Mot. 1980/81:1394 kå
          </p>
          <p xml:id="i-JoYuQpsurp8rkTrZB3WGrw">
            detta har kommit till stånd trots en skriande brist på pengar
            och andra resurser, så är det ett förvånande gott resultet. Industriministern
            Nils Åslings tal om behovet av stora pengar i framtiden är helt
            riktigt, men redan nu behövs det pengar. Varken kommunerna eller
            LKAB-förvaltningarna har möjlighet att ställa upp med det kapital
            som behövs för att fånga upp de nya arbetstillfällen som nu är
            inom räckhåll. En summa pengar i riskkapital och en mobilisering
            av de resurser som LKAB och dess personal representerar, skulle
            utan tvivel vara ett effektivt instrument för att skapa fram nya
            jobb i malmfälten. Med stöd av det anförda vill vi föreslå 1.
            att riksdagen beslutar begära att regeringen snarast vidtar de
            åtgärder som erfordras för att ge LKAB en med sina konkurrenter
            likvärdig malmfraktskostnad på järnväg, 2. att riksdagen begär
            att regeringen utformar de direktiv som erfordras för ett effektivt
            utnyttjande av LKAB:s resurser i sysselsättningsskapande verksamhet
            i samarbete med kom- munerna, 3. attriksdagen begär att regeringen
            ger Statsföretag i uppdrag att ställa medel till LKAB:s förfogande
            för framtagande av nya arbetstillfällen i malmkommunerna.
          </p>
          <p xml:id="i-VW5GsLmF8AXiELEEpUv7hS">
            Stockholm den 27 januari 1981
          </p>
          <p xml:id="i-J3auwbSx9HSj6mGPzz1Map">
            KARL-ERIK HÄLL (s) CURT BOSTRÖM (s) FRIDA BERGLUND (s) INGVAR
            SVANBERG (s)
          </p>
        </div>
      </div>
    </body>
  </text>
</TEI>
