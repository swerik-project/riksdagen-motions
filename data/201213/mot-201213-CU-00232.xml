<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00232">
  <teiHeader>
    <fileDesc>
      <titleStmt>
        <title>Rättssäkerhet för trafikskadade</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäkerhet för trafikskadade</title>
          <idno type="rdwebb">H002C232</idno>
          <rs type="number">C232</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C232/text</ref>
          <ref type="dokument_url_html">http://data.riksdagen.se/dokument/H002C232</ref>
          <ref type="dokumentstatus_url_xml">http://data.riksdagen.se/dokumentstatus/H002C232</ref>
          <ref type="doc">http://data.riksdagen.se/fil/028F552C-23FD-46CC-AF45-8A6EA7406990</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TCEZpqg7GyXE24jgUbpjfk" type="signed"/>
        <correspContext corresp="i-TCEZpqg7GyXE24jgUbpjfk">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-4M5HjJwYsBrJfzNahLZRFg">
          <date when="2012-10-03"/>
        </correspAction>
        <correspAction type="submission" xml:id="i-Umi4FmK6aqpxNRUWwd7E7m">
          <date when="2012-10-02"/>
        </correspAction>
        <correspAction type="transfer" xml:id="i-HTpN9muDvRUJSweTr6EjXJ">
          <date when="2012-10-02"/>
        </correspAction>
        <correspAction type="assigned" xml:id="i-JNQXS819P3itM52EzAm4FP"/>
        <correspContext corresp="i-JNQXS819P3itM52EzAm4FP">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7G47izUGg3EkA4WJnJoeLG">
            Förslag till riksdagsbeslut
          </head>
          <list style="ol">
            <item xml:id="i-MtQZhpjwtpk2qvWhVgCVwp">
              Riksdagen tillkännager för regeringen som sin mening vad som
              anförs i motionen om en granskning av Trafikskadenämnden ur rättssäkerhetssynpunkt.
            </item>
            <item xml:id="i-SDMYPjjsGgcSaA9nagJ8Vm">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med de förslag som granskningen av Trafikskadenämnden leder till.
            </item>
            <item xml:id="i-J8955bACkX54WGjiS6vkwB">
              Riksdagen tillkännager för regeringen som sin mening vad som
              anförs i motionen om behovet av att stärka de drabbades ställning
              vid prövningar i trafikskadeärenden.
            </item>
          </list>
        </div>
        <div type="motContent">
          <head type="h1" xml:id="i-Ch9kkyivSsyGkJggDu2i8B">
            Tidigare behandling
          </head>
          <p xml:id="i-TxXRMZy7o29Tw8hn4LPKxc">
            Riksdagen har genom behandling av civilutskottets betänkande
            2011/12:CU18 avslagit en motion med snarlika hemställanspunkter.
            Motiven till avslag är otydliga och bygger på dels hänvisning
            till tidigare ställningstaganden, dels hänvisning till pågående
            utredning. Utskottsmajoriteten delar vidare, enligt debatten i
            kammaren, inte den bild av verkligheten som många av de drabbade
            och deras anhöriga har.
          </p>
          <head type="h1" xml:id="i-X5XoWadR7y8Mgox38ifQEL">
            Bakgrund
          </head>
          <p xml:id="i-DWQibYmzs6Li6dYnq5FyYu">
            Många trafikskadade och deras anhöriga upplever att prövningen
            i Trafikskadenämnden när ersättningsfrågor prövas efter en trafikolycka
            dels inte är rättssäker, dels inte är vare sig rimlig eller rättvis.
            Det handlar inte enbart om den märkliga bedömningen om förväntad
            livsinkomst som jag tagit upp i tidigare motion i riksdagen som
            exempelvis innebär att ett barn från en högutbildad familj normalt
            sett erhåller högre ersättning än ett barn från en så kallad arbetarfamilj.
            Det handlar även om villkoren för prövningen och den respektlöshet
            och rättsosäkerhet många anser att de möts av.
          </p>
          <p xml:id="i-YbJaArJRhMhaQFpyJuRBhj">
            Trafikskadenämndens sammansättning av jurister, representanter
            från olika fackliga organisationer och företrädare för försäkringsbolagen
            gör att många utgår från att handläggningen i nämnden är rättssäker.
            Många exempel på hur arbetet bedrivs gör emellertid att man snarare
            kan se Trafikskadenämnden som ett organ i försäkringsbolagens
            tjänst.
          </p>
          <p xml:id="i-QcirfravVfAx4Ro4PUzCCu">
            I SOU 2008:117 framgår att den försäkrade alltid ska delges den
            medicinska rådgivarens yttrande och det medicinska underlag som
            legat till grund för bedömningen. I yttrandet ska således finnas
            uppgifter om vilka handlingar som legat till grund för bedömningen.
            Så är inte alltid fallet i de ärenden som nämnden handlägger.
          </p>
          <p xml:id="i-Q9GeGkrFtJ1HM7u95Nj5SP">
            Det har framkommit att försäkringsbolagen undanhåller medicinska
            intyg den skadelidande sänt in för bedömning, vilket innebär att
            inte ens den medicinska rådgivaren alltid har tillgång till hela
            underlagsmaterialet. När underlaget som legat till grund för bedömningen
            inte redovisas kan den skadelidande inte avgöra på vilken grund
            bedömningen är gjord. Det finns ingen insyn i nämndens arbete
            och den skadelidande kan inte anmäla misstänkt orätt behandling
            till vare sig JO eller JK.
          </p>
          <p xml:id="i-D6e6jCPcHCijewGo8F4o8m">
            När det ovanpå detta blivit känt att medicinska rådgivare som
            arbetar för Trafikskadenämnden tidigare har haft anställning på
            försäkringsbolagen är det mycket svårt att övertyga de drabbade
            att en rättssäker hantering skulle vara möjlig. Risken för partisk
            handläggning kan inte uteslutas även om jäv i formell mening inte
            skulle föreligga.
          </p>
          <head type="h1" xml:id="i-GXkV838ppsyZc6kWL8e92j">
            Hur borde det fungera
          </head>
          <p xml:id="i-TLu4Zb92T8Ntb5uqEUTGjU">
            Trafikskadenämnden borde ersättas av en domstolsliknande statlig
            myndighet utan partsinblandning. Den medicinska bedömningen borde
            utföras av läkare knutna till Socialstyrelsen eller eventuellt
            direkt till den nya myndigheten. Insyn, offentlighet och tydliga
            regler för överklagan är grundbultar i ett rättssäkert system
            en sådan myndighet och verksamhet rimligen bör vårda sig om. Det
            måste finnas garantier för att alla behandlas lika och den drabbade
            måste ha möjlighet att delta i förhandlingen av sitt ärende.
          </p>
          <p xml:id="i-U1UYiRQKjARVz5qBzsSySa">
            En sådan myndighet skall självklart finansieras via statsbudgeten,
            men för att det inte skall bli enbart en belastning för statskassan
            är det rimligt att man vid en sådan reform även inför en skatt
            på trafikförsäkringspremien som beräknas ge ungefärligen den intäkt
            för staten som myndigheten beräknas kosta. Finansiering bör inte
            ske via avgifter så som med Läkemedelsverket eftersom det inte
            är ägnat att stärka förtroendet för en opartisk hantering.
          </p>
          <head type="h1" xml:id="i-FJqBwNqub8NpwSBmGPaP4g">
            Förslag till åtgärd
          </head>
          <p xml:id="i-A49PnNTTqBpzvQi2H5ex8T">
            Regeringen bör lyssna till det missnöje som finns bland många
            av de skadelidande som i åratal kämpat för den rätt till ersättning
            de anser sig ha. Regeringen bör tillsätta en utredare med uppgift
            att granska ett antal typfall och hur de handlagts i Trafikskadenämnden.
          </p>
          <p xml:id="i-PsrmCNLCpfDKdBiGRhcZG2">
            Med en sådan kunskap som grund borde det vara möjligt för regeringen
            att utforma ett uppdrag för en grundlig granskning av arbetet
            i nämnden och då med fokus på bristerna i rättssäkerheten för
            de drabbade. Även om det bara skulle handla om ett par hundra
            fall som varje år inte får en korrekt behandling menar jag att
            det är ovärdigt en rättsstat som vår.
          </p>
          <p xml:id="i-3weUEdhmcwia86DQe8NBzg">
            Frågor som granskningen bör ge svar på är i vilken grad de skadedrabbade
            har fått möjlighet att föra sin egen talan eller talan via ombud,
            om allt underlagsmaterial som den skadedrabbade anfört har beaktats,
            hur ärenden handläggs såväl medicinskt som juridiskt för att säkerställa
            en rättssäker behandling. Grunderna till varför exempelvis inte
            alla intyg följer ärendet och motiven till att den drabbade inte
            alltid kan få redovisat vad som legat till grund för en bedömning
            måste även ingå i en sådan granskning. Frågan om likabehandling
            måste även belysas liksom underlaget till varför barn med olika
            social tillhörighet tillerkänns olika ersättningsnivåer.
          </p>
          <p xml:id="i-9XA8h18dvK8C831wTyPYpy">
            En bedömning måste även göras av i vilken utsträckning handläggningen
            påverkas av det faktum att försäkringsbolagen spelar en mycket
            aktiv roll i nämndens arbete liksom det faktum att fackföreningarna
            själva äger försäkringsbolag. Finns tillräckliga etiska koder
            för att förhindra att ovidkommande hänsyn tas till partsintressen?
          </p>
          <p xml:id="i-LSoFhwEgqoAeKMDaGoeQAt">
            Att de drabbade har en orimligt svag ställning med den ordning
            som gäller idag torde vara utan all tvivel. I de fall ersättning
            för rättshjälp utgår, är beloppen långt ifrån tillräckliga för
            att den drabbade på alvar skall kunna driva sin sak vidare till
            domstol. I de fall jag studerat har den skadelidande i princip
            varit helt utlämnad till försäkringsbolagens godtycke.
          </p>
          <p xml:id="i-9Uy9FyEM4GoMWCsti5XuEy">
            Min bedömning, utifrån den information jag fått mig till del,
            gör att jag förutsätter att regeringen finner det angeläget att
            använda resultatet av en sådan granskning för att genomföra förbättringar
            eventuellt i linje med de ovan skisserad önskemålen.
          </p>
        </div>
        <div type="motSignatures">
          <list>
            <item xml:id="i-6i5ujjyezHnz4fBm884m34">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
