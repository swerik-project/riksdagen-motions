<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__766/mot_1964__ak__766-001.pdf"/>
      <fw xml:id="i-GehvqVEw18iCDeVGmVGha3">
        14 Motioner i Andra kammaren, nr 766 år 1964
      </fw>
      <div type="motHeader" xml:id="i-CwjSSupzwzTYfRTsetye7T">
        <div type="motTitle" xml:id="i-AzuXmfxTS2NKM3XT5tSbVf"/>
        <div type="motSubmissionInfo" xml:id="i-2BttCzhDWPUnRvjgVzqNvZ"/>
      </div>
      <div type="motBody" xml:id="i-S6vZkvw7KD2sC2gkJuhXkA">
        <div xml:id="i-FSYNyDe7zg426AW6pnLcDt">
          <p xml:id="i-3AUaykutfiv2RrbpLHoCis">
            Nr 766
          </p>
          <p xml:id="i-JPaVov3xaGhDRJb3douCmB">
            Av herr Heckscher m. fl., angående familjepolitiken. (Lika lydande
            med motion nr 638 i Första kammaren)
          </p>
          <p xml:id="i-EbVbdxvvF1UmK1F1m8PYcb">
            De snabba förändringarna i vårt samhälle under det senaste halvseklet
            har medfört svåra påfrestningar, inte minst för familjen och familjelivet.
            Ur en sluten familjeenhet, där alla medlemmarna, ofta representerande
            tre generationer, arbetade och levde tillsammans, har sprungit
            fram den mo- derna familjen, som ofta innefattar endast ett eller
            två barn, där de olika medlemmarna arbetar var för sig, och i
            stor utsträckning också under fri- tiden sysselsätter sig var
            och en på sitt håll. Många av familjens tidigare viktigaste funktioner
            har minskat i betydelse eller helt upphört, medan andra fått ökad
            vikt. Den största förändringen ligger måhända på det eko- nomiska
            planet. Mannens arbetsplats är nu regelmässigt förlagd utanför
            hemmet, och detta är ofta fallet även för kvinnans del. Den tidigare
            så vä- sentliga sociala uppgiften att i hemmet vårda äldre anförvanter
            har blivit allt ovanligare. Giftermålsåldern har sjunkit, och
            de fåtaliga barnen föds under äktenska- pets tidigaste år, vilket
            har kommit att innebära att mödrarna numera i all- mänhet avslutat
            den viktigaste delen av sin fostrargärning vid relativt unga år.
            Samtidigt har hemarbetet förenklats och arbetstillfällena utom
            hemmet blivit fler, vilket ökat de gifta kvinnornas möjlighet
            och benägenhet att söka sig ut på arbetsmarknaden. Allt fler kvinnor
            skaffar sig också numera egen yrkesutbildning, vilket har medfört
            ökad ekonomisk självständighet för kvinnan. Förskjutningar i den
            traditionella rollfördelningen mellan man och hust- ru har börjat
            inträda och kan komma att medföra nya problem och kon- flikter,
            men också nya möjligheter för morgondagens familj. Dessa förhål-
            landen måste uppmärksammas vid utformningen av familjepolitiken.
            Genom att de unga numera ofta bor och arbetar på en helt annan
            ort än sina föräldrar har den trygghetsskapande intressegemenskapen
            och känslo- kontakten mellan generationerna försvagats. Allt färre
            band håller således den nya familjen samman, vilket också kommit
            att avspegla sig i vår höga skilsmässostatistik. Hemmets betydelse
            för individens framtida utveckling och inställning till sin omgivning
            har dock inte minskat. Man kan konsta- tera, att en förhållandevis
            hög procent av missanpassade ungdomar kom- mer från splittrade
            och disharmoniska hem.
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-002.pdf"/>
          <fw xml:id="i-CDQuFmhi13ztWn72LnfdFE">
            Motioner i Andra kammaren, nr 766 år 1964 15
          </fw>
          <p xml:id="i-Uhd53LYducDXBTgLXiWTjQ">
            Samhällets nuvarande familjepolitik. har misslyckats framför
            allt i be- folkningsmässigt hänseende. År 1960 uppnådde vi endast
            födelsetalet 13,66 promille, vilket innebar bottenrekord i vår
            200-åriga befolkningsstatistik. Under 1930-talet trodde man, att
            befolkningsfrågans lösning låg i en allmän höjning av levnadsstandarden.
            Så enkelt är uppenbarligen inte samman- hanget, ty trots att vår
            allmänna standard under de senaste åren stigit mer än någonsin
            har vi inte fått större familjer. Det torde å andra sidan inte
            vara möjligt att utan vidare avfärda sambandet mellan ekonomisk
            standard och antalet barn, och såsom betydelselöst beteckna det
            förhållandet att fa- miljepolitiken erhållit en undanskymd plats
            i 1950-talets stora socialpolitis- ka reformarbete, varigenom
            barnfamiljernas ekonomiska läge relativt sett försämrats. Från
            befolkningspolitisk synpunkt är det dock säkerligen lika viktigt
            att söka skapa en barnvänlig atmosfär och att på olika sätt ta
            hän- syn till flerbarnsfamiljerna. Ett första led i denna strävan
            måste vara att av- lägsna de uppenbara orättvisor, som barnfamiljerna
            är utsatta för. Vid beskattningen tages för närvarande ingen hänsyn
            till de fullständiga barnfamiljernas lägre skatteförmåga, trots
            att det är främst dessa som drab- bas av de stegrade levnadskostnaderna.
            De betalar skatt på en icke skatte- kraftig inkomst och beskattas
            således i realiteten efter högre skattesats än familjer utan barn.
            Vidare vidtages för närvarande fler samhälleliga åtgär- der än
            någonsin till fåbarnsfamiljernas förmån. Inte minst de vid 1963
            års vårriksdag företagna ändringarna i grunderna för utgivande
            av familjebo- stadsbidrag är exempel på detta. Bidragsrätten utvidgades
            sålunda genom att familjebostadsbidragens inkomststreck höjdes,
            medan stödet till de sämst ställda familjerna inte alls förbättrades.
            Förhållandet skärps ytter- ligare av att (1962) 36 Z av trebarnsfamiljerna,
            40 Z av fyrbarnsfamiljer- na och 63 Z av de ännu större familjerna
            är så trångbodda att de inte alls kan komma i åtnjutande av familjebostadsbidrag.
            I den »PM om barnstugor», som den under 1962 tillsatta familjebered-
            ningen avgivit, föreslås ett ökat stöd till barnstugor som främst
            kommer en- eller högst tvåbarnsfamiljerna i tätorterna till godo.
            Flerbarnsfamiljerna kommer i allmänhet med i bilden först då det
            gäller att via skattsedlarna vara med om att betala de kraftiga
            daghemssubventionerna. även de för- värvsarbetande mödrar som
            föredrar eller är tvungna att låta sina barn vårdas i hemmet missgynnas.
            Skapande av goda och harmoniska hemförhållanden försvåras om famil-
            jen inte kan erhålla en lämplig bostad. Det är framför allt barnfamiljerna
            och de unga människorna som drabbas av den nuvarande, misslyckade
            bostadspolitiken. Denna har resulterat i onödigt dyra bostäder,
            minskad in- vesteringsvilja på bostadsområdet och splittrade hyresnivåer
            med åtföljan- de långa bostadsköer och brist på rörlighet. Bostadsmiljön
            har på grund av för stark markexploatering och dålig pla- nering
            ofta blivit olämplig för såväl barn som vuxna. De allt högre husen
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-003.pdf"/>
          <fw xml:id="i-2dBhJfUpbuUbg3zU7mLhW5">
            16 Motioner i Andra kammaren, nr 766 år 1964
          </fw>
          <p xml:id="i-W1pMNYYWUqYRgPkaCpA4Ry">
            kräver så många parkeringsplatser att det blir svårt att finna
            utrymme för lekande barn. Ökade krav måste därför ställas på planeringen
            av flerfamiljs- husområden. Lika stor hänsyn borde tagas till
            barnens behov som till bilens. Åtminstone en sida av huset bör
            vetta mot ett bilfritt, barnsäkert och barn- vänligt område och
            huset planeras så, att mödrarna har möjlighet att ha ut- blick
            över lekplatsen. Stora krav måste också ställas på bostadens utform-
            ning. Den ökade takten på arbetsplatserna nödvändiggör en bostad
            som ger vila och avkoppling, samtidigt som den ger gott utrymme
            för fritidssyssel- sättning, läxläsning etc. Trångboddheten är
            ofta en bidragande orsak till familjebandens upplösning. Inte
            sällan medför den att ungdomarna drivs ut på gatorna och hamnar
            i för dem olämpliga och av föräldarna svårkon- trollerbara miljöer.
            Ett rimligt önskemål är att äldre barn kan disponera egna rum.
            Det är angeläget att samhället med hjälp av familjebostadsbidrag
            under- lättar för barnfamiljer som är ekonomiskt tyngda att skaffa
            en lämplig bo- stad. Ett sådant system kan dock endast fungera
            rättvist och väl om till- gången på goda bostäder är tillräcklig.
            Stödet bör framför allt inriktas på att hjälpa de stora barnfamiljerna.
            Bästa hjälpeffekten torde uppnås om bidraget differentieras efter
            vartannat barn; eftersom barnen — medan de är mindre — borde kunna
            bo två i samma rum och det därför är det första, tredje, femte
            barnet osv. som medför omedelbara krav på ökat utrymme. Man bör
            också se till att bidragen inte förlorar sitt realvärde till följd
            av penningvärdeförsämring. Däremot saknas anledning att låta inkomststrec-
            ken följa standardutvecklingen. För att öka möjligheterna för
            barnfamiljerna att skaffa sig eget hem bör kommunerna vid sin
            tomtplanering ge ökat utrymme för småhusbebyggelse. Åtgärder måste
            också vidtagas för att stimulera bostadssparandet. Dagens bostadsbyggande
            kommer att påverka människans miljö långt fram i tiden. Med tanke
            härpå borde betydligt större intresse ägnas åt forsk- ning och
            planering på bostadsområdet. Människornas individuella önskemål
            och behov kan endast tillgodoses genom en fri bostadsmarknad.
            Därmed kan också bostadsbristen hävas. Bostäderna kommer att förbilligas
            om öp- pen och fri konkurrens tillåtes i produktionsledet och
            mellan fastighets- ägarna. Bostadspolitiken beröres vidare i annan
            motion till årets riksdag. Vår äktenskapslagstiftning bygger på
            att familjen är en ekonomisk ge- menskap. I princip är båda makarna
            berättigade att leva på samma stan- dard, oavsett huruvida båda
            eller blott en av dem tillför familjen kontanta inkomster och
            oavsett alltså hur inkomsten fördelar sig i de fall båda ma- karna
            är förvärvsarbetande. Gentemot barn är föräldrarna enligt föräldra-
            balken pliktiga att tillse »att barnet erhåller uppehälle och
            utbildning efter vad med hänsyn till föräldrarnas villkor och
            de tillgångar barnet kan äga ävensom barnets anlag må finnas tillbörligt&gt;.
            Familjebeskattningen bör utformas med utgångspunkt från familjens
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-004.pdf"/>
          <fw xml:id="i-Y3fouTT3kLaDTz161JvcZa">
            Motioner i Andra kammaren, nr 766 år 1964 17
          </fw>
          <p xml:id="i-VRGcbuQeBE3guwEtu8cLUq">
            ekonomiska gemenskap. Den ekonomiska gemenskapen och rätten till
            sam- ma standard för de båda makarna leder emellertid enligt vår
            uppfattning till att ej heller den nuvarande sambeskattningen
            bör bibehållas utan till att den bör utformas i enlighet med tudelningsprincipen.
            Beskattningen för två äkta makar bör alltså vara så utformad att
            vad som återstår, sedan skatter- na betalats, för var och en av
            makarna uppgår till samma belopp som för en ensamstående med halva
            den sammanlagda familjeinkomsten. För närvarande tillämpas i vårt
            land tudelningsprincipen för familjein- komster upp till inemot
            25 000 kronor. Är inkomsten högre än denna s. k. tudelningsgräns,
            blir skatten på den överskjutande delen högre än enligt tudelningsprincipen.
            Enligt vår mening bör samma princip tillämpas för inkomstdelar
            utöver den nuvarande tudelningsgränsen som för inkomster därunder.
            Vi förordar alltså, att tudelningsprincipen skall tillämpas obe-
            roende av familjeinkomstens storlek. 'Vi förutsätter att denna
            fråga får sin lösning i och med att allmänna skatteberedningen
            lämnar fram sitt förslag senare i år. De allmänna barnbidragen
            infördes år 1948, samtidigt som ortsavdragen för barn avskaffades.
            Det göres ofta gällande att bidragen är till för att dif- ferentiera
            skillnaden i skatteförmåga mellan barnfamiljer och familjer utan
            barn. Barnbidragen har emellertid blott i viss utsträckning kunnat
            lind- ra-barnfamiljernas ökade försörjningskostnader, och en betydande
            skillnad i skatteförmåga kvarstår därför. Till en beskattning
            enligt skatteförmåge- principen hör ortsavdrag. Dessa är avsedda
            att från beskattning undanta den del av inkomsten som åtgår till
            de mest elementära levnadskostnaderna — mat, husrum m. m. — och
            som sålunda saknar varje skattekraft. Ortsav- draget är nu för
            ensamstående 2 250 och för äkta makar dubbelt så högt el- ler
            4 500 kr. I motsats till vad fallet är i de allra flesta med Sverige
            jämför- bara länder förekommer emellertid intet ortsavdrag för
            den som försörjes av gift skattskyldig. Det kan dock inte bestridas
            att barnfamiljerna har hög- re elementära levnadskostnader än
            barnlösa — även sedan en del av dessa kostnader täckts av barnbidrag.
            För att utjämna skillnaden i skatteförmåga erfordras ortsavdrag
            för barn. I annat fall tar man ju till beskattning viss inkomst
            som är oundgängligen nödvändig för barnets underhåll och därför
            saknar skattekraft. Från skattesynpunkt är denna inkomstdel att
            betrakta som obefintlig, och det innebär följaktligen en orättvisa
            mot barnfamiljerna att beskatta inkomstdelen. Av betydelse i förevarande
            sammanhang är även att ensam barnförsörja- re på grund av beslut
            av 1962 års höstriksdag nu åtnjuter förhöjt ortsav- drag. Konsekvensen
            bjuder att gifta med barn får samma rätt. Det är angelä- get att
            man snarast möjligt skapar rättvisa på detta område. Frågan om
            barnbidragen och ortsavdragen för barn beröres också i annan motion.
            Till frågan om familjebeskattningen kan även räknas förvärvsavdraget.
            Detta bör jämställas med omkostnadsavdrag, avsett att täcka de
            kostnader
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-005.pdf"/>
          <fw xml:id="i-FPdRLMsKeciN5UJmCbui33">
            18 Motioner i Andra kammaren, nr 766 år 1964
          </fw>
          <p xml:id="i-SaEjLsKLdGky6FsCxrP844">
            som kvinna med minderårigt barn nödgas ikläda sig för att kunna
            ha för- värvsarbete utanför hemmet. Det är även angeläget att
            vid bestämmandet av förvärvsavdragets storlek få en så nära anknytning
            till de verkliga kost- naderna som från praktisk taxeringssynpunkt
            kan vara möjlig. Förvärvs- avdraget beröres närmare i en annan
            motion. Samhällets huvudsakliga intresse för barnfamiljerna har
            på senare tid kommit att alltmer röra sig kring frågan om vilka
            åtgärder som erfordras för att underlätta den gifta kvinnans val
            mellan hem och yrkesarbete. De arbetsmarknadspolitiska aspekterna
            synes därvidlag ofta ha varit domine- rande. Den senaste långtidsutredningen
            har sålunda ansett, att en ökning av de gifta kvinnornas yrkesfrekvens
            erfordras för att nå en fortsatt väl- ståndsökning. Ett medel
            för att få fram detta tillskott av gifta kvinnor är enligt utredningen
            en kraftig utbyggnad av barnstugorna, till vilka högre statsbidrag
            därför borde utgå. Långtidsutredningens rekommendationer an- ammades
            kritiklöst av den 1962 tillsatta familjeberedningen, vilken utan
            att först försöka presentera en helhetssyn på och ett mål för
            familjepolitiken bröt ut frågan om barntillsynen och föreslog
            en femdubbling av anslaget till daghemmen, vilket även blev riksdagens
            beslut då frågan våren 1963 be- handlades av denna. Ett sådant
            resonemang är enligt vår mening ohållbart. En politik, som ensidigt
            inriktar sig på att vidga den kollektiva vården och därvid oavbrutet
            betonar det angelägna i att även småbarnsmödrar söker sig ut i
            förvärvslivet, kommer att skapa en hård psykologisk press på dessa
            mödrar. De skulle i många fall känna det som ett tvång att söka
            arbete utom hemmet även där det skulle strida mot deras egentliga
            önskan. Det skulle därigenom uppkomma ogynnsamma konsekvenser
            för såväl barnet som modern. Om hänsyn skulle tagas enbart till
            de arbetsmarknadspolitiska aspekterna skulle den kvinnliga arbetskraften
            också lätt kunna bli alltför beroende av den konjunkturpolitiska
            bedömningen. Såväl långtidsutredningen, vars bedömning av det
            framtida arbetskrafts- behovet för övrigt synes osäker, som familjeberedningen
            förefaller vidare har överskattat det nettotillskott av arbetskraft
            som en ökning av yrkes- frekvensen bland småbarnsmödrar skulle
            tillföra samhället. Barnens behov av vård och fostran kvarstår
            och kan föga rationaliseras i kollektiv form. Betraktandet av
            våra småbarnsmödrar som en arbetskraftsreserv kan få fatala följder
            icke blott för nativiteten — morgondagens arbetskraft — utan även
            för värderingen av det vårdande arbetet och därmed kvinnouppfatt-
            ning över huvud taget. Om man med konstlade medel förmår än flera
            små- barnsmödrar att ta förvärvsarbete utanför hemmet, stiger
            den redan nu ka- tastrofala bristen på vårdande arbetskraft. Man
            kan nämligen knappast vän- ta sig att just de som måste förena
            sitt yrkesarbete med skötseln av de egna barnen kommer att välja
            ett vårdande yrke med dettas ofta obekväma ar- betstider. Enligt
            vår mening bidrar den kraftiga subventioneringen av barndag-
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-006.pdf"/>
          <fw xml:id="i-SQuk6MDeUG93gjFWGzuk7Q">
            Motioner i Andra kammaren, nr 766 år 1964 19
          </fw>
          <p xml:id="i-XPJoAyvrRhFZrSCScEw4xU">
            hemmen — genom att de verkliga kostnaderna hålls dolda — till
            uppfatt- ningen att det vårdande, framför allt det barnavårdande,
            arbetet inte är så mycket värt och till en konstlad efterfrågan
            på platser. Den minskar också möjligheterna till ekonomisk jämförelse
            och konkurrens med andra former för barntillsyn, former som måhända
            i annat fall skulle kunna experimen- teras fram och visa sig vara
            både bättre och billigare. Daghemmen kräver stor personal och
            är bl. a. därför en mycket dyr form för barntillsyn. Bris- ten
            på arbetskraft till barnavården är redan ett så stort problem
            att familje- beredningen för att klara den planerade utbyggnaden
            ansåg sig böra förorda en sänkning av utbildningskraven, vilket
            även blev riksdagens beslut. Enligt vår mening kan detta få olyckliga
            följder. Kollektiv heldagsvård är redan i sig själv en så tvivelaktig
            form av barntillsyn att den inte bör omhänderhas av okvalificerad
            personal. Forskningen rörande den kollektiva vårdformen är hittills
            eftersatt, och man vet därför föga om vilka menliga verkningar
            denna kan ha på småbarn. Barnpsykologerna är dock redan överens
            om att barn riskerar att bli emo- tionellt undernärda om de berövas
            den stabila kontakten med en eller ett par vuxna och tvingas in
            i ett kollektiv innan de är mogna för det. Det finns därför all
            anledning att förorda, att småbarn får vårdas i hemmiljö av mo-
            dern eller fadern eller av en kvalificerad ersättare. För t. ex.
            infektions- känsliga barn är den kollektiva vårdformen direkt
            olämplig, och den löser inte de problem som uppstår då barnen
            blir sjuka. Daghemmen kan vidare av framför allt praktiska skäl
            i allmänhet inte utnyttjas av de större famil- jerna — enligt
            familjeberedningen är av dem som står i daghemskön 62 7 enbarnsmödrar
            och 30 7 tvåbarnsmödrar — eller av de familjer som bor på landsbygden
            eller av dem som har obekväma arbetstider. Det ensidiga gynnandet
            av den kollektiva vårdformen även för föräldrar med goda in- komster
            kan därför inte försvaras. Det ger varken ett generellt stöd till
            barnfamiljerna eller en valfri barntillsynsform. Vid framläggandet
            av 1963 års proposition rörande barnstugorna togs inte någon hänsyn
            till att enligt familjeberedningen tre fjärdedelar av de tillfrågade
            mödrarna i daghems- kön ville ha eller kunde tänka sig en annan
            form av barntillsyn än de kol- lektiva barnhemmen. Även på andra
            områden än barntillsynens tar sig den nuvarande familje- politiken
            otillfredsställande uttryck. Förvärvsavdrag upp till 2 000 kronor
            utgår för närvarande till förvärvsarbetande moder med barn upp
            till 16 år oavsett om hon helt saknat vårdutgifter eller hon haft
            sådana väsentligt överstigande 2 000 kronor. Förvärvsavdraget
            kan alltså innebära en direkt premiering eller en direkt diskriminering,
            bl. a. beroende på hur familjen kan ordna barntillsynen, alltså
            om den kan utnyttja ett subventionerat dag- hem eller måste anställa
            hjälp. I dagens samhälle föreligger alltså en konkurrenssituation
            — som sanno- likt i framtiden kommer att bli än mer markerad —
            mellan å ena sidan ar-
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-007.pdf"/>
          <fw xml:id="i-46wTFVGT1cxyUf2XN59pHz">
            20 Motioner i Andra kammaren, nr 766 år 1964
          </fw>
          <p xml:id="i-4J2oHhu1i9eqr7K8itA5Uv">
            betsmarknadens krav på kvinnans arbetskraft eller hennes egen
            önskan att fullfölja en yrkesinsats och förbättra familjens ekonomi,
            och å andra sidan de minderåriga barnens behov av att omhändertagas
            av sin mor eller i varje fall i sitt hem. Hur den situationen
            skall lösas bör vara föräldrarnas sak att avgöra. De bör ha största
            möjliga frihet att själva bestämma hur de vill forma sitt familjeliv
            och arbetsfördelningen sig emellan utifrån sitt gemensamma ansvar
            för det växande släktets fostran. Samhället bör varken genom ensidig
            propaganda eller genom subventioner eller dirigerande skat- tepolitik
            försöka påverka deras beslut i viss riktning. En av de mest lämpliga
            formerna för tillsyn av barn utanför hemmet ut- gör utan tvekan
            familjedaghemmen. Det är därför säkert ingen tillfällighet att
            dessa ökat så starkt under senare år. Medan någon ökning av antalet
            daghemsplatser under senare år praktiskt taget inte förekommit
            har an- talet av barnavårdsnämnd godkända familjedaghemsplatser
            under de se- naste åren stigit från 1 800 till 5 000. Därtill
            kommer det antal som ordnats genom privata överenskommelser familjerna
            emellan. Familjedaghemmen är särskilt lämpliga för spädbarn, infektionskänsliga
            barn och andra som inte passar in i en kollektiv miljö. De löser
            även barntillsynsproblemen för föräldrar med obekväm arbetstid.
            Familjedaghemmen utgör sålunda ett viktigt och nödvändigt komplement
            till daghemmen. På mindre orter där tillräckligt barnunderlag
            saknas för en daghemsinstitution är familjedag- hemmen en smidig
            lösning. Med tanke på att en betydande brist på förskol- lärare
            och annan för barnstugorna utbildad personal kommer att bestå
            un- der flera år framåt finns det också all anledning att uppmuntra
            ett utbyg- gande av familjedaghemsverksamheten. Familjedaghemsmammorna
            bör erhålla en skälig ersättning för sin viktiga fostrarinsats
            samt genom t. ex. kursverksamhet få möjlighet att förkovra sig
            för sin uppgift. För de större förskolebarnen är lekskolorna från
            pedagogisk synpunkt mycket värdefulla, samtidigt som de är en
            god hjälp för mödrarna. Lekskolorna kan också ut- göra ett värdefullt
            komplement till familjedaghemmen. Det är inte minst med tanke
            på den relativt höga skolpliktsåldern i vårt land olyckligt att
            ut- byggnaden av de kollektiva daghemmen skall ske på bekostnad
            av leksko- lorna. I stället bör en utbyggnad av lekskolorna komma
            till stånd och i sam- band därmed en större del av driftkostnaderna
            övertagas av staten. I årets statsverksproposition föreslås ett
            driftbidrag per plats och år för dag- hem 1 200 kr., för fritidshem
            500 kr. och för lekskolor 100 kr. Vi föreslår en sådan omfördelning
            att bidraget till lekskolor fördubblas till 200 kr. per plats
            och år, att bidraget till daghem sänks till 800 kr. och till fritidshem
            till 300 kr. per plats och år. Med tanke på den stimulans till
            utbyggnad en ökning av driftbidraget kan medföra torde någon omräkning
            av anslaget inte erfordras. Det är också önskvärt att eftermiddagsvården
            för yngre skolbarn till för- värvsarbetande föräldrar ordnas på
            ett tillfredsställande sätt. De planerade
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-008.pdf"/>
          <fw xml:id="i-SKyWQQRP2AEWHtWHyJFmzn">
            Motioner i Andra kammaren, nr 766 år 1964 21
          </fw>
          <p xml:id="i-7EhLuGvj7xN9kK7MfRcnR5">
            kollektiva eftermiddagshemmen bör kompletteras med billigare
            och mer individuella former. De förvärvsarbetande föräldrarnas
            möjligheter att själva ta hand om ett sjukt barn som inte får
            lämnas till daghem bör ökas. Detta skulle bli fallet om möjlighet
            att teckna en frivillig barnsjukförsäkring inom den allmänna sjukförsäkringen
            infördes. Med tanke på att i denna sjukförsäkring finns en karenstid
            på tre dagar synes betänkligheterna mot ett sådant system inte
            behöva vara så stora. Vad angår frågan om förvärvsarbetande förälders
            rätt att stanna hemma hos sitt sjuka barn synes detta närmast
            vara en ange- lägenhet mellan arbetsmarknadens parter. De familjer
            där båda makarna arbetar på heltid bör också ges ökade möjligheter
            till valfri barntillsyn. Detta kan ske bäst om de verkliga kost-
            naderna för barnavården blir avdragsgilla vid beskattningen, vare
            sig vår- den sker med hjälp av en kvalificerad ersättare i hemmet
            eller förlägges till daghem, familjedaghem eller fritidshem eller
            utövas i annan form. Subven- tioneringen av den kollektiva barntillsynen
            bör då begränsas till familjer med små inkomster. Genom att den
            kollektiva barntillsynens verkliga kost- nader sålunda kommer
            i dagen blir vården i hemmet ekonomiskt konkur- renskraftig. Om
            utgifterna för en kvalificerad ersättare i hemmet blir av- dragsgilla
            kommer det att bli lättare att betala vad som erfordras för att
            få god hjälp med barntillsynen. Omställningen från ett förvärvsarbete
            till hem och småbarnsskötsel kan vara svår för många unga kvinnor.
            Övergången bör därför på alla sätt underlättas. De unga makarna
            bör redan i skolan ha fått en grundlig utbildning i familjekunskap
            och bör sedan få större möjlig- heter till rådgivning i samlevnadsproblem,
            småbarnsskötsel m. m. Små- barnsmamman bör få ökade möjligheter
            till hjälp framför allt vid barnsbörd eller sjukdom genom att
            barn- och hemvårdarinneinstitutionen utökas. Hon bör också få
            känna större trygghet genom att få räkna sig till godo pen- sionsår.
            Det blir då naturligt att betrakta de barnavårdande åren som en
            lika väsentlig samhällsinsats som den kvinnorna gör i förvärvslivet.
            Om vuxenutbildningen och antalet reaktiveringskurser utbygges,
            får modern sedan barnet blivit större ökade möjligheter att återvända
            till sitt gamla yrke eller vidareutbilda sig för ett nytt. Vetskapen
            om detta gör att hon helhjärtat kan ägna sig åt hem och barnuppfostran.
            En sådan utbygg- nad skulle också medverka till att unga flickor
            satsar på en längre utbild- ning eftersom de då vet att de i framtiden
            kan få möjlighet att utnyttja denna. För att ge större valfrihet
            åt familjer där kvinnan gärna vill eller måste upprätthålla kontakten
            med sitt yrke samtidigt som barnen är små bör fler deltidstjänster
            inrättas. Det kan vara svårt för en kvinna som vårdar minderåriga
            barn i hemmet att nå upp till de 30 intjänade pensionsår, som
            är nödvändiga för erhål- lande av full pension i ATP. Det är ofta
            ett önskemål från moderns sida att medan barnen är små kunna avstå
            från förvärvsarbete för att i stället ägna
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-009.pdf"/>
          <fw xml:id="i-8UbDaPNGUaSiwmTmQmXDuM">
            22 Motioner i Andra kammaren, nr 766 år 1964
          </fw>
          <p xml:id="i-8bTcefFFLadG8yibjYug15">
            sig åt deras vård. Pensionssystemet bör inte i sådant fall driva
            henne att skaffa sig förvärvsarbete. Möjligheter bör därför skapas
            för henne att för- värva pensionsrätt även under tid då hon vårdar
            minderåriga barn i hem- met. Detta skulle kunna ske genom att
            införa rätt för sådana mödrar att frivilligt inbetala en avgift
            som därmed skulle tillförsäkra dem viss pen- sionsrätt. Man torde
            emellertid då vara nödsakad att fastställa en schablon- mässig
            avgift. Då ett sådant system skulle innebära att familjen finge
            inbetala avgifter utan att hustrun haft någon inkomst, är det
            tveksamt om det skulle få någon nämnvärd anslutning. Belastningen
            på familjen skulle ju komma då betalningsförmågan vore som minst.
            För att motverka detta kunde man måhända tänka sig att i stället
            låta hustrun i efterskott erlägga viss avgift för tidigare inkomstlösa
            år när hon återinträder i förvärvsarbete. Inte heller denna form
            synes emellertid tilltalande. Bl. a. skulle svårlösta problem
            uppkomma kring frågan om hur många år inbetalningen skulle avse
            samt hur stort belopp som skulle inbetalas för varje år. Förhållandena
            skulle vidare te sig olika för de hustrur som hade möjlighet att
            intjäna pensionspoäng under minst 15 år och för dem som blott
            hade några få år kvar av den aktiva tiden. även denna metod torde
            därför böra övergivas. En enligt vår mening bättre metod är att
            man låter kvinna med minder- åriga barn intjäna pensionsår utan
            att tillföras pensionspoäng. Detta kunde ske sålunda att varje
            helt inkomstlöst år, varunder modern i hemmet vårdar barn under
            10 år, räknas såsom ett halvt pensionsår för henne. Dock skulle
            hon på så sätt kunna intjäna maximalt 10 pensionsår. Systemet
            må belysas med följande exempel: Antag för enkelhetens skull att
            basbeloppet är 5 000 kr. Hustru A har under 5 år haft en inkomst
            på i genomsnitt 10 000 kr. om året, varefter hon övergår till
            att vårda barn i hemmet under 20 år. Hon återgår därefter till
            förvärvsarbetet och förtjänar under 15 år framåt 12 500 kr. om
            året. Den genomsnittliga inkomsten under de 15 bästa åren — utöver
            basbeloppet — är 7 500 kr., å vilket belopp full pension skulle
            beräknas till 60 7 eller 4500 kr. Med nuvarande system tillföres
            hon emellertid pension för blott 20 intjänta år, d. v. s. med
            29/3) av full pension eller 3 000 kr. Med det av oss föreslagna
            systemet skulle hon tillföras ytterligare 10 pensionsår och därmed
            få full pension, d. v. s. 4 500 kr. Hustru B har inte haft inkomst
            före äktenskapets ingående. Hon vårdar liksom hustru A minderåriga
            barn under 20 år. Därefter övergår hon till förvärvsarbete och
            har under 10 år en inkomst av 12 500 kr. om året, d. v. s. liksom
            hustru A i genomsnitt utöver basbeloppet 7500 kr. Med nuvarande
            bestämmelser får hon en pension på 10/39 av full pension eller
            1500 kr. Vårt förslag innebär att hon får tillgodo- räkna sig
            ytterligare 10 pensionsår — sammanlagt alltså 20. Därmed blir
            det aktuellt att räkna fram hennes genomsnittsinkomst utöver basbeloppet
            för de 15 »bästa»&gt; åren. Denna blir 19/1; av 7 500 eller 5 000
            kr. Full pension härå är 60 &amp; eller 3 000 kr. Härav får hon 29/30
            eller 2 000 kr. Kvinnans förbättrade pensionsförmåner skulle givetvis
            innebära en ökad
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-010.pdf"/>
          <fw xml:id="i-7VG96gnWFSPp4L1c9uygA5">
            Motioner i Andra kammaren, nr 766 år 1964 23
          </fw>
          <p xml:id="i-N1EffRnRFmP1QqP3ghn3FG">
            belastning på pensionssystemet i dess helhet. Den uppkomna övervältringen
            skulle emellertid i princip inte skilja sig från sådan som redan
            förekommer i andra sammanhang. Bestämmelsen om att pensionen skall
            beräknas efter inkomsten under de 15 bästa åren innebär sålunda
            i och för sig en stark favorisering av inkomsttagare med en brant
            lönekurva, och övervältringen kan här vara mycket betydande. Det
            skulle för övrigt uppkomma en högst obetydlig skillnad i avgiftshänseende
            mellan det av oss föreslagna systemet och vad som nu gäller för
            det fall modern under vårdnadsåren haft en in- komst som med exempelvis
            100 kr. överstiger basbeloppet. Den avgift som arbetsgivaren med
            nuvarande system får betala in i ett sådant fall är — räknat för
            1963 — blott 6 kr. Det kan därför inte anses oskäligt att man
            tillför hustrun pensionsår såsom viss ersättning för hennes fostrargärning.
            I och för sig kunde det ha varit naturligare att räkna med varje
            vård- nadsår såsom ett helt pensionsgivande år. Med hänsyn till
            att det här gäller ett helt nytt system och att erfarenhet kan
            behöva insamlas för ytterligare övervägande av frågan har vi dock
            funnit det angeläget att gå fram med viss försiktighet. Även om
            antalet gifta kvinnor med förvärvsarbete torde komma att stiga
            i betydande grad, kan man räkna med att allt framgent många gifta
            kvinnor av olika anledningar kommer att ägna en betydande del
            av sitt liv åt arbete i hemmet, bl. a. för barnuppfostran. För
            dessa utgör giftorätten i mannens egendom ett starkt skydd och
            ett trygghetsmoment för framtiden. Vid döds- fall eller skilsmässa
            erhåller sålunda hustrun sin andel i boet. Från pensio- neringssynpunkt
            kan för frånskild kvinna, som för egen del inte alls eller blott
            i obetydlig utsträckning haft förvärvsarbete, särskilda komplikationer
            uppkomma. Om mannen ingår nytt äktenskap och detta varar viss
            tid, går nämligen den förra hustrun miste om rätten till efterlevandepension.
            Vi anser detta vara otillfredsställande. I och för sig är pension
            att betrakta som uppskjuten lön. I den mån pensionen intjänats
            under ett bestående äkten- skap, vore det därför i princip riktigt
            att låta giftorätten omfatta även denna pensionsrätt. Frånskild
            hustru skulle i så fall aldrig behöva råka i den situationen att
            hon helt saknade pensionsrätt. Ett införande av giftorätt i pension
            borde självfallet gälla för båda makarna ömsesidigt, varvid pen-
            sionsrätten i förekommande fall finge göras beroende av äktenskapets
            längd. Frågan om bl. a. frånskild kvinnas rätt till änkepension
            är för närvarande under utredning. Enligt vår mening bör utredningen
            i första hand inrikta sig på frågan om giftorätt för make i andre
            makens pension. För närvarande har en make utan att ens underrätta
            den andre maken rätt att annullera, belåna eller återköpa en kapitalförsäkring
            även där den sistnämnde står som förmånstagare. Därest icke förordnandet
            om förmåns- tagare gjorts oåterkalleligt, kan han också utan att
            underrätta andre maken återkalla eller ändra förordnandet. Om
            en make däremot vill belåna eller försälja fast egendom, i vilken
            giftorätt föreligger, erfordras den andre
          </p>
          <pb facs="riksdagen-motions-pdf/data/1964/mot_1964__ak__766/mot_1964__ak__766-011.pdf"/>
          <fw xml:id="i-VuDMomPVz5nFN9v7rgbwiW">
            24 Motioner i Andra kammaren, nr 766 år 1964
          </fw>
          <p xml:id="i-9RU8UxYEr42iuS1mFnWtfX">
            makens tillstånd. Det bör därför övervägas på vilket sätt en
            makes skydds- behov kan tillgodoses vid den andre makens ändring
            av förmånstagarför- ordnande, samt annullering, belåning eller
            återköp av kapitalförsäkring. Våra förslag rörande familjepolitiken
            kan sammanfattas i följande punkter. 1) En intensifierad forskning
            om den kollektiva vårdens inverkan på barn. 2) Familjedaghemsmammorna
            beredes större möjligheter att förkovra sig för sin fostrarinsats.
            3) Undervisningen i familjekunskap i grundskolan utvidgas och
            för- bättras. 4) Driftbidraget för plats och år räknat skall utgöra
            vid daghem 800 kr., vid fritidshem 300 kr. och vid lekskolor 200
            kr. 5) Frågan om pensionsrätt till följd av barnavård liksom frågan
            om giftorätt i pension bör utredas av pensionsförsäkringskommittén.
            6) Frågan om makes säkerhet vid ändring av förmånstagarförordnande
            vid kapitalförsäkring samt vid annullering, belåning eller återköp
            av dylik försäkring bör utredas. Med stöd av ovanstående hemställes,
            att riksdagen i skrivelse till Kungl. Maj:t måtte anhålla om utredning
            i syfte a) att få till stånd en intensifierad forskning om den
            kol- lektiva vårdens inverkan på barn, b) att bereda familjedaghemsmammorna
            större möjlig- heter att förkovra sig för sin fostrarinsats, c)
            att utvidga och förbättra undervisningen i familje- kunskap i
            grundskolan.
          </p>
          <p xml:id="i-DV5VknP8vTXYsUGLiv4BHp" type="date">
            Stockholm den 26 januari 1964
          </p>
          <p xml:id="i-RrPbsaGukT2NHTE55M9XQf">
            Gunnar Heckscher Gösta Bohman Tage Magnusson Leif Cassel Eric
            Nilsson Rolf Eliasson
          </p>
          <p xml:id="i-YHWe4byihMYivboBnn2nRf">
            Sixten Palm Nils G. Fröding Karin Wetterström
          </p>
          <p xml:id="i-AK6jcVPGnin1gY9wExVu5w">
            ESSELTE AB, STHLM 64 412124
          </p>
        </div>
      </div>
    </body>
  </text>
</TEI>
