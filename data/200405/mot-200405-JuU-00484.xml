<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-JuU-00484">
  <teiHeader>
    <fileDesc>
      <titleStmt>
        <title>Förbud mot prostitution</title>
        <author corresp="i-SmQxY46smWu5awEQ2oGr4n i-4BTx6VbUNJDqLqfkYqjnsE">av Ingemar Vänerlöv och Tuve Skånberg (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot prostitution</title>
          <idno type="rdwebb">GS02Ju484</idno>
          <rs type="number">Ju484</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GS02Ju484/text</ref>
          <ref type="dokument_url_html">http://data.riksdagen.se/dokument/GS02Ju484</ref>
          <ref type="dokumentstatus_url_xml">http://data.riksdagen.se/dokumentstatus/GS02Ju484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2guUaqeypvgUdDqUBjBvYe" type="signed"/>
        <correspContext corresp="i-2guUaqeypvgUdDqUBjBvYe">
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-9jTFXYagQhChShpxQiWMq9" type="referral">
          <date when="2004-10-14"/>
        </correspAction>
        <correspAction xml:id="i-H533chMw8pAoEBqe5MQbQT" type="dismissal">
          <date when="2004-10-14"/>
        </correspAction>
        <correspAction xml:id="i-ED8pT5y196yLwPbU3mn6rr" type="submission">
          <date when="2004-10-05"/>
        </correspAction>
        <correspAction xml:id="i-CfeqSMoVCF9NwL8SecJ764" type="assigned"/>
        <correspContext corresp="i-CfeqSMoVCF9NwL8SecJ764">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ju_484/mot_200405_Ju_484-0001.pdf"/>
      <pb facs="riksdagen-motions-pdf/data/200405/mot_200405_Ju_484/mot_200405_Ju_484-0001.pdf"/>
      <div xml:id="i-PkmkcnHmbnxykMqtbaHUd" type="motHeader">
        <div xml:id="i-HkXqaUxUJYxgsVN21RURxa" type="motTitle"/>
        <div xml:id="i-KvgXRq2cWRCqbXJCgKbjjV" type="motSubmissionInfo"/>
      </div>
      <div xml:id="i-8DnavezPAYMrwcDygfugby" type="motBody">
        <div xml:id="i-XhAkh4gymSarZL7fW9DhbJ">
          <p xml:id="i-A7pKUM3DWDTaBdPGCEztbs">
            2004/05 mnr: Ju484 pnr: kd849
          </p>
          <p xml:id="i-6Dyx6KHM4wnXyEjSj2Vmkx">
            Motion till riksdagen 2004/05:Ju484
          </p>
          <p xml:id="i-XFg2bTfTQHE44C1eNtbddF">
            av Ingemar Vänerlöv och Tuve Skånberg (kd)
          </p>
          <p xml:id="i-HvkCofj5uhhq8sVkkC4ZF">
            Förbud mot prostitution
          </p>
          <p xml:id="i-ACU25MQzTQDnui98xN5GZQ">
            Motionen delad mellan flera utskott
          </p>
          <p xml:id="i-XGUP6euJsBB55UxCKdtwuo">
            Förslag till riksdagsbeslut
          </p>
          <p xml:id="i-7sTQEZc3rqiDePJTxH1xW4">
            1. Riksdagen tillkännager för regeringen som sin mening vad i
            motionen anförs om behov av sådan ändring av lagen att försäljning
            av sexuella tjänster förbjuds. 2. Riksdagen begär att regringen
            utreder lämpliga straffpåföljder, med inriktning på vård och rehabilitering
            i ändamålsenliga inrättningar, för försäljning av sexuella tjänster.
            3. Riksdagen tillkännager för regeringen som sin mening vad i
            motionen anförs om en snabb gallring ur aktuella register när
            tilldömd vård är över. 4. Riksdagen tillkännager för regeringen
            som sin mening vad i motionen anförs om undantag från straffansvar
            för den prostituerade som anger sig själv för att få vård och
            hjälp att ta sig ur prostitutionen. 5. Riksdagen tillkännager
            för regeringen som sin mening vad i motionen anförs om ett utbyggt
            system för vård- och rehabiliteringsinsatser för prostituerade
            som är i behov därav. ' 6. Riksdagen tillkännager för regeringen
            som sin mening vad i motionen anförs om obligatoriskt deltagande
            i rehabiliteringsprogram för den som döms för köp av sexuella
            tjänster, oavsett om påföljden är fängelse eller böter.
          </p>
          <p xml:id="i-DDT64wUjW8wqQw1f3zySKA">
            "Yrkande 5 hänvisat till SoU.
          </p>
          <pb facs="riksdagen-motions-pdf/data/200405/mot_200405_Ju_484/mot_200405_Ju_484-0002.pdf"/>
          <p xml:id="i-NGnxkzwdTn2YsiCC3vGaDP">
            2004/05:Ju484
          </p>
          <p xml:id="i-U7hMGN9JTRzGNkWPwVnN6P">
            Motivering
          </p>
          <p xml:id="i-AJXxQau2QmCRiymZRpxYqD">
            Den 1 januari 1999 trädde den nya sexköpslagen i kraft. Den innebar
            att det blev förbjudet att köpa sexuella tjänster, men inte att
            sälja. Denna halvmesyr ger underliga signaler om vår lagstiftning.
            Det finns väl inte någon annan gärning än försäljning av sexuella
            tjänster som innebär att aktiv medverkan till brott är legal?
            Ett förbud även mot försäljning av sex skulle skapa mera realistiska
            förutsättningar att arbeta mot prostitutionen. Ännu underligare
            blev signalerna om sexköpslagen våren 2003 då en prostituerad
            kvinna i Halland fick en F-skattsedel och började betala in skatt
            till staten på de uppgivna inkomsterna 900 000 kr/år från sin
            försäljning av sexuella tjänster (hur kollas ev. skattefusk?).
            Staten skall nu vara med och dela på de pengar som någon intjänat
            genom aktivt ha hjälpt andra att begå brott. Genom att ta emot
            de inbetalade skattekronorna, som härrör från olagliga sexköp,
            uppmuntrar staten indirekt till brott och agerar indirekt kopplare.
            Det är inte bra för det allmänna rättsmedvetandet att vår lagstiftning
            skall vara behäftad med dylik dubbelmoral. När regeringen valde
            att inte förbjuda försäljning av sexuella tjänster motiverades
            det bl.a. med att den som säljer sin kropp redan är utsatt och
            skuldbelagd, varför en strängare lag skulle resultera i en ännu
            större skuldbörda. Det är dock ett förledande resonemang präglat
            av delvis missriktad hänsyn som sänder ut dubbla signaler där
            den ena signalen till unga flickor (och pojkar) i trängda situationer
            är att som sista ekonomiska utväg står prostitution till buds
            efterom det ej är förbjudet att sälja sin kropp. Budskapet till
            det uppväxande släktet bör vara att även försäljning av sex är
            förbjudet. En polisman som arbetat tolv år i Stockholms prostitutionsvärld
            hävdar bestämt att även försäljning av sex måste förbjudas om
            prostitutionen skall minska. Främsta skälet är den förebyggande
            effekten. Det skulle hindra många unga, både flickor och pojkar,
            att hamna i prostitution. Den förebyggande effekt på prostitutionen
            som ett sexförsäljningsförbud med all sannolikhet har skall inte
            förringas. Det krävs radikala grepp om det ska gå att lyfta prostituerade
            ur det elände som många befinner sig i. Att den prostituerade
            i egen kraft ska kunna lämna detta och söka hjälp har visat sig
            mycket svårt bl.a. därför att prostitution ej sällan bara är ett
            möte mellan köpare och säljare utan även en del av den organiserade
            brottsligheten. Sitter man inte fast i hallickens klor är det
            i narkotika. Förbud mot sexförsäljning kan för många innebära
            en räddning undan samvetslösa profitörer. Det är dock synnerligen
            angeläget att innan ett förbud mot försäljning av sexuella tjänster
            införs måste det finnas ett utbyggt system för adekvata rehabiliterings-
            och vårdinsatser för dem som kan vara i behov därav samt ett nytt
            påföljdssystem för det här brottet. Vi finner det högst olämpligt
            med traditionella fängelsestraff i de här fallen utan anser att
            domarna ska ta sikte
          </p>
          <pb facs="riksdagen-motions-pdf/data/200405/mot_200405_Ju_484/mot_200405_Ju_484-0003.pdf"/>
          <p xml:id="i-Q7d5EL2P5cXiq23eRehJZY">
            på rehabilitering och vård i ändamålsenliga inrättningar. Det
            är synnerligen angeläget med snabb gallring ur aktuella register
            för att inte den tidigare prostituerade som avser att lägga om
            livsstil efter den tilldömda vårdens slut skall drabbas dubbelt
            upp av sitt tidigare leverne. Vidare anser vi att den prostituerade
            som anger sig själv för att få vård och hjälp att ta sig ur prostitutionen
            inte ska dömas. Det är angeläget att den som döms för köp av sexuella
            tjänster får genomgå rehabiliteringsprogram oavsett om påföljden
            är fängelse eller böter. Ett bötesstraff bör alltså vara kombinerat
            med obligatoriskt deltagande i rehabiliteringsprogram, likaväl
            som fängelsestraffet bör vara det. När sexköpslagen trädde i kraft
            visade den sig vara tämligen verkningslös. Det exemplifieras av
            följande fakta: Polisen uppskattar att ungefär 1800 personer arbetar
            som prostituerade från och till i Stockholm med omnejd. Första
            året den nya sexköpslagen var i bruk gjordes 45 gripanden av sexköpare
            i Stockholm. Knappt 20 gripanden ledde till åtal. Två av åtalen
            ledde till fällande domar. Mot bakgrund av verkligheten samt regeringens
            och allmänhetens uppfattning att prostitution är en icke önskvärd
            samhällsföreteelse, är effekten av sexköpslagen endast marginell.
            Vill man öka möjligheterna att komma till rätta med problemen
            bör även försäljning av sexuella tjänster förbjudas. Sexköpslagen
            har visserligen resulterat i att de flesta av Stockholms prostituerade
            är borta från gatan, men ingen vet vad som hänt dem. De flesta
            som går kvar är drogberoende. För en tid sedan kunde man läsa
            i media att allt fler flickor går på gatan och säljer sig för
            att få råd att röka heroin. Prostitutionen ökar med nya drogvanor,
            trenden är tydlig. Då kom larmet från Malmö, som genom sin närhet
            till Danmark är en mycket drogtrendkänslig stad, men inom kort
            kan fler städer drabbas, varnade Folkhälsoinstitutet. I Västra
            Götalands län har gatuprostitutionen ökat under senare år. Lagen
            om kriminalisering av sexköpare har ej lett till minskad prostitution.
            Det visade en riksomfattande utredning som genomfördes på uppdrag
            av Rikspolisstyrelsen och som presenterades 2001. I rapporten
            framfördes skarp kritik av sexköpslagen, som ansågs mycket svår
            att tillämpa. Prostitutionen har inte minskat i omfattning, men
            har däremot delvis flyttats från gatan. De kvinnor som fortfarande
            är gatuprostituerade befinner sig i en mer utsatt position än
            tidigare. Mot bakgrund av att brott mot lagen är så svårbevisade
            framgick att polisen kommit att använda tvivelaktiga spaningsmetoder
            samt i vissa fall avstått från att ingripa. Sexköparna döms dessutom
            till låga böter. Det låga straffvärdet, böter eller högst sex
            månaders fängelse, leder till att polisen inte har möjlighet till
            att göra husrannsakan eller frihetsberöva den misstänkte. Att
            bekämpa krogprostitution, eskortservice och utbudet av sexuella
            tjänster på Internet skulle kräva så stora resurser att det inte
            anses motiverat med tanke på den låga straffsatsen. Den enda direkt
            påvisbara positiva effekten som sexköpslagen haft är att man i
            år kan konstatera att den internationella sexhandeln, handeln
            med kvinnor, s.k. trafficking, har minskat i Sverige. Denna sexhandel
            har nu i stället flyttat till andra länder. Vår svenska ”inhemska”
            prostitution har däremot inte minskat p.g.a. sexköpslagen, men
            den har blivit mindre synlig.
          </p>
          <p xml:id="i-HxHNYd31WHGuBhEVbvA5va">
            2004/05:Ju484
          </p>
          <pb facs="riksdagen-motions-pdf/data/200405/mot_200405_Ju_484/mot_200405_Ju_484-0004.pdf"/>
          <p xml:id="i-MPNfqdJ28kzY3igm936u73">
            2004/05:Ju484
          </p>
          <p xml:id="i-2aYLUfowYDViJNDHMmvAkj" type="date">
            Stockholm den 4 oktober 2004
          </p>
          <div xml:id="i-3kmamSuqsbtbXGJZMgELwS" type="signatureBlock">
            <p xml:id="i-Cut9Q1c97385wD1FEAZJBq" who="i-SmQxY46smWu5awEQ2oGr4n" type="signature">
              Ingemar Vänerlöv (kd)
            </p>
            <p xml:id="i-P2H9anmjBVvfejTvs23a9h" who="i-4BTx6VbUNJDqLqfkYqjnsE" type="signature">
              Tuve Skånberg (kd)
            </p>
          </div>
        </div>
      </div>
    </body>
  </text>
</TEI>
