<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04353">
  <teiHeader>
    <fileDesc>
      <titleStmt>
        <title>med anledning av prop. 2021/22:72 Ökad kontinuitet och effektivitet i vården – en primärvårdsreform</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4353 av Karin Rågsjö m.fl. (V)</title>
          <idno type="rdwebb">H9024353</idno>
          <rs type="number">4353</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024353/text</ref>
          <ref type="dokument_url_html">http://data.riksdagen.se/dokument/H9024353</ref>
          <ref type="dokumentstatus_url_xml">http://data.riksdagen.se/dokumentstatus/H9024353</ref>
          <ref type="docx">http://data.riksdagen.se/fil/D5C23D0E-81DD-47DC-8070-FE824DDBDD30</ref>
          <ref type="pdf">http://data.riksdagen.se/fil/02052329-D50C-4D9E-A492-34971991A622</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5ndJ3hmhbnBfmPVKrVVrmX" type="basedOn"/>
        <correspContext corresp="i-5ndJ3hmhbnBfmPVKrVVrmX">
          <ref>Proposition 2021/22:72</ref>
        </correspContext>
        <correspAction xml:id="i-7rs9WmmsPvGJDjq3MSuXLW" type="signed"/>
        <correspContext corresp="i-7rs9WmmsPvGJDjq3MSuXLW">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-S5P226eqZFCMzQtbDwbB4z" type="submitted">
          <date when="2022-01-14"/>
          <time when="10:40:40"/>
        </correspAction>
        <correspAction xml:id="i-KoVcW73wxKYmPs4EUrUADH" type="dismissed">
          <date when="2022-02-04"/>
        </correspAction>
        <correspAction xml:id="i-9tfePszLK4ipTpRK88vUsu" type="reviewed">
          <date when="2022-02-04"/>
          <time when="11:33:46"/>
        </correspAction>
        <correspAction xml:id="i-2vhn9pLBBjc8qVhHS2rGks" type="referred">
          <date when="2022-02-15"/>
        </correspAction>
        <correspAction xml:id="i-5dzB2MAuJQE4ECoGv9k4De" type="assigned">
          <date when="2022-10-12"/>
          <time when="11:12:13"/>
        </correspAction>
        <correspContext corresp="i-5dzB2MAuJQE4ECoGv9k4De">
          <ref type="assignedTo">Socialutskottet</ref>
        </correspContext>
        <correspAction xml:id="i-7PRbUppMSCajNYNpXqSCzK" type="behandlas_i"/>
        <correspContext corresp="i-7PRbUppMSCajNYNpXqSCzK">
          <ref type="uppgift">2021/22:SoU22</ref>
          <ref type="ref_dok_id">H901SoU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU22</ref>
          <ref type="ref_dok_titel">Ökad kontinuitet och effektivitet i vården - en primärvårdsreform</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K3FRQY4TnDXBJRZjdzKg8a" type="motHeader">
        <div xml:id="i-7x8opoiD44VyyVXJu4UAuz" type="motTitle">
          Motion till riksdagen 2021/22:4353 av Karin Rågsjö m.fl. (V)
          med anledning av prop. 2021/22:72 Ökad kontinuitet och effektivitet
          i vården – en primärvårdsreform
        </div>
      </div>
      <div xml:id="i-UTGVN6fhNRfnCsLeDF4PVy" type="motBody">
        <div xml:id="i-Pbuno1UmUWoRZ8vTZktp5N" type="motProposal" subtype="förslag">
          <head xml:id="i-7uxSX2taQJNokEpRZZjZ2N">
            1 Förslag till riksdagsbeslut
          </head>
          <list xml:id="i-NmXoN1Tf24gCSmPu8yfaC9" style="ol">
            <item xml:id="i-5FzaYD3Kd9MkiwGR2aMrjv">
              Riksdagen ställer sig bakom det som anförs i motionen om att
              regeringen bör återkomma med en långsiktig ekonomisk nationell
              plan för grundutbildning, vidareutbildning och fortbildning i
              syfte att säkerställa behovet av läkare inom primärvården och
              tillkännager detta för regeringen.
            </item>
            <item xml:id="i-24hiye1iWr9B5UcXvFXtKz">
              Riksdagen ställer sig bakom det som anförs i motionen om att
              regeringen bör återkomma med förslag om förstärkt uppdrag för
              Nationella vårdkompetensrådet att utforma och dimensionera för
              primärvårdens kompetensbehov och tillkännager detta för regeringen.
            </item>
            <item xml:id="i-R4WPsWr5TwEvx5DLCPgkQ5">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att varje
              läkare ska ha en individuell fortbildningsplan och tillkännager
              detta för regeringen.
            </item>
            <item xml:id="i-3cT7bzUzpmM2unQqrnLrb3">
              Riksdagen ställer sig bakom det som anförs i motionen om regeringen
              bör vidta åtgärder för att listning ska ske hos läkare eller annan
              vårdkontakt som patienten väljer och tillkännager detta för regeringen.
            </item>
            <item xml:id="i-H6yFHKM5N7uMh1pokoXy33">
              Riksdagen ställer sig bakom det som anförs i motionen om att
              regeringen bör ge Socialstyrelsen i uppdrag att utveckla kunskapsområdet
              glesbygdsmedicin samt arbeta fram modeller för hur vården enklare
              kan nå patienter och arbeta med kunskapsspridning av metoder och
              tekniklösningar, och detta tillkännager riksdagen för regeringen.
            </item>
            <item xml:id="i-G7kMyLTbo3ZcZDJTuSL9VB">
              Riksdagen ställer sig bakom det som anförs i motionen om att
              regeringen bör uppdra åt lämplig myndighet att följa upp och redovisa
              regionernas arbete för mer enhetliga ersättningssystem och tillkännager
              detta för regeringen.
            </item>
          </list>
        </div>
        <div xml:id="i-RYXBGHhtZchnXeLRZYDwHr" type="motContent">
          <head xml:id="i-Hr2fqjd3irK7zZWCeuyscy" type="h1">
            2 Inledning
          </head>
          <p xml:id="i-9teRDw3SMLRm9jjHQZugjS">
            I föreliggande proposition finns många bra förslag och det förs
            även ett resonemang kring utmaningarna med att reformera nuvarande
            system. Det som Vänsterpartiet dock saknar är konkreta åtgärder.
            Redan i dag finns ett system där patienter listar sig på en vård-
            eller hälsocentral men det blir ändå inte en kontinuitet i kontakten
            eftersom grund­problemet är bristande kompetensförsörjning för
            att bemanna primärvården.
          </p>
          <p xml:id="i-3YwZziUK8oYN1tLVV6G7nt">
            Precis som regeringen skriver medför bristande tillgång till
            primärvården att människor inte får vård i rätt tid men även att
            förtroendet för hälso- och sjukvården urholkas. Det är allvarligt
            ur flera aspekter men särskilt med tanke på det förebyggande arbete
            som så ofta sker inom primärvården och som får konsekvenser för
            folkhälsan i stort. För att klara den och andra utmaningar måste
            primärvården stärkas, och reger­ingen har tillsatt ekonomiska
            medel och gett flera myndigheter i uppdrag att genomföra satsningar,
            vilket är bra och positivt.
          </p>
          <p xml:id="i-PePNW31mpNYuASUj9gBZYC">
            Vänsterpartiet menar dock att om det är allvarligt menat att
            tillgängligheten och kontinuiteten ska öka och att patienter ska
            bli mer delaktiga måste resurser skjutas till i den mån att det
            får verklig betydelse. För det är framför allt resurser som saknas
            för att kunna bygga en stark primärvård med rätt utbildad personal
            och tillräckligt många läkare på plats.
          </p>
          <p xml:id="i-VigvZpbDtDwXrhpV8nGJR5">
            För Vänsterpartiet är det viktigt att de som har störst behov
            får tillgång till sjukvård, oavsett bostadsort och andra faktorer.
            Det är också angivet enligt hälso- och sjukvårds­lagen att patienter
            med störst vårdbehov ska ges företräde till vården. Det vi ser
            nu med ett system som utgår från efterfrågan och omedelbar tillgänglighet
            får motsatt effekt och det tydligaste exemplet på detta är de
            digitala vårdgivare som uppmuntrar människor att söka för åkommor
            som skulle kunna lösas med egenvård. Korta och snabba vårdkontak­ter
            prioriteras framför kontinuitet och prioritering av de med störst
            behov av hälso- och sjukvård. Det är ett stort slöseri med våra
            gemensamma tillgångar i form av skattemedel då följden blir att
            resurser tas från dem med störst vårdbehov. Samtidigt ökar primär­vårdens
            uppdrag utan tillförsel av motsvarande ekonomiska resurser.
          </p>
          <p xml:id="i-PeBc3AwvMXhstkST2Rwh9z">
            Det som också ofta glöms bort, även om det förs ett resonemang
            om vikten av densamma i propositionen, är diskussionen om att
            det faktiskt krävs en bra arbetsmiljö för att behålla kompetensen
            i form av specialiserade allmänläkare och distriktssköters­kor.
            Att mäta och räkna och fokusera på effektutvärdering tycks ha
            blivit viktigare än att behålla fokus på kärnverksamheten, dvs.
            att ge vård till de patienter som vänder sig till primärvården
            och som ska ha rätt till en s.k. nära och trygg vård.
          </p>
          <head xml:id="i-4JTVACXXbiBa62GwMyqJGh" type="h1">
            3 Nationell plan för utbildning
          </head>
          <p xml:id="i-ETdDfequ9YvqXN6JnPZs2k">
            Enligt regeringens bedömning bör en fast läkarkontakt vara specialist
            i allmänmedicin, geriatrik eller barn- och ungdomsmedicin, ha
            annan likvärdig kompetens eller fullgöra specialisttjänstgöring
            i allmänmedicin och en myndighet bör få i uppdrag att analysera
            vilka behov en fast läkarkontakt ska möta och vilka kompetenser
            som bäst kan tillmötes­gå behoven. Detta till skillnad från utredningen
            (SOU 2018:39) som menar att reger­ingen bör ges bemyndigande att
            meddela föreskrifter om vilken kompetens och erfarenhet en fast
            läkarkontakt inom primärvården ska ha samt att det i hälso- och
            sjukvårdsförordningen ska införas krav enligt samma formulering
            som ovan. En del remissinstanser, som Myndigheten för vård- och
            omsorgsanalys, ifrågasätter utred­ningens förslag om krav med
            motiveringen att bristen på specialister i allmänmedicin utgör
            själva kärnan i problemet och pekar på att liknande krav har funnits
            i många år utan att det gett önskat resultat. Andra, som Svenska
            distriktsläkarföreningen, påtalar risken för att man i en bristsituation
            sänker kompetenskraven, vilket kan äventyra kvalitet och patientsäkerhet.
            Regeringen menar att det inte finns någon sådan risk då vårdgivare
            även nu har ansvar för att bestämma vilken kompetens som behöver
            ligga till grund för fast läkarkontakt. I dag finns inte något
            krav på specialistinriktning då regler­ingen togs bort år 2010
            utifrån att det inte ansågs realistiskt att kunna erbjuda en specia­list
            i allmänmedicin som fast läkarkontakt. Regeringen menar att det
            inte heller nu behövs någon reglering då regionerna redan anses
            inse vikten av att ha specialister i allmänmedicin.
          </p>
          <p xml:id="i-VUfpzFzSpJ4AwT1phd5B2T">
            För Vänsterpartiet blir detta resonemang något av ett moment
            22 och flyttar fokus från det grundläggande problemet. I det fall
            intention och vilja faktiskt på riktigt finns att i framtiden
            kunna erbjuda fast läkarkontakt, oavsett specialinriktning eller
            likvärdig kompetens, måste systemet i grunden reformeras, vilket
            här handlar om att tillse att erforderliga utbildningsmöjligheter
            skapas i syfte att säkerställa kompetensförsörj­ningen. Det är
            bra att regeringen föreslår att man mot bakgrund av bl.a. den
            demogra­fiska utvecklingen och den brist på specialister i allmänmedicin
            som råder bör ge en myndighet i uppdrag att särskilt analysera
            vilka ytterligare kompetenser som eventuellt lämpar sig för en
            fast läkarkontakt, med avstamp i de behov en fast läkarkontakt
            i primärvård ska möta och vilka kompetenser som bäst kan tillmötesgå
            behoven. Vänster­partiet menar dock att det dels redan finns underlag
            men att behovet av nödvändiga utbildningssatsningar och prognoser
            för detta behöver förtydligas ytterligare. Det har bl.a. av den
            av regeringen tillsatta Välfärdskommissionen tagits fram vissa
            intressanta förslag om en ny process för hur nya utbildningsplatser
            ska kunna erbjudas för fram­tidens välfärdsyrken, och Nationella
            vårdkompetensrådet har framfört liknande uppgifter kring kompetensförsörjning.
          </p>
          <p xml:id="i-L9PQnhsd9mzXbwhds1EyUy">
            Enligt en rapport från Vårdanalys (2018:5)
            <ref xml:id="i-8HpnqCT93UZCqN7DQzRtzV" target="i-ViKFQG9SjJ3ywncnAgfUWw">
              [1]
            </ref>
            gavs rekommendationerna att utbilda läkare vars kunskap och kompetens
            skulle motsvara befolkningens behov och att tillsätta ett ändamålsenligt
            antal läkare för att ge en jämlik tillgång till läkare. Vidare
            beskrevs att planeringen av kompetensförsörjningen saknade helhetsperspektiv
            då regionernas kompetensförsörjningsarbete sker utifrån de egna
            behoven, och eftersom en samlad strategi saknas har de geografiska
            skillnaderna cementerats. Utöver det konsta­terades att det inte
            gjorts tillräckligt för en samordnad försörjning av läkarkompetensen
            nationellt som motsvarar befolkningens samlade behov. Utifrån
            detta och andra rappor­ter och underlag kan Vänsterpartiet konstatera
            att utgångspunkterna bör vara att jämlik sjukvård kräver jämlik
            tillgång till läkare och annan vårdpersonal, kompetensförsörj­ning
            av vårdpersonal kräver ett nationellt perspektiv, ett ändamålsenligt
            antal läkare och övrig personal krävs för att det ska kunna finnas
            ett ändamålsenligt antal vårdplatser och att antalet vårdplatser
            och kompetensförsörjning kräver ett helhetsperspektiv.
          </p>
          <p xml:id="i-6phdn2owNc7b3mQuyvfwG4">
            Ansvaret för primärvårdens kompetensförsörjning överfördes till
            landstingen 1992. Den statliga styrningen sker ofta genom överenskommelser
            med Sveriges Kommuner och Regioner (SKR) om olika insatser kring
            kompetensförsörjning och annat men planeringshorisonten för kompetensförsörjningen
            inom hälso- och sjukvården måste vara långsiktig och utgå från
            nationens samlade behov. Kriterier som demografi samt medicinsk
            och teknisk utveckling m.m. måste också beaktas. Att bli läkare
            kan ta upp till tolv år och för olika specialistkompetenser kan
            det ta ännu längre tid. Grundutbild­ning och fortbildning behöver
            säkras för hela landets och utifrån befolkningens behov. Detta
            gäller såväl dagens som framtidens behov. Det är av största vikt
            att behovet av läkare inom primärvården säkerställs.
          </p>
          <p xml:id="i-Ryexk21KMVtmnWwnwVsLfd">
            Regeringen bör återkomma med en långsiktig ekonomisk nationell
            plan för grundutbildning, vidareutbildning och fortbildning i
            syfte att säkerställa behovet av läkare inom primärvården. Detta
            bör riksdagen ställa sig bakom och ge regeringen till känna.
          </p>
          <p xml:id="i-TPDT8ZqomSZvG4hdiMoYmt">
            Nationella vårdkompetensrådets övergripande uppdrag är att långsiktigt
            samordna, kartlägga och verka för att effektivisera kompetensförsörjning
            av personal inom hälso- och sjukvården och tandvården. Samordning
            och kartläggning av sjukvårdens kompe­tensbehov är mycket viktigt.
            Men den statliga styrningen av kompetensbehoven inom sjukvården
            behöver stärkas. Regeringen och dess myndigheter behöver få en
            mer tydligt definierad operativ roll. Brister i ledning och styrning
            på nationell nivå skapar åter­kommande brist på olika kompetenser
            inom vården. Centralt i myndigheternas uppdrag bör vara grundutbildningarnas
            dimensionering, dvs. antal studenter och innehåll samt att fortlöpande
            ta ställning till behov av förändring utifrån vårdens och samhällets
            utveck­ling. Därutöver bör ingå vidareutbildningarnas dimensionering
            och utformning samt principiellt övergripande kompetenskrav för
            vårdens professioner.
          </p>
          <p xml:id="i-Whsy2fdSpvCZr5YSiJhEhX">
            Regeringen bör återkomma med förslag om förstärkt uppdrag för
            Nationella vårdkompetensrådet att utforma och dimensionera för
            primärvårdens kompetensbehov. Detta bör riksdagen ställa sig bakom
            och ge regeringen till känna.
          </p>
          <p xml:id="i-RwHZ8W6sYyJbfpC5Xa2ruQ">
            Ett tydligt krav i Socialstyrelsens ledningsföreskrift bör innehålla
            krav på vidare­utbildning. I denna bör det fastslås att varje
            läkare ska ha en individuell fortbildnings­plan som följs upp
            och revideras regelbundet. I planen ska behovet av både extern
            och intern fortbildning framgå. Att vårdgivare och arbetstagare
            uppfyller sina skyldigheter måste följas upp externt varför vidtagna
            åtgärder för fortbildning ska redovisas i verk­samhetsberättelsen.
            Läkarutbildningens innehåll är viktig för att framtidens sjukvård
            ska förbättras. Nationella vårdkompetensrådet ska därför vara
            den samordningsfunktion som dimensionerar antalet AT-, BT- och
            ST-tjänster. Rådet ska även ansvara för att ta fram underlag för
            att kunna göra årliga prognoser av tillgång och efterfrågan på
            specialistläkare. Prognoserna behöver innehålla aktuella uppgifter
            om antal verksamma specialister och antal ST-läkare inom respektive
            specialitet samt åldersfördelning och sysselsättningsgrad.
          </p>
          <p xml:id="i-CwFki4aXqZJBDsf7NuUGK9">
            Regeringen bör återkomma med förslag som säkerställer att varje
            läkare ska ha en individuell fortbildningsplan. Detta bör riksdagen
            ställa sig bakom och ge regeringen till känna.
          </p>
          <head xml:id="i-2o4Yx6WDtZDeupxxxnw45L" type="h1">
            4 Listning på fast läkare eller vårdkontakt
          </head>
          <p xml:id="i-22PkxU8FnSf1gYomUZB8kk">
            Syftet med det föreslagna nya systemet anges i propositionen
            vara att skapa ett mer sammanhängande och stabilt system som bygger
            på kontinuitet för patienten utifrån det val av utförare han eller
            hon har gjort. För att det ska kunna uppnås har förslaget kon­struerats
            så att möjligheten för patienterna att byta utförare begränsas.
            Detta menar regeringen ger vårdgivarna ökade förutsättningar för
            långsiktig planering, vilket i sin tur leder till högre patientsäkerhet
            och kvalitet. En begränsning beskrivs även kunna med­föra ökade
            möjligheter att fånga upp och hjälpa individer som far illa genom
            våld i nära relationer eller genom missbruk och som ofta byter
            utförare i syfte att undvika oros­anmälningar eller för att inte
            avslöja sitt missbruk. Vidare anges att det sannolikt är att personer
            med kroniska sjukdomar och komplexa vårdbehov som har det största
            behovet av en långsiktig relation med en fast läkare i primärvården
            men att det kan finnas patienter eller patientgrupper som av andra
            skäl vill ha en fast läkarkontakt. Här lyfts det förebyggande
            arbetet in i form av livsstilsförändringar, som också kan underlättas
            av att patienten har möjlighet att återkommande få träffa samma
            läkare.
          </p>
          <p xml:id="i-AWxqrebEniRuJ1JoGk67SE">
            Regeringen framför att målet är att en fast läkarkontakt ska
            erbjudas dem som önskar det och att information om denna möjlighet
            ska ges, och menar att det är viktigt att huvudmannen organiserar
            primärvården så att det skapas förutsättningar för alla som vill
            ha en fast läkarkontakt att få en sådan och att den enskilde faktiskt
            får träffa den valda läkarkontakten vid sina besök. Samma krav
            ska gälla primärvårdsverksamhet som bedrivs i egen regi såväl
            som andra driftsformer. För personer med komplexa behov, såsom
            multisjuka äldre eller personer med kroniska sjukdomar, kan som
            sagt behovet av kontinuitet i form av en fast läkarkontakt vara
            extra stort. Regeringen förutsätter att den som har störst behov
            av en fast läkarkontakt i primärvården också får en sådan. Samtidigt
            uppfattas bristen på specialister i allmänmedicin vara ett problem
            som har gjort det svårt för regionerna att säkra bemanningen.
          </p>
          <p xml:id="i-NQ8284qUmRwGETGq5bGS7k">
            För Vänsterpartiet vore det mer logiskt om regeringen utifrån
            ovan angivna ställningstagande föreslog åtgärder som faktiskt
            syftar till att det ska bli verklighet för människor att få en
            fast läkare eller vårdkontakt. Genom nuvarande förslag blir inte
            skillnaden så stor jämfört med hur systemet är utformat i dag.
            En del av remiss­instanserna, t.ex. Myndigheten för vård- och
            omsorgsanalys, lyfter att det är tveksamt om ett förtydligande
            i lagstiftningen enligt propositionens förslag kommer att leda
            till att fler får tillgång till en fast läkarkontakt i primärvården.
            Socialstyrelsen och Vårdförbundet m.fl. uttrycker att det är överflödigt
            att förtydliga möjligheten till fast läkarkontakt eller ifrågasätter
            vilken effekt ett språkligt förtydligande av lagtexten kan få
            på möjligheten att få tillgång till en fast läkarkontakt. Av de
            som är yrkesverksamma inom fältet, såsom Svenska Läkaresällskapet,
            Svensk förening för allmänmedicin (SFAM), Delegationen för medicinsk
            etik (DME) och Svenska Distriktsläkarföreningen (DLF) framförs
            att listning borde ske på läkare och inte på utförare. Vänsterpartiet
            instämmer i detta, dvs. att listning bör ske på läkare eller annan
            vårdkontakt som patienten själv väljer eftersom tidigare strategi
            inte lyckats främja kontinuitet i svensk primärvård och att listning
            hos utförare inte heller borgar för eftersträvad kontinuitet.
          </p>
          <p xml:id="i-JgExRuoBKMVxJ7xxWykWUq">
            Även tillgång till andra vårdprofessioner än läkare är centralt
            för att skapa god primärvård. För att klara behovet av fast läkarkontakt
            är det av största vikt att faktorer som kompetensförsörjning,
            arbetssätt och arbetsmiljö inom respektive verksamhet beaktas.
            Det resonemang som förs om att en lagstiftning om fast läkarkontakt
            kan bli svår att leva upp till då fasta läkare inte förekommer
            på ett flertal ställen inom region­erna menar Vänsterpartiet inte
            ska få utgöra skäl till att detta krav inte ska ställas. Hela
            primärvårdssystemet såsom det är uppbyggt i dag behöver reformeras
            och om det finns en seriös intention med att göra det behöver
            lagkraven vara tydliga. I annat fall kommer ingen förändring att
            ske. Den bristande tillgången på allmänläkare behöver åtgärdas
            men professionen kan också behöva kompletteras med kompetens-
            och uppgiftsväxling för att bättre nyttja personalresurserna.
            Vissa regioner, t.ex. Västernorrland, föreslår mot bakgrund av
            att valet av fast läkarkontakt kan bli ett problem, att patienten
            ändå ska få en fast vårdkontakt för att skapa kontinuitet. En
            sådan fast vårdkontakt skulle då särskilt fokuseras till patienter
            med kroniska sjukdomar och andra patientgrupper som har behov
            av regelbundna besök.
          </p>
          <p xml:id="i-FuzLmD2tTEAJUz6btb1zcf">
            Regeringen bör vidta åtgärder för att listning ska ske hos läkare
            eller annan vård­kontakt som patienten väljer. Detta bör riksdagen
            ställa sig bakom och ge regeringen till känna.
          </p>
          <p xml:id="i-JkX86aCmJhz8X8ZdezNvK6">
            Att regeringen gör bedömningen att en myndighet bör få i uppdrag
            att kartlägga och utvärdera hur en nationell listningstjänst i
            statlig regi kan inrättas och föreslå de författningsändringar
            som krävs för detta, ställer sig Vänsterpartiet positivt till.
            Det är angeläget, vilket tas upp i propositionen, att staten på
            sikt bör tillhandahålla en nationell listningstjänst som gemensamt
            för hela landet administrerar listning, omlistning och kösystem
            vid begränsning av lista. Detta betonas även av flera av remissinstanserna
            bl.a. för att underlätta för invånare att lista sig i en annan
            region än hemregionen och för att tjänstens utformning ska bli
            likartad i hela landet.
          </p>
          <head xml:id="i-Ay6tYxy2wxH8cKb3RWK6oB" type="h1">
            5 Rätt till jämlik vård
          </head>
          <p xml:id="i-AtJqH3Y323uaEBxKbsA3gE">
            En mängd underlag, förslag och statistik har tagits fram kring
            ämnet jämlik vård, bl.a. från Vårdanalys, Socialstyrelsen och
            Kommissionen för jämlik vård. Vissa framsteg görs på enskilda
            vårdenheter och inom en del regioner men viljan och förmågan till
            jämlikhetssträvan inom vården varierar mellan regionerna. På nationell
            nivå finns mer stöd för behandlingar av sjukdom men svårare är
            det med strukturella reformer nationellt när det gäller grundläggande
            förutsättningar för tillgänglighet. Det mest ingripande beslutet
            är ”tvångs-LOV”, dvs. fri etableringsrätt för privata aktörer
            inom primärvården – ett beslut som motverkar jämlik vård och som
            enligt Vänsterpartiet är ett steg i helt fel riktning.
          </p>
          <p xml:id="i-B97AZ52zYSQXCXoM81UuQ3">
            Statens uppföljning av målen för vården behöver bli mer systematisk,
            kontinuerlig, operativ och vara utvärderande. Regionerna behöver
            bli starkare och statens styrning tydligare samt mer fokuserad
            på måluppfyllelse. Vänsterpartiet tror inte på att göra staten
            till huvudman för hela sjukvården, men inom en rad områden behövs
            i dag ökad nationell styrning. Exempelvis är det rimligt att investeringar
            i patientjournalsystem och annan digital infrastruktur hanteras
            av staten, liksom större fastighetsinvesteringar, vårdköer, beredskapslager,
            läkemedelslistor, biobanker och precisionsmedicin. Är målsättningen
            att ha en jämlik vård måste det föreslås åtgärder som leder till
            ökad jämlikhet, inte minskad jämlikhet och ökade klassklyftor.
            Tillsynen av hälso- och sjukvården är ett av de viktigaste statliga
            verktyg som finns i dag för att värna om patientsäkerheten och
            bidra till lärande. Detta verktyg är underutnyttjat. Tillsynen
            behöver stärkas resursmässigt, granskningar måste få bättre genomslag
            och lagar och förordningar behöver anpassas för att ge goda förutsättningar
            i tillsynsarbetet. Det finns anledning att utforma en ny organisation
            för den statliga styrningen, dels i syfte att uppnå ökad jämlikhet
            men också för att få ökat lokalt och professionellt handlings­utrymme
            där det är lämpligt.
          </p>
          <p xml:id="i-TtpUjggXCeNvxjarx36b7">
            Enligt Vänsterpartiet är det angeläget att ett råd med ett jämlikhetskansli
            inrättas för utvärdering och uppföljning av jämlik hälsa och dess
            delmål. Inom ramen för ett sådant uppdrag bör ett antal mätbara
            mål upprättas utifrån huvudmålet om en jämlik hälsa och det bör
            ingå att jämlikhetsgranska politiska och strukturella beslut det
            gångna verksam­hetsåret i alla regioner avseende beslut gällande
            hälso- och sjukvård. Vidare är det av vikt att rådet ges en tillräcklig
            bemanning för att kunna följa jämlikhetsutvecklingen i Sverige
            inom sjukvården, följa aktuell forskning, föra dialog med olika
            delar av sjuk­vården och forskare samt beslutsfattare. Därtill
            bör ingå att redovisa en årlig rapport om måluppfyllelse samt
            förslag på hur målen kan uppfyllas. Rapporten ska redovisas för
            riksdag och regering samt i lämpliga former för andra intressenter.
            Dessutom bör det införas en nationell konsultationsordning där
            regeringen och företrädare för regionerna följer upp rådets årliga
            rapport om jämlik vård och hur den uppnås på ett gemensamt sätt.
            Regeringen bör återkomma med förslag enligt vad som anförs i motionen
            om inriktningen för den nationella jämlikhetsstyrningen för hälso-
            och sjukvård.
          </p>
          <p xml:id="i-UvWN5HdHLWjJYUW1APejy5">
            Den nuvarande utformningen i form av ramlagstiftning innebär
            att hälso- och sjukvårdslagens övergripande mål och riktlinjer
            alltför ofta blir formuleringar utan konkret påverkan på vårdpolitiska
            beslut. Frihet för kommersiella intressen överordnas i praktiken
            hälso- och sjukvårdspolitiska lagar och regelverk. Enskilda personer
            kan inte kräva överprövning av ett beslut eftersom hälso- och
            sjukvårdslagen inte är en rättig­hetslag utan en ramlag som anger
            regionfullmäktiges skyldigheter att tillhandahålla en god vård.
            Att omformulera hälso- och sjukvårdslagen från en ramlag till
            en rättighetslag torde vara en mycket komplicerad väg att gå.
            Patientlagen och patientsäkerhetslagen är lagar som är inriktade
            på enskilda patienter. Vänsterpartiet anser att alla patienter
            ska ha rätt till jämlik vård enligt lag och att myndigheter och
            vårdgivares ansvar och skyldig­heter att organisera vården så
            att den utförs jämlikt ska tydliggöras. Regeringen bör ta initiativ
            till att det i patientlagen och patientsäkerhetslagen skrivs in
            att alla patienter har rätt till jämlik vård.
          </p>
          <head xml:id="i-Uf64AffuymnbxQ6TEoattE" type="h2">
            5.1 Stärkt primärvård i glesbygd och tillgång till digitala vårdgivare
          </head>
          <p xml:id="i-NHwqht9GGnHUNz4H7EYeb4">
            Enligt Vårdanalys (2018)
            <ref xml:id="i-FZMwWTbiJccNM3HQaCUTWc" target="i-CvZLZeLKU2jfj1v6YdTBFL">
              [2]
            </ref>
            framgår att det är stora geografiska skillnader i tillgången
            till fast läkarbemanning i primärvården. Vårdcentraler i glesbygd
            har en lägre andel fast anställda och uppvisar ett större behov
            av hyrläkare och vikarier. I dag räcker inte antalet läkare i
            primärvården till för att alla som vill ska kunna få tillgång
            till en fast läkarkontakt. Förslaget om ett förtydligande av möjligheten
            för patienten att välja och få tillgång till en fast läkarkontakt
            behöver därför som tidigare tagits upp kombineras med ett fokus
            på bemanning och kompetensförsörjning.
          </p>
          <p xml:id="i-3jF2wJYV6oFhbyeQpy4BN2">
            Glesbygdsmedicin är ett begrepp som vuxit fram och som innefattar
            en rad kunskapsområden och metodutveckling som syftar till att
            kompensera för avstånds­problematik och upprätthålla den bredare
            kompetens som är nödvändig då befolknings­underlaget är litet
            och avstånden stora. Vård i glesbygd omfattar alla slags sjukdomar,
            olycksfall, symptom och tecken på ohälsa i en befolkning. Att
            jobba i glesbygd kräver bred medicinsk kunskap med tillämpning
            i öppenvård, slutenvård och hemsjukvård. Därutöver fordras ingående
            kunskap om de sociala, psykologiska, ekonomiska, existen­tiella
            och samhällsstrukturella villkor som gäller för människor i glesbygd.
            Det betyder ett utvecklat och fördjupat närvårdskoncept. Glesbygdsmedicin
            som kunskapsområde behöver såväl forskning som utvecklingsmedel
            för att finna och sprida de lösningar som kan garantera trygg,
            säker och likvärdig vård till den del av befolkningen som bor
            i gles- och landsbygdsområden. Glesbygdsmedicinskt centrum (GMC)
            är en enhet som bedriver forskning, utveckling och utbildning
            för och i glesbygd.
          </p>
          <p xml:id="i-9xTcV1R6oS8KoiGzQBKXMs">
            Regeringen bör ge Socialstyrelsen i uppdrag att utveckla kunskapsområdet
            gles­bygdsmedicin samt arbeta fram modeller för hur vården enklare
            kan nå patienter och arbeta med kunskapsspridning av metoder och
            tekniklösningar. Detta bör riksdagen ställa sig bakom och ge regeringen
            till känna.
          </p>
          <p xml:id="i-32NwJ8ZexHeoWLNZ7Btk9b">
            En överanvändning respektive underanvändning av vården tenderar
            att skapa ojämlikhet. Det är av största vikt att det förs en politik
            som främjar att den person vars behov av vård är störst också
            är den som ska hamna först i kön. Vården kommer alltid att vara
            mer kostnadskrävande i glesbygden på grund av den rådande demografin.
            Det behöver finnas viss specialistvård, såsom ortopedi, kirurgi
            m.m. på plats i samtliga regioner. Regeringen bör utreda hur akutmottagningar
            och primärvård samt övrig sjukvård kan organiseras på ett patientsäkert
            sätt i glesbygd samt i områden med utsatt hälsoläge med fokus
            på tillgänglighet och kvalitet.
          </p>
          <p xml:id="i-BCLqEhWMm21ZsJVRQe2rQf">
            Enligt propositionen ser Socialstyrelsen en risk att digitala
            vårdgivare ska koncen­trera sin verksamhet till vissa regioner
            och därmed spä på ett eventuellt geografiskt ojämlikt utbud. Socialstyrelsen
            menar att det därför är angeläget att regionerna säker­ställer
            att digitala vårdtjänster finns tillgängliga i hela landet. Myndigheten
            för vård- och omsorgsanalys instämmer i utredningens
            <ref xml:id="i-S3fCbE7RbvPPC4xFwuRaWZ" target="i-3bjGxZgcJZ7vEscbKEnkKu">
              [3]
            </ref>
            övergripande slutsats om att digital vård har stora möjligheter
            att bidra till både en ökad tillgänglighet och effektiviseringar
            samt att tillgången till digital vård är en viktig förutsättning
            för framtidens primärvård. Däremot är myndigheten inte övertygad
            om att utredningens förslag garanterar en jämlik tillgång till
            digital vård även i fortsättningen. Om dagens digitala vårdgivare
            i framtiden ska ingå i samma valfrihetssystem som traditionella
            primärvårdsutförare, och därmed behöver kunna erbjuda både digital
            och fysisk vård, är det en hög risk att de väljer att begränsa
            sin verksamhet till större städer. Myndigheten anser att utredningens
            rekommendation om att digital vård och digitala kontaktvägar ska
            erbjudas av samtliga vårdgivare över hela landet är en alltför
            svag form av styrning.
          </p>
          <p xml:id="i-FdfviSwCj3m4c4NPzbbgEi">
            De privata digitala vårdgivarna når i genomsnitt friskare patienter
            än de som primärvården har ansvar för att ge vård. En sjukare
            patient har oftare behov av fysisk undersökning och provtagning.
            Genom en ”målvakt” i form av en vårdcentral i en region kan privata
            vårdgivare erbjuda distansvård i övriga delar av landet, och detta
            på löpande räkning. Fakta saknas inte kring ojämlikheten i vården
            och att ojämlikhet råder är det ingen tvekan om. Det finns nog
            ingen politiker som skulle säga att hen före­språkar ojämlikhet
            i sjukvården men faktum kvarstår att det är politiska beslut som
            i praktiken ökar ojämlikheten. Detta vill Vänsterpartiet motverka.
          </p>
          <p xml:id="i-HTr1G8GLhZXN2JMV8teKFH">
            Regeringen ska uppdra till regionerna att alltid ta hänsyn till
            folkhälsobehoven i syfte att områden med låga folkhälsotal prioriteras.
            Regionerna ska ha som fokus att minska ojämlikheten i hälsa.
          </p>
          <head xml:id="i-QQPYe1TPLBU2p6WjHd5CAg" type="h2">
            5.2 Ersättningssystem
          </head>
          <p xml:id="i-W1Dqy7rR8ByTFAzbPeJtfc">
            Enligt regeringens bedömning bör regionerna fortsätta den utveckling
            som har påbörjats i riktning mot mer enhetliga ersättningssystem
            inom primärvården. För Vänsterpartiet är det viktigt, som regeringen
            påpekar, att regionerna tar ansvar för att utforma ersättnings­systemet
            på ett sätt som leder till jämlika villkor och tillgång till vård
            samt i detta syfte också möjliggör kontroll och uppföljning. Detta
            för att kunna följa och se om förvänt­ningarna på enhetlighet
            infrias. En ökad enhetlighet anges ska kunna bidra till ökad stabilitet,
            jämlikhet och styrning i syfte att vård ska ges utifrån behov,
            vilket Vänster­partiet välkomnar. Att regionernas ansvar kvarstår
            innebär att nationellt utformade ersättningsprinciper kommer att
            behöva synkroniseras med system baserade på regionalt och lokalt
            identifierade behov. Som exempelvis Sveriges Kommuner och Regioner
            anger i sitt remissvar borde ökad likriktning nationellt innebära
            fördelar men samtidigt medför det regionala och lokala ansvaret
            även att driva utvecklingen framåt inom ramen för befintlig samverkan,
            och detta bör inte hindras. Att regeringen anger att de avser
            att följa denna fråga är positivt och mycket angeläget, men skulle
            ytterligare behöva konkretiseras.
          </p>
          <p xml:id="i-7fdYT1NXB473Rc4RtGDRxy">
            Regeringen bör uppdra åt lämplig myndighet att följa upp och
            redovisa regionernas arbete för mer enhetliga ersättningssystem.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-3jhsAFLU7pEpeU1UvktTB3" type="motSignatures">
          <list xml:id="i-2TBNSF414wSAz7xnfrsjDd">
            <item xml:id="i-vXsJXHfKCFTw9x5tnrKTn">
              Karin Rågsjö (V)
            </item>
            <item xml:id="i-9rEcoo9gPrJS6yuNsAsong">
              Ida Gabrielsson (V)
            </item>
            <item xml:id="i-FURhScpxff8cjrJxqrRKY7">
              Christina Höj Larsen (V)
            </item>
            <item xml:id="i-8gDEsUhcVWqSNr3rJynA9t">
              Momodou Malcolm Jallow (V)
            </item>
            <item xml:id="i-VeP7pt2JYzZYwPtCvSEZiw">
              Maj Karlsson (V)
            </item>
            <item xml:id="i-3MZB34P9yeVDsMmspRqeaP">
              Daniel Riazat (V)
            </item>
            <item xml:id="i-Jt1PYqv6zZopn9TpjBDMU2">
              Vasiliki Tsouplaki (V)
            </item>
          </list>
        </div>
        <div xml:id="i-Ub6pSYU9XWGrPwNNjuEx9d" type="motNotes">
          <noteGrp xml:id="i-Y72vQ6g8D6emGDiAhhgV9b">
            <note xml:id="i-ViKFQG9SjJ3ywncnAgfUWw">
              [1] Allmän tillgång? Ett kunskapsunderlag för en stärkt försörjning
              av läkarkompetens i första linjens vård (Rapport 2018:5).
            </note>
            <note xml:id="i-CvZLZeLKU2jfj1v6YdTBFL">
              [2] Allmän tillgång? Ett kunskapsunderlag för en stärkt försörjning
              av läkarkompetens i första linjens vård (Rapport 2018:5).
            </note>
            <note xml:id="i-3bjGxZgcJZ7vEscbKEnkKu">
              [3] (SOU 2018:39).
            </note>
          </noteGrp>
        </div>
      </div>
    </body>
  </text>
</TEI>
