<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__46/mot_1957__fk__46-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            An
          </p>
          <p>
            Motioner i Första kammaren, nr 46 år 1957
          </p>
          <p>
            Nr 46
          </p>
          <p>
            Av herr Karlsson, Fritiof, och herr Andersson, Alvar, om rätt
            att vid taxering till skatt åtnjuta avdrag för resor med bil till
            och från arbetsplatsen.
          </p>
          <p>
            Enligt 33 $ kommunalskattelagen skall från inkomst av tjänst
            avdrag göras för samtliga utgifter vilka är att anse som kostnader
            för fullgörande av tjänsten, såvitt icke för samma kostnader anvisats
            särskilt anslag som, på sätt i 32 $ 3 mom är sagt, ej skall upptagas
            som intäkt. Därmed får i enlighet med vad som stadgats avdrag
            bl.a. ske för resor i tjänsten, där ej särskild ersättning varit
            därför anvisad. För t. ex. arbetare och andra yrkesmän, som bor
            på landsbygden men har sin arbetsplats å närliggande tätort eller
            stad, har våra taxeringsmyndigheter som regel tillämpat den praxis,
            att reseersättning beviljats enligt billigaste färdsätt, som ansetts
            vara färd med moped eller motorcykel. Ersättningen har i regel
            ut- gått med fem öre per km, då vägsträckan varit över två km.
            Även i de fall, då bil används för resorna, har ersättning endast
            medgivits med fem öre per km. Då bil alltmer kommit till användning
            vid resor till och från arbetsplatsen, framstår det som orättvist,
            att inte ett skäligt avdrag för de verkliga resekost- naderna
            får göras i sådana fall. Det synes inte heller vara rimligt att
            i vårt kalla klimat fordra, att människor dagligen skall kunna
            färdas flera mil på motorcykel utan att taga skada till sin hälsa.
            Billighet och rättvisa synes kräva, att i de fall då buss eller
            järnväg ej kan anlitas och bil därför verkligen använts man också
            får göra ett skäligt avdrag för kostnaderna. Det synes oss också
            rimligt, att om en person vill avstå så stor del av sin inkomst,
            som kostnaden av att använda bil till och från arbetet utgör,
            han också bör bli befriad från skatt för denna rena omkostnad.
            Vi vill även på- peka, att för andra kategorier av tjänstemän
            med flera gäller som praxis, att avdrag får göras. Vi anser, att
            ur likställighets- och rättvisesynpunkt likartade bestämmelser
            skall tillämpas. Med stöd av ovanstående hemställer vi, att riksdagen
            måtte besluta om sådana ändringar i tillämp- ningsföreskrifterna
            för våra skattemyndigheter, att skäligt av- drag beviljas för
            resor till och från arbetsplatsen i de fall bil användes för ändamålet.
          </p>
          <p>
            Stockholm den 22 januari 1957
          </p>
          <p>
            Fritiof Karlsson Alvar Andersson
          </p>
        </div>
      </div>
    </body>
  </text>
</TEI>
