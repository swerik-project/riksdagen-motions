<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00295">
  <teiHeader>
    <fileDesc>
      <titleStmt>
        <title>Myter om våldtäktsoffer</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Myter om våldtäktsoffer</title>
          <idno type="rdwebb">H002Ju295</idno>
          <rs type="number">Ju295</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju295/text</ref>
          <ref type="dokument_url_html">http://data.riksdagen.se/dokument/H002Ju295</ref>
          <ref type="dokumentstatus_url_xml">http://data.riksdagen.se/dokumentstatus/H002Ju295</ref>
          <ref type="doc">http://data.riksdagen.se/fil/1EAB270B-1265-4851-90FF-381D8882FEC4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EqMJg3vU7hCpWPgx4iMYBZ" type="signed"/>
        <correspContext corresp="i-EqMJg3vU7hCpWPgx4iMYBZ">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-NG47UTkUJJkJg22an155mf" type="numbering">
          <date when="2012-10-05"/>
        </correspAction>
        <correspAction xml:id="i-XA7ZC2UKucNUMLipnJ8DjG" type="submission">
          <date when="2012-10-04"/>
        </correspAction>
        <correspAction xml:id="i-5eTgBcq8wNPvCWxu3Vdn7v" type="transfer">
          <date when="2012-10-02"/>
        </correspAction>
        <correspAction xml:id="i-Qz7gchzXE865gWbxcQd8v7" type="assigned"/>
        <correspContext corresp="i-Qz7gchzXE865gWbxcQd8v7">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4SVdDdR3yYK2rBSbsPqjna" type="motHeader"/>
      <div xml:id="i-4YCEUCH2CGdzPv88ri7Rzx" type="motBody">
        <div xml:id="i-CL2Tt4zWxNJhmswjn8SsRi" type="motProposal" subtype="förslag">
          <head xml:id="i-6MpmJs34jw9Twiqv7PwGX4">
            Förslag till riksdagsbeslut
          </head>
          <p xml:id="i-MB22ReMHjjjUbG1f4Wejg4">
            Riksdagen tillkännager för regeringen som sin mening vad som
            anförs i motionen om utbildning inom polis och rättsväsende för
            att bekämpa negativa attityder och myter om våldtäktsoffer.
          </p>
        </div>
        <div xml:id="i-MyR5LB6D3WBr18Zb6Wh3Yv" type="motContent">
          <head xml:id="i-GbCAR2GbSR1pZ7yXgL2SZZ" type="h1">
            Motivering
          </head>
          <p xml:id="i-EwLDPusKQGWmuwM6V5We1z">
            Enligt Brottsförebyggande rådet begås cirka 30 000 våldtäkter
            varje år i Sverige gällande personer över 15 år. Cirka en tiondel
            av fallen anmäls. Mindre än en femtedel av anmälningarna leder
            till åtal.
          </p>
          <p xml:id="i-KiGgsecAHE65cQ3HidicJ">
            Många flickor och kvinnor som låter bli att anmäla gör det av
            rädsla för att inte bli trodda. Tyvärr visar statistiken också
            att chansen att få upprättelse är låg.
          </p>
          <p xml:id="i-UNAMgvFbdwTZ3ie6DLGn25">
            I dokumentären Ingen riktig våldtäkt som visades i SVT 2012,
            berättar ungdomar om oskrivna regler på gränsen mellan sex och
            övergrepp. Många får sina första sexuella erfarenheter just i
            detta gränsland. Vuxenvärlden blundar eftersom dessa frågor är
            känsliga. Många gånger är det den populäre killen som gör sig
            skyldig till övergrepp. Offret riskerar då att hamna i en dubbelt
            utsatt situation. Risken finns att hon varken blir trodd av rättsväsendet
            eller av klasskompisarna och vuxenvärlden. Det är inte ovanligt
            att våldtäktsoffret får ett horrykte när förövarens version av
            vad som hänt får genomslag. Många våldtäktsoffer skäms över det
            som hänt och tar själva på sig skulden. När tonåringar utsätts
            för sexuella övergrepp är gärningsmannen ofta jämnårig och känd
            av offret. Benägenheten att anmäla ett övergrepp är låg i dessa
            fall.
          </p>
          <p xml:id="i-NSj15cC2Ww3GSqBjPamWz8">
            Det finns myter om våldtäktsoffer. Dessa myter florerar inte
            bara bland ungdomar utan i hela samhället och förekommer även
            inom rättsväsendet:
          </p>
          <list xml:id="i-2mjKk3YNCw7M6oPjahyCZL" style="ul">
            <item xml:id="i-Tz4hQemrN9cYrunHWrH2xC">
              Är man berusad får man skylla sig själv.
            </item>
            <item xml:id="i-AjsLGdsCw7UMhYGoA9KVPg">
              Utmanande klädsel (kort kjol, urringning eller dylikt) inbjuder
              till övergrepp.
            </item>
            <item xml:id="i-E1U4XfXsMdE7Gus4bbWoAw">
              Har man haft sex med för många partner är man lösaktig och därmed
              inte trovärdig.
            </item>
            <item xml:id="i-CaYUKGvRbUJNP8AaA4XcbH">
              Har man inte blivit överfallen, skrikit och gjort motstånd är
              det ingen riktig våldtäkt.
            </item>
            <item xml:id="i-61SKgthxJK6U2daPq5nJor">
              Känner man förövaren, eller än värre haft sex med honom tidigare,
              är det inte våldtäkt.
            </item>
            <item xml:id="i-5GSiw41BvUA4zGqXjvaY6L">
              Visar man inte stark chock efteråt och anmäler våldtäkten direkt
              är våldtäkten påhittad.
            </item>
          </list>
          <p xml:id="i-MFiimvks4F6VgbkPP3cDm3">
            Man måste kunna berätta om och komma ihåg alla detaljer kopplade
            till övergreppet, annars ljuger man.
          </p>
          <p xml:id="i-PdMHpc9MnP8ZeQDaFQ3N93">
            Det perfekta våldtäktsoffret är en gift småbarnsmamma med fläckfri
            bakgrund, som utsätts för en brutal överfallsvåldtäkt av en snuskgubbe
            i samband med att hon gör något legitimt, som att gå och handla
            mat till familjen.
          </p>
          <p xml:id="i-9M69Lv4fQkwMfUdsjz16hf">
            Men verkligheten ser sällan ut så. Majoriteten av våldtäktsoffren
            känner förövaren och de utsätts sällan för överfallsvåldtäkter
            utomhus. Istället våldtas de i högre utsträckning inomhus till
            exempel på privata fester, i sitt eget hem och i förövarens hem.
            Att både offret och gärningsmannen har druckit är inte ovanligt.
            I en del fall har offren dessutom en pågående eller avslutad relation
            med gärningsmannen. Reaktionen vid en våldtäkt är inte heller
            självklar. Att skrika eller göra våldsamt motstånd är inte den
            vanligaste reaktionen. Tvärtom är det vanligare att bli paralyserad
            av skräck eller att medvetet göra så lite motstånd som möjligt
            för att inte göra situationen ännu värre det vill säga riskera
            att även bli misshandlad eller mördad. När sådana fall tas upp
            i rätten kan det hävdas att kvinnan samtyckt, hon gjorde ju inte
            tillräckligt motstånd. Det är vanligt att gärningsmannen erkänner
            att han haft sex med kvinnan, men att det var frivilligt.
          </p>
          <p xml:id="i-CbJ1eCFJLdBHNcgHPRpoPG">
            Efter ett övergrepp är det många som försöker glömma det som
            har hänt. Skammen och rädslan att inte bli trodd gör att majoriteten
            av de utsatta inte orkar eller tycker det är lönt att anmäla.
            Ibland är det först när de berättar för någon vad som hänt som
            de får styrkan att anmäla. Då kan lång tid ha förflutit och risken
            att inte bli trodd ökar vid dessa anmälningar. Man har ju inte
            gjort som man borde göra efter en riktig våldtäkt: omedelbart
            anmäla gärningsmannen och säkra bevis för vad som hänt.
          </p>
          <p xml:id="i-GCDjQUboYBJGRzrDi3U74f">
            För många kvinnor som går igenom en rättegång efter att ha utsatts
            för sexuellt våld kan processen vara ytterst svår och smärtsam.
            Därför är det av största betydelse att åklagare, försvarare, biträde
            och domare har kunskap om hur en våldtagen person reagerar psykiskt
            på det sexuella våldet och om hur traditionella könsrollsmönster
            och myter påverkar vår syn på sexualitet. Ett dåligt bemötande,
            till exempel genom irrelevanta frågor om klädsel eller dylikt,
            under förundersökning och rättegång kan innebära att den målsägande
            upplever situationen som oerhört traumatisk och som ytterligare
            en kränkning.
          </p>
          <p xml:id="i-3ZwBzRjZYPBdpMB8kA7sfE">
            Det är uppenbart att det är skillnad på hur olika våldtäktsoffer
            bemöts och bedöms. Deras chanser att bli trodda och få upprättelse
            är mycket olika. Många anmälda våldtäkter avskrivs helt och leder
            inte ens till åtal enbart med hänvisning till att offret inte
            är trovärdigt. Enligt Amnestys rapport Fallet nedlagt våldtäkt
            och mänskliga rättigheter i de nordiska länderna är våldtäktsoffrets
            sociala status väldigt viktig för möjligheten att bli trodd av
            polisen. När det gäller vissa gruppers möjligheter att bli trodda
            och få upprättelse är chansen så liten att det rör sig om diskriminering.
            Unga kvinnor, särskilt om de varit berusade vid våldtäkten, anses
            ha låg trovärdighet. Detsamma gäller utländska kvinnor, till stor
            del asiatiska, som lever med svenska män. Prostituerade kvinnor,
            kvinnor med psykiska problem och kvinnor som tidigare anmält våldtäkt
            anses också ha låg trovärdighet. Det är uppenbart att även polisen
            behöver utbildning för att bekämpa negativa attityder och myter
            om våldtäktsoffer.
          </p>
          <p xml:id="i-NoQSmzBHXtfvbXyFBcEV4K">
            Myten om horan och madonnan, där bara den fina flickan anses
            kunna våldtas, lever kvar än idag och måste bekämpas. På samma
            sätt lever myten om våldtäktsmannen som den äcklige snuskgubben
            som lurar i buskarna också kvar. Det är dags att inse att våldtäktsmannen
            likaväl kan vara samhällets stöttepelare eller den populäre killen
            i skolan.
          </p>
        </div>
        <div xml:id="i-H7qUD5W9ewCRoMomkYY71g" type="motSignatures">
          <list xml:id="i-Gy6Yi4eCLKew1FnKep3equ">
            <item xml:id="i-Rc8HRVhJVtbvGaLwE3tpbx">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
