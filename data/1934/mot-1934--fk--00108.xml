<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--fk--00108">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__108/mot_1934__fk__108-001.pdf"/>
      <fw xml:id="i-AKg3sqexhsYKvGF4XgUzFt">
        Motioner i Första kammaren, Nr 108. 11
      </fw>
      <div xml:id="i-YNpbwhiWMwnronKGd4YRxW" type="motHeader">
        <div xml:id="i-RQX2KDezzwTFdSuPwJknsE" type="motTitle"/>
        <div xml:id="i-GLtsRJCzfpoJBdgoqCaXmL" type="motSubmissionInfo"/>
      </div>
      <div xml:id="i-UeTYfbLay933R7EdhdFgmY" type="motBody">
        <div xml:id="i-8xdUAHXYf6JfsbFNw3prfe">
          <p xml:id="i-QauFa3aY9mu8NEjZX5QDz5">
            Nr 108.
          </p>
          <p xml:id="i-TUzGP2ypcPFaKXdFNt3rvQ" type="titleString">
            Av herr Sundberg m. fl., om utförande såsom reservarbete av en
            väg-, bro- och färjförbindelse Lysekil —Skaftö—Flatö—Orust.
          </p>
          <p xml:id="i-Tf1rMXoMkYWPdF7DEwZHzG">
            Under nu rådande kristid söker man överallt i landet bereda lämpliga
            arbets- tillfällen för den stora mängd arbetslösa, som nu finnes
            och måste beräknas komma att under en avsevärd tid framåt finnas
            inom landet. Denna angelägen- het framstår givetvis som särskilt
            betydelsefull beträffande orter, där arbets- lösheten framträder
            i mera avsevärd omfattning. Bland sådana orter torde man få räkna
            mellersta och norra Bohuslän såsom en av de mest betryckta landsändarna
            på grund av depressionen inom den där bedrivna stenindustrien.
            Givet är, att med den inställning, statsmakterna tagit till frågan
            om arbets- löshetens bekämpande, arbetstillfällen måste beredas
            för det där befintliga stora antalet arbetslösa och att dessa
            arbeten om möjligt böra förläggas till eller i närheten av de
            orter, där arbetslösheten är som störst. En sådan ort är utan
            tvivel det stenhuggeridistrikt, som består av Stångenäs härad
            och Lysekils stad, där för närvarande finnas i runt tal 2,000
            arbetslösa. Då man ser sig om efter lämpliga arbetstillfällen
            åt dessa arbetslösa, måste man fästa sig vid ett planerat projekt
            »Väg-, bro- och färjeförbindelse Lysekil —-Skaftö—Flatö— Orust»
            såsom varande icke blott lämpligt för beredande av arbete, utan
            även av den allra största betydelse för de berörda orterna. Detta
            projekt har fram- kommit såsom ett resultat av ett under en lång
            följd av år förefintligt önske- mål att skapa en direkt förbindelse
            mellan ön Orust samt Lysekil och kring- liggande orter över Skaftö
            och Flatö. I samråd med vägstyrelserna å Orust, Flatö och Skaftö
            ha stadsfullmäktige i Lysekil genom en utsedd kommitté låtit utarbeta
            projektet, som nu föreligger färdigt i form av ett förslag, som,
            efter förordnande av länsstyrelsen, utarbetats av civilingenjören
            B. von Platen. Förslaget, som överarbetats och godkänts av vägingenjören
            i länet, upptager två alternativ, båda slutande på något över
            en miljon kronor. Den ifrågasatta för- bindelsen upptager dels
            anläggande av en väg och två broar från Morlanda å Orust till
            Fiskebäckskil med en sammanlagd längd enligt alternativ I å 8.6
            km. och enligt alternativ II av 7.8 km., dels ock byggande av
            en färja, som för- medlar trafiken från sistnämnda plats till
            fastlandet och Lysekil på en sträcka av 2.7 km. Projektet ifråga
            är givetvis av en mycket stor betydelse för underlättande av förbindelserna
            mellan orter, som höra naturligen samman, däribland särskilt stärkande
            och utvecklande av handelsutbytet mellan Orust och Lysekil. Det
            har också en kanske ännu större betydelse för genomgångstrafiken,
            enär den förkortar resan mellan Lysekil och kringliggande orter,
            å ena sidan, och läns- residensstaden Göteborg, å den andra, med
            omkring 70 km. Detta på grund av
          </p>
          <pb facs="riksdagen-motions-pdf/data/1934/mot_1934__fk__108/mot_1934__fk__108-002.pdf"/>
          <fw xml:id="i-GS97yjszkKNCGST66yLtWL">
            12 Motioner i Första kammaren, Nr 108.
          </fw>
          <p xml:id="i-T1ECiRDt1ZdzwmKVsK27Ds">
            att de djupt inskjutande fjordarna, i synnerhet den 4 mil långa
            Gullmarsfjorden, utgör ett hinder för vår tids mest anlitade fortskaffningsmedel,
            automobilen. Denna vinst i förkortad väglängd erhålles därigenom,
            att man genom det sam- manknytande av Lysekil med bilvägarna å
            Orust, som projektet avser, kan med automobil taga vägen över
            Orust till Göteborg via Ödsmål å fastlandet. Än vidare skulle
            trafikleden ifråga bliva av vikt icke blott för lokaltrafiken,
            utan även för den numera så betydelsefulla turisttrafiken med
            automobil. Möjlig- heten att med bil resa från Göteborg via Ödsmål,
            Orust och Fiskebäckskil till Lysekil samt därifrån in i landet
            genom Stångenäset samt vice versa kommer med all säkerhet att
            skapa och utveckla en synnerligen omtyckt turisttrafikled. Då
            det nu omförmälda projektet alltså är av stor betydelse för det
            allmänna och då genom projektets förverkligande arbete kan beredas
            åt omkring 400 arbetslösa under ett års tid, förutom att ökade
            arbetstillfällen inom verkstads- industrin uppkomma, synes projektet
            böra fortast möjligt komma till utfö- rande. Under den förflutna
            långa arbetslöshetsperioden ha numera avver- kats så gott som
            alla möjligheter ifråga om skapande av arbetsföretag för de betryckta
            orterna, vadan det nu föreslagna arbetet måste anses såsom ett
            synnerligen värdefullt tillskott för arbetslöshetens bekämpande
            inom dessa orter. Emellertid har den omfattande arbetslösheten
            redan krävt så utomordentliga ansträngningar och uppoffringar
            från vederbörande kommuners sida, att det icke är möjligt att
            realisera projektet som kommunalt arbete med statsbidrag, och
            man finner sig på grund härav nödsakad att ifrågasätta, att det
            bör utföras i sin helhet med statsmedel, varvid alternativ IT,
            upptagande en totalkostnad å högst 1,102,600 kronor, synes böra
            komma till användning. Naturligtvis skulle anläggningen övertagas
            till underhåll av staden och vägstyrelserna. Med anledning härav
            och med tillkännagivande att handlingarna rörande arbetsprojektet
            komma att överlämnas till det utskott, som kommer att be- handla
            frågan, få vi härmed hemställa,
          </p>
          <p xml:id="i-SqozdWbHgygYyLDLLKg4XW">
            att riksdagen måtte i skrivelse till Kungl. Maj:t anhålla om
            skyndsamt övervägande av möjligheten att till bekämpande av arbetslösheten
            å nu ifrågavarande orter genom statens arbets- löshetskommissions
            försorg såsom reservarbete igångsätta och utföra ifrågavarande
            väg-, bro- och färjeförbindelse Lysekil— Skaftö—Flatö—Orust.
          </p>
          <p xml:id="i-RF1fQJR3awptM5pqX1U4ex" type="date">
            Stockholm den 22 januari 1934.
          </p>
          <div xml:id="i-YUyEZRjSnDUGFcLMaiSJKk" type="signatureBlock">
            <list xml:id="i-VGRE25W3yvXuQ85k7ZTbK">
              <item xml:id="i-HUNPdmzDCHiaCjSJvSZi6V" who="i-KaXR4PGidkP2vr72rtdqFV" type="signature">
                Axel Sundberg
              </item>
              <item xml:id="i-5nn6ecgZUwwzXfgJFYTEh9" who="unknown" type="signature">
                Th. Nilsson
              </item>
              <item xml:id="i-QJ1nKSEG19oLzRBVzcSBVk" who="i-JYrP81br94CzALKBPuUgFA" type="signature">
                John Gustavson
              </item>
            </list>
          </div>
        </div>
      </div>
    </body>
  </text>
</TEI>
