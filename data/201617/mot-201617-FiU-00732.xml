<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-00732">
  <teiHeader>
    <fileDesc>
      <titleStmt>
        <title>Bankstrukturutredning</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:732 av Ulla Andersson m.fl. (V)</title>
          <idno type="rdwebb">H402732</idno>
          <rs type="number">732</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H402732/text</ref>
          <ref type="dokument_url_html">http://data.riksdagen.se/dokument/H402732</ref>
          <ref type="dokumentstatus_url_xml">http://data.riksdagen.se/dokumentstatus/H402732</ref>
          <ref type="docx">http://data.riksdagen.se/fil/A1C4F62D-131F-42B7-B2D6-9D6AA176F08D</ref>
          <ref type="pdf">http://data.riksdagen.se/fil/20B09D21-BA9C-45AD-8B9F-4431E99E39BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D1uHiNscNFh3sTaWmf8MCZ" type="signed"/>
        <correspContext corresp="i-D1uHiNscNFh3sTaWmf8MCZ">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-5TbSgeqVzytkXYLoA4Yv2W" type="submitted">
          <date when="2016-10-03"/>
          <time when="11:31:14"/>
        </correspAction>
        <correspAction xml:id="i-ShsU3bfDqHaNuGfebafqWg" type="reviewed">
          <date when="2016-10-03"/>
          <time when="14:47:58"/>
        </correspAction>
        <correspAction xml:id="i-8WEu25uWXpL4kokntVfR4Z" type="referred">
          <date when="2016-10-14"/>
        </correspAction>
        <correspAction xml:id="i-CnwrZTQWXWppqWRgZLak4i" type="assigned">
          <date when="2018-08-08"/>
          <time when="14:17:05"/>
        </correspAction>
        <correspContext corresp="i-CnwrZTQWXWppqWRgZLak4i">
          <ref type="assignedTo">Finansutskottet</ref>
        </correspContext>
        <correspAction xml:id="i-7NaQKyLjftKif6VvXsB5i7" type="behandlas_i"/>
        <correspContext corresp="i-7NaQKyLjftKif6VvXsB5i7">
          <ref type="uppgift">2016/17:FiU22</ref>
          <ref type="ref_dok_id">H401FiU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PDuaJcGrdN73Mzqas761V9" type="motHeader">
        <div xml:id="i-TpmHuanUqP36opDi9RQ4vr" type="motTitle">
          Motion till riksdagen 2016/17:732 av Ulla Andersson m.fl. (V)
          Bankstrukturutredning
        </div>
      </div>
      <div xml:id="i-16fmmkRZybxXB6YishdaMo" type="motBody">
        <div xml:id="i-WLiuY45ihBeqaM2Ew9NYUi" type="TOC">
          <head xml:id="i-WjdbDwSEYaRtonKdXGPZTn">
            Innehåll
          </head>
          <list xml:id="i-8t7koicj9rhSBTdWXwCjfR">
            <item xml:id="i-GoSLdVXHjbjhqnZ95MGmM2" style="indent-level: 1">
              Innehåll
            </item>
            <item xml:id="i-KhVLjpnSkJ7RvMrAghs4aW" style="indent-level: 1">
              Förslag till riksdagsbeslut
            </item>
            <item xml:id="i-6jtehx61ZJPhDW8aTTVamw" style="indent-level: 1">
              Bakgrund
            </item>
            <item xml:id="i-PHGBkPQ26WTQXD97H5conM" style="indent-level: 1">
              Bolån
            </item>
            <item xml:id="i-8maZNGE4KzKyJDXRo4TDU1" style="indent-level: 1">
              Paketerbjudanden
            </item>
            <item xml:id="i-ULoLDbmNKrx35t8YFJurCL" style="indent-level: 1">
              Prissignalering
            </item>
            <item xml:id="i-PiiTADN3BQYoFJLYhnMTYV" style="indent-level: 1">
              Samarbeten och tillgång till infrastruktur
            </item>
            <item xml:id="i-FmsC7Q6W26VozeBf5Twh3D" style="indent-level: 1">
              Årliga kostnadssammanställningar för banktjänster
            </item>
            <item xml:id="i-9N1qzrjFUadaz5o4gdL1aJ" style="indent-level: 1">
              Öka det statliga ägandet
            </item>
            <item xml:id="i-GWxs4ZtWo9eLCHK2ji8Akd" style="indent-level: 1">
              Bankdelningslag
            </item>
          </list>
        </div>
        <div xml:id="i-HS4EPTDzZ2hEDDdD73Jp7w" type="motProposal" subtype="förslag">
          <head xml:id="i-URYMF3MvgrB97tqmKv8vmW">
            Förslag till riksdagsbeslut
          </head>
          <list xml:id="i-Eayo8Zuq3p7xLq1sVW1gn4" style="ol">
            <item xml:id="i-Y6wtNSVsNdyr1gXJGTn89J">
              Riksdagen ställer sig bakom det som anförs i motionen om att
              tillsätta en parlamentarisk utredning, en bankstrukturutredning,
              och tillkännager detta för regeringen.
            </item>
            <item xml:id="i-HzVDzgi3jtTcKHUCdvzBR4">
              Riksdagen ställer sig bakom det som anförs i motionen om att
              en bankstrukturutredning får i uppdrag att ta fram förslag på
              att bankerna ska redovisa sina upplåningskostnader för bostadslån
              på ett likformigt sätt, och detta tillkännager riksdagen för regeringen.
            </item>
            <item xml:id="i-VGf4YHpeiWazGs2f4BykRd">
              Riksdagen ställer sig bakom det som anförs i motionen om att
              en bankstrukturutredning får i uppdrag att ta fram förslag på
              att bankerna ska vara skyldiga att informera sina kunder när rabatterna
              upphör och tillkännager detta för regeringen.
            </item>
            <item xml:id="i-JFGY14MHWgxtkyUecE58CU">
              Riksdagen ställer sig bakom det som anförs i motionen om att
              en bankstrukturutredning får i uppdrag att utreda för- och nackdelar
              med ett förbud mot produktpaketering på bankmarknaden och tillkännager
              detta för regeringen.
            </item>
            <item xml:id="i-DpBH1B4HGpNBebqCNzVzZ2">
              Riksdagen ställer sig bakom det som anförs i motionen om att
              en bankstrukturutredning får i uppdrag att utreda möjligheten
              till att förbjuda prissignalering på bankmarknaden och tillkännager
              detta för regeringen.
            </item>
            <item xml:id="i-5MnHKLamrvgMkC3SmFFv7i">
              Riksdagen ställer sig bakom det som anförs i motionen om att
              en bankstrukturutredning får i uppdrag att utreda hur de många
              samarbetena inom banksektorn påverkar konkurrensen och hur alla
              företag ska kunna ges tillträde till infrastrukturen på de finansiella
              marknaderna på lika villkor utan att allmänhetens tillgång till
              snabb och enkel service påverkas negativt, och detta tillkännager
              riksdagen för regeringen.
            </item>
            <item xml:id="i-Lni5dSdcBH3V4Adimz6pyM">
              Riksdagen ställer sig bakom det som anförs i motionen om att
              en bankstrukturutredning får i uppdrag att ta fram förslag till
              krav på bankerna om årliga kostnadssammanställningar och tillkännager
              detta för regeringen.
            </item>
            <item xml:id="i-R6fc96xV9uk8Bk3FNssvB1">
              Riksdagen ställer sig bakom det som anförs i motionen om att
              en bankstrukturutredning får i uppdrag att ta fram förslag på
              hur det statliga ägandet inom banksektorn kan öka och tillkännager
              detta för regeringen.
            </item>
            <item xml:id="i-DXKzwz7vHc6iyqP2jvh7bC">
              Riksdagen ställer sig bakom det som anförs i motionen om att
              en bankstrukturutredning får i uppdrag att ta fram en bankdelningslag
              som separerar traditionell bankverksamhet från s.k. investmentverksamhet
              och tillkännager detta för regeringen.
            </item>
          </list>
        </div>
        <div xml:id="i-A7ninMeW93MY9J8jpoNVhx" type="motContent">
          <head xml:id="i-PUjfJzLEubM5a4Y5yKaqhZ" type="h1">
            Bakgrund
          </head>
          <p xml:id="i-9swejrEBjDEU2VNrhtbYnW">
            I denna motion föreslår Vänsterpartiet att en parlamentarisk
            utredning tillsätts för att närmare studera strukturerna på den
            svenska banksektorn och komma med förslag till förbättringar.
            Den svenska bankmarknaden har ett antal karaktäristiska drag.
            Den domineras av de fyra storbankerna Nordea, SEB, Swedbank och
            Handelsbanken. Deras totala tillgångar uppgår till ca 85 procent
            av samtliga svenska bankers tillgångar och motsvarar ca fyra gånger
            Sveriges BNP. Om någon av dessa banker skulle få problem kan förtroendet
            för hela det finansiella systemet ifrågasättas, vilket kan få
            allvarliga konsekvenser för den reala ekonomin i form av fallande
            produktion och ökad arbetslöshet. De fyra storbankerna har omfattande
            verksamhet utomlands och de har byggt upp ett beroende av marknadsfinansiering
            med korta löptider, till stor del från utlandet, vilket sammantaget
            ökar sårbarheten i det finansiella systemet.
          </p>
          <p xml:id="i-TjvCCueCDWcw1hW9JmUbJq">
            Det finns ett antal förhållanden som tyder på att konkurrensen
            på bankmarknaden är bristfällig. På in- och utlåningsmarknaderna
            har de fyra storbankerna en marknadsandel på mellan 66 och 70
            procent.
            <ref xml:id="i-79FZgVTBfZTGHJaWRJ9qjx" target="i-8kb2ENbaoepCe6wefbakWY">
              [1]
            </ref>
            På en marknad med hög koncentration kan ett fåtal dominerande
            företag utnyttja sin marknadsmakt, vilket kan avspeglas i priser
            som väsentligen överstiger produktionskostnaderna. Detta kan i
            sin tur möjliggöra höga vinstmarginaler. Detta är fallet för de
            fyra storbankerna. Som exempel kan nämnas att Handelsbanken, SEB
            och Swedbank hade en avkastning på eget kapital i den svenska
            verksamheten på i genomsnitt 19–28 procent för perioden 2010–2012,
            vilket kan jämföras med att avkastningen inom tjänstesektorn som
            helhet ligger på ca 11 procent.
            <ref xml:id="i-RsoKV91jtPuN1LNqASg2Py" target="i-Sveb517kukyrd9RvMk8cv8">
              [2]
            </ref>
            Inte minst har bankernas marginaler på bolånen ökat kraftigt
            under de senaste 7–8 åren. Sedan 2009 har bankernas bruttomarginal
            på bolånen ökat med över 570 procent.
            <ref xml:id="i-TfzjNQisgoUZgGdfNyhFbw" target="i-A1WXCM8Jh4yUD4NouQeyw2">
              [3]
            </ref>
          </p>
          <p xml:id="i-YG3Cu2eH7y54Gkj7pbY3U7">
            Sammantaget kan vi konstatera att det finns ett antal förhållanden
            på de finansiella marknaderna som dels tyder på brister i konkurrensen,
            dels faktorer som ökar sårbarheten avseende den finansiella stabiliteten.
            Vänsterpartiet föreslår därför att en parlamentarisk utredning,
            en bankstrukturutredning, tillsätts för att närmare studera strukturerna
            på den svenska banksektorn och komma med förslag till förbättringar.
            Detta bör riksdagen ställa sig bakom och tillkännage för regeringen.
          </p>
          <p xml:id="i-DzuzsddXTcWYRqoKfkwqdg">
            Nedan redogör Vänsterpartiet för de förslag och frågeställningar
            som bankstrukturutredningen bör titta på. Flertalet av förslagen
            är hämtade från Konkurrensverkets rapport ”Konkurrensen på den
            finansiella tjänstemarknaden – inlåning, bolån och fonder (Rapport
            2013:4)”.
          </p>
          <head xml:id="i-RWWnVtxJ8zmMrA5YLkZUDY" type="h1">
            Bolån
          </head>
          <p xml:id="i-HqGFdtabaPnY4xyUKf3Xzz">
            Köp och lån på bostäder är ofta den största ekonomiska affären
            privatpersoner gör i sina liv. En väl fungerande bolånemarknad
            är således central för hushållens ekonomi. De senaste åren har
            det skett en del reformer på området. Under 2014 sänktes den ränteskillnadsersättning
            som bankerna tar ut från de kunder som säger upp sina lån i förtid
            och under 2015 infördes en bestämmelse som tvingar bankerna att,
            vid sidan av sina listräntor, också uppge genomsnittsräntan för
            bolån med olika bindningstider. Dessa reformer har sammantaget
            haft en positiv effekt, framförallt har transparensen ökat. Med
            fortfarande är det så att bankerna har ett stort informationsövertag
            gentemot kunderna vid en förhandling om räntorna på bolånen. Kunden
            vet t.ex. i allmänhet inte hur stora bankens upplåningskostnader
            för bolånen är, vilket gör det svårt för kunden att värdera bankens
            erbjudanden i en förhandling. Vänsterpartiet föreslår därför att
            bankstrukturutredningen får i uppdrag att ta fram förslag på att
            bankerna ska redovisa sina upplåningskostnader för bostadslån
            på ett likformigt sätt för att underlätta för konsumenterna vid
            en förhandling med bankerna. Detta bör riksdagen ställa sig bakom
            och tillkännage för regeringen.
          </p>
          <p xml:id="i-TLVFG1n8sZGc3aQHKobbhG">
            En annan sak som utredningen bör studera är bankernas sätt att
            informera kunderna om när s.k. rabatter på listräntorna upphör.
            Ofta gäller rabatterna bara för ett år och det förekommer ofta
            att bankerna inte ens informerar kunderna att rabatten upphört.
            Bankstrukturutredningen bör få i uppdrag att ta fram förslag på
            att bankerna ska vara skyldiga att informera sina kunder när rabatterna
            upphör. Detta bör riksdagen ställa sig bakom och tillkännage för
            regeringen.
          </p>
          <head xml:id="i-4W5cJHVteQzsomAxz6XMGi" type="h1">
            Paketerbjudanden
          </head>
          <p xml:id="i-FJa5yHh2Kn49JgVPwFSSmC">
            Att kunderna på en marknad ska kunna jämföra olika produkter
            mot varandra är centralt för en väl fungerande marknad. Detta
            förutsätter att produkterna och dess priser är tydliga. På bankmarknaden
            finns det i detta avseende betydande brister. Mycket av problemen
            hänger ihop med att bankerna har olika paketerbjudanden, där t.ex.
            rabatten på bolåneräntan är beroende av hur stora engagemang kunden
            i övrigt har med banken. I Norge finns ett generellt förbud mot
            produktpaketering, dock med vissa undantag. Man bör i sammanhanget
            dock beakta att möjligheterna för bankerna att ge olika typer
            av paketlösningar kan vara ett sätt för bankerna att konkurrera
            och ge kunderna valmöjligheter. Vänsterpartiet föreslår att bankstrukturutredningen
            får i uppdrag att utreda för- och nackdelar med ett förbud mot
            produktpaketering på bankmarknaden. Detta bör riksdagen ställa
            sig bakom och tillkännage för regeringen.
          </p>
          <head xml:id="i-RZwg1T3Y6zjYYrK5dDbDuH" type="h1">
            Prissignalering
          </head>
          <p xml:id="i-KJLpH35SBs3JTZToBspCyk">
            Konkurrenslagen innehåller bestämmelser som förbjuder samarbete
            mellan företag som begränsar konkurrensen. Bestämmelserna gäller
            såväl regelrätta avtal som mer lösare former av samarbeten och
            överenskommelser som inte har kommit till uttryck i skriftliga
            avtal. Även beslut och rekommendationer av branschorganisationer
            kan omfattas. Det kan emellertid också finnas samordning mellan
            företag av mer subtil karaktär som begränsar konkurrensen, men
            som inte omfattas av bestämmelserna i konkurrenslagen. Ett sådant
            exempel är när ett företag går ut offentligt och talar om hur
            de tänker sig sin prissättning den närmaste perioden. Detta förekommer
            ibland på de finansiella marknaderna, inte minst i fråga om bolån.
            På detta område hör man ofta att företrädare för bankerna gör
            uttalanden i stil med att ”Riksbankens räntesänkning kommer inte
            att föranleda några förändringar av räntorna på våra bolån”. Sådana
            uttalanden innebär att de andra bankerna vet hur den prissignalerande
            banken kommer att agera och kan anpassa sin marknadsstrategi därefter.
            Bolånemarknaden är för övrigt en marknad som ”lämpar sig” för
            där den typen av prissignalering. Det är en marknad som domineras
            av ett fåtal stora aktörer och där kundstocken är förhållandevis
            trögrörlig p.g.a. direkta och indirekta byteskostnader.
          </p>
          <p xml:id="i-CsWGyyegCt45qXgZ17J3V9">
            I Australien har man infört ett förbud mot prissignalering inom
            banksektorn. Vänsterpartiet menar att det australiska exemplet
            är värt att studera och eventuellt ta efter. Bankstrukturutredningen
            bör därför få i uppdrag att utreda möjligheten till att förbjuda
            prissignalering på bankmarknaden. Detta bör riksdagen ställa sig
            bakom och tillkännage för regeringen.
          </p>
          <head xml:id="i-RVd3ZHzZmNHFsj8HytR5DS" type="h1">
            Samarbeten och tillgång till infrastruktur
          </head>
          <p xml:id="i-AZxaTwv4BJNHVAGHDPhvKP">
            Centralt för en väl fungerande marknad är att nya företag har
            möjligheter att etablera sig och expandera. På de flesta marknader
            finns det olika typer av inträdesbarriärer. Tillgång till infrastruktur
            av olika slag är exempel på inträdesbarriärer. För konkurrensen
            är det centralt att företagen ges tillträde till infrastrukturen
            på lika villkor. På bankmarknaden finns det många samarbeten kring
            främst olika betalningsförmedlingstjänster, t.ex. Bankgirocentralen
            och Dataclearingen. Internationella kortsamarbeten som MasterCard
            och Visa är andra exempel och via Bankomat AB samarbetar bankerna
            kring bankomater. Ett annat samarbete i banksektorn sker inom
            ramen för Bankernas Depå AB (BDB). Bolaget ägs gemensamt av de
            fyra storbankerna och Danske Bank och sköter hanteringen av depåer
            (kontantlager). Detta samarbete försvårar för nya aktörer att
            etablera bankomattjänster i Sverige utan mycket höga kostnader.
          </p>
          <p xml:id="i-RvDJn3j35mf8XFvREJCRz1">
            De många samarbetena på bankmarknaden innebär att företrädare
            för bankerna träffas ofta, har många kontaktytor med konkurrerande
            företag och utbyter information. Konkurrensverket har pekat på
            att de många samarbetena ökar risken för kartelliknande utfall
            på marknaden.
            <ref xml:id="i-HZmqpF6FoyUYhTi9qWjsqT" target="i-XXzXjrHFmet6KTr3mZK5NT">
              [4]
            </ref>
          </p>
          <p xml:id="i-FgdxQddhVX91RaShS1cBMd">
            Vänsterpartiet föreslår att bankstrukturutredningen får i uppdrag
            att utreda hur de många samarbetena inom banksektorn påverkar
            konkurrensen och hur alla företag ska kunna ges tillträde till
            infrastrukturen på de finansiella marknaderna på lika villkor
            utan att allmänhetens tillgång till snabb och enkel service påverkas
            negativt. Detta bör riksdagen ställa sig bakom och tillkännage
            för regeringen.
          </p>
          <head xml:id="i-QVBFAy3285VdThEi9uKUHM" type="h1">
            Årliga kostnadssammanställningar för banktjänster
          </head>
          <p xml:id="i-UsRSwW74vcuLaATLmUTnup">
            För konsumenterna på den finansiella tjänstemarknaden är det
            svårt att få en överblick av kostnaderna för olika typer av finansiella
            tjänster. Som nämnts ovan är produktpaketering och rabatter inslag
            som försvårar prisjämförelser. Svårigheterna att jämföra olika
            priser minskar rörligheten på bankmarknaden, vilket i sin tur
            försämrar konkurrensen. Flera undersökningar har visat att bankkunderna
            generellt har låg kunskap om vad deras banktjänster kostar.
            <ref xml:id="i-rwmeHDitMCr3iRinSaBvt" target="i-SPXSAtMk6DVzHP8EhZohvb">
              [5]
            </ref>
            Mot denna bakgrund föreslår Vänsterpartiet att krav ställs på
            bankerna att ta fram en årlig kostnadssammanställning som informerar
            kunderna om hur mycket de har betalat i avgifter till bankerna.
            En sådan sammanställning ska också innefatta en översikt på de
            räntor som kunden betalat och mottagit under året. Bankstrukturutredningen
            bör få i uppdrag att ta fram förslag till krav på bankerna om
            årliga kostnadssammanställningar i enlighet med vad som anförs
            ovan. Detta bör riksdagen ställa sig bakom och tillkännage för
            regeringen.
          </p>
          <head xml:id="i-9Uhr2Emnvoow1sceXZd255" type="h1">
            Öka det statliga ägandet
          </head>
          <p xml:id="i-3WSgts2kNV8dgzPxUzGsmK">
            Finansmarknaden är inte som vilken annan marknad som helst. Problem
            i enskilda institut kan lätt spilla över och hota stabiliteten
            i hela det finansiella systemet och när finansmarknaden som helhet
            får problem brukar även den reala ekonomin drabbas hårt. Staten
            och dess olika myndigheter tar därför ett stort ansvar för att
            garantera finansiell stabilitet. Riksbanken har en unik förmåga
            att skapa betalningsmedel i svenska kronor och kan därför agera
            så kallad ”lender of last resort”, dvs. när ett institut inte
            kan skaffa betalningsmedel på annat sätt kan det vända sig till
            Riksbanken. Under finanskrisen 2008 genomförde Riksbanken likviditetstillförsel
            i såväl kronor som i dollar och ett särskilt likviditetsstöd till
            bl.a. Carnegie. Från och med den 1 februari 2016 har Sverige nya
            regler för hantering av kriser i banker, andra kreditinstitut
            och värdepappersbolag (institut). De nya reglerna är ett resultat
            av ny EU-lagstiftning. Riksgälden ansvarar för att tillämpa det
            nya regelverket som till stora delar ersätter den bankstödslagstiftning
            som gällt tidigare. Riksgälden är enligt den nya lagen s.k. resolutionsmyndighet
            och har ansvar för både förberedelser och hantering av institut
            i kris. Resolution innebär att staten genom Riksgälden kan ta
            kontroll över problemdrabbade institut för att rekonstruera eller
            avveckla dem under ordnade former. Riksgälden administrerar också
            insättningsgarantin som syftar till att skydda spararnas pengar
            i händelse av att en bank går i konkurs. Insättningsgarantin syftar
            också till att förhindra s.k. uttagsstormar i händelse av finansiell
            oro. Till detta ska läggas att det finnas en outtalad garanti
            från staten att de inte tänker tillåta att någon av de riktigt
            stora bankerna går i konkurs. Detta eftersom en sådan konkurs
            skulle hota den finansiella stabiliteten.
          </p>
          <p xml:id="i-NLg4aeCQ7G7Gzc8dBtbvB8">
            Sammantaget tar staten på sig stora risker och potentiellt stora
            kostnader för att bevara den finansiella stabiliteten. Det finns
            då en logik i att staten också ökar sitt ägande på finansmarknaden
            om det ändå är staten som i slutändan riskerar att få betala notan
            för en finansiell kris. Med statens finansiella muskler till förfogande
            skulle ett ökat statligt ägande på bankmarknaden öka den finansiella
            stabiliteten. Ett ökat statligt ägande inom banksektorn skulle
            också kunna användas för att sätta press på bankoligopolet och
            öka konkurrensen till förmån för konsumenterna. Mot bakgrund av
            det ovan anförda föreslår Vänsterpartiet att bankstrukturutredningen
            får i uppgift att ta fram förslag på hur det statliga ägandet
            inom banksektorn kan öka. Detta bör riksdagen ställa sig bakom
            och tillkännage för regeringen.
          </p>
          <head xml:id="i-T5yi5mWMwiQMEMudpS7m4U" type="h1">
            Bankdelningslag
          </head>
          <p xml:id="i-PdRfBoUgV5zZ2o5eZc9Xce">
            I de flesta länder finns en implicit garanti från statens sida
            att man inte kommer att låta stora finansiella institut att gå
            i konkurs. Denna försäkran är en förklaring till varför vissa
            bolag kunnat växa sig så stora att de blivit ”too big to fail”,
            samt utgör den bärande bjälken i en incitamentsstruktur bland
            de stora finansiella företagen som var en av huvudorsakerna till
            finanskrisen.
          </p>
          <p xml:id="i-PXozeU5B2qTCwMubiEntdP">
            Implicita eller uttalade statliga garantier innebär en kraftig
            subvention av storbankernas upplåningskostnader. Garantierna innebär
            också att det inte finns någon större anledning för storbankernas
            kreditgivare att ta reda på bankernas finansiella situation. Finansinspektionen
            har försökt uppskatta värdet på den svenska implicita garantin.
            Deras bedömning är att den i genomsnitt har uppgått till 26 miljarder
            kronor per år för de fyra storbankerna under tidsperioden 1998–2014.
            <ref xml:id="i-M2MtgB4bNvX6uLbrP5tLBE" target="i-TW9RwnACZ6mfSiP4imXcdn">
              [6]
            </ref>
          </p>
          <p xml:id="i-4cvauRjspTkQj5Gs6FBWcz">
            I finanskrisens kölvatten har en rad olika utredningar tillsatts.
            En brittisk bankutredning visade bl.a. att när den brittiska staten
            gav olika former av stöd till bankerna under finanskrisen visade
            det sig vara svårt att separera traditionell samhällsviktig verksamhet
            från investmentverksamhet. Detta innebar att hela banker fick
            räddas, även de delar som inte ansågs samhällsviktiga, vilket
            blev mycket kostsamt. Bl.a. mot denna bakgrund föreslog utredningen
            ett slags separation (ringfencing) av bankernas verksamhet i dels
            traditionell bankverksamhet (affärsverksamhet), dels investmentverksamhet.
            Storbritannien har ännu inte infört bestämmelser om att banker
            måste separera investmentverksamhet från affärsverksamhet. Men
            arbetet pågår, och enligt Bank of England börjar banker redan
            nu förbereda sig för en dylik separation, eller mer korrekt ”ringfencing”.
            Planen är att ”bankseparationen” ska vara på plats den 1 januari
            2019.
            <ref xml:id="i-6rcWEzHpUCHaoyWwAspnme" target="i-48SjAHCkUUSL24PfEKmLpt">
              [7]
            </ref>
          </p>
          <p xml:id="i-MrDG8igctwm8RSuX3UPdBg">
            I USA diskuterar man total bankseparation. Med total separation
            skulle inte investment/tradingverksamhet få förekomma inom samma
            företagsgrupp som sysslar med mer traditionell affärsverksamhet.
            Konkret har USA i övrigt hunnit ungefär till arbetet med utkast
            för preliminära regler som till stora delar förbjuder affärsbanker
            att ägna sig åt tradingverksamhet (spekulativ handel med bankens
            egna kapital) och ålägger banker restriktioner för handel med
            hedgefonder mm.
            <ref xml:id="i-Aaf4gUJaRzqg7Pnv4WM1S4" target="i-KV9bL7KriAPnoKEpL5PXL7">
              [8]
            </ref>
          </p>
          <p xml:id="i-FKiX6CFi9XcwG6SCBiJNpg">
            Sammanfattningsvis pågår alltså arbete i Storbritannien, USA
            och inom EU med olika typer av bankdelningslagar. De tekniska
            lösningarna ser olika ut, men syftet är detsamma: att resultatet
            från bankernas investmentverksamheter inte ska spilla över på
            resultatet för den mer traditionella affärsverksamheten, och i
            värsta fall hota bankens hela existens eller riskera att skattebetalarna
            får betala för verksamhet som inte anses samhällsnyttig. Mot bakgrund
            av det ovan anförda föreslår Vänsterpartiet att bankstrukturutredningen
            får i uppdrag att ta fram en bankdelningslag som separerar traditionell
            bankverksamhet från s.k. investmentverksamhet. Detta bör riksdagen
            ställa sig bakom och tillkännage för regeringen.
          </p>
        </div>
        <div xml:id="i-GESos2JV7hhnaSBGNngPpq" type="motSignatures">
          <list xml:id="i-Lk7o2SqdxUKLPTpLawbzBG">
            <item xml:id="i-LuSCHS8b5n6FRkTZZKWTgh">
              Ulla Andersson (V)
            </item>
            <item xml:id="i-FW6W8Lk3Usa1A8yRqkdm4H">
              Ali Esbati (V)
            </item>
            <item xml:id="i-9eWYKyiJWZ2V2bt7TixxF7">
              Christina Höj Larsen (V)
            </item>
            <item xml:id="i-EQYPRCY8kYmBizAjLgJtP1">
              Wiwi-Anne Johansson (V)
            </item>
            <item xml:id="i-8iBZb1ny7F7DGA63p2NQZm">
              Daniel Riazat (V)
            </item>
            <item xml:id="i-HB2jyga742NDeCDxQ18NHD">
              Daniel Sestrajcic (V)
            </item>
          </list>
        </div>
        <div xml:id="i-77ztsC3wFvh1kvngH5NEGF" type="motNotes">
          <noteGrp xml:id="i-L7QhgqtTJixscjXWR91u2H">
            <note xml:id="i-8kb2ENbaoepCe6wefbakWY">
              [1] Konkurrensverket (2013), ”Konkurrensen på den finansiella
              tjänstemarknaden”.
            </note>
            <note xml:id="i-Sveb517kukyrd9RvMk8cv8">
              [2] Ibid och SCB.
            </note>
            <note xml:id="i-A1WXCM8Jh4yUD4NouQeyw2">
              [3] Finansinspektionen, ”Marginalen på bolån mars 2016”. http://www.fi.se/Tillsyn/Statistik/Bolan/
            </note>
            <note xml:id="i-XXzXjrHFmet6KTr3mZK5NT">
              [4] Konkurrensverket (2013), ”Konkurrensen på den finansiella
              tjänstemarknaden”.
            </note>
            <note xml:id="i-SPXSAtMk6DVzHP8EhZohvb">
              [5] Se bl.a. Konkurrensverket (2001), ”Konsumentrörlighet på
              de finansiella marknaderna”, Konsumentverket (2009), ”Kundrörlighet
              – exempel på hinder för konsumenter inom några viktiga marknader
              och Finansinspektionen (2008), ”Konsumentskydd på finansmarknaden”.
            </note>
            <note xml:id="i-TW9RwnACZ6mfSiP4imXcdn">
              [6] Finansinspektionen (2015), ”Den implicita statliga garantin
              till systemviktiga banker”.
            </note>
            <note xml:id="i-48SjAHCkUUSL24PfEKmLpt">
              [7] RUT, Dnr 2015:1026.
            </note>
            <note xml:id="i-KV9bL7KriAPnoKEpL5PXL7">
              [8] Ibid.
            </note>
          </noteGrp>
        </div>
      </div>
    </body>
  </text>
</TEI>
