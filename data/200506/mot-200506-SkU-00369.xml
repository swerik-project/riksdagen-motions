<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SkU-00369">
  <teiHeader>
    <fileDesc>
      <titleStmt>
        <title>Skatteavdrag för hushållstjänster</title>
        <author corresp="i-UmhVhzFM3Rs65aFjMTgRvj">av Anne-Marie Pålsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatteavdrag för hushållstjänster</title>
          <idno type="rdwebb">GT02Sk369</idno>
          <rs type="number">Sk369</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GT02Sk369/text</ref>
          <ref type="dokument_url_html">http://data.riksdagen.se/dokument/GT02Sk369</ref>
          <ref type="dokumentstatus_url_xml">http://data.riksdagen.se/dokumentstatus/GT02Sk369</ref>
          <ref type="doc">http://data.riksdagen.se/fil/A24FC05C-15AE-43DF-9DFE-F530400B57C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2EZUtsbHznUL2HFxj7HqzS" type="signed"/>
        <correspContext corresp="i-2EZUtsbHznUL2HFxj7HqzS">
          <note type="signatory" corresp="i-UmhVhzFM3Rs65aFjMTgRvj"/>
        </correspContext>
        <correspAction xml:id="i-4aGR2y3LoGrSmSTd6Na4sZ" type="referral">
          <date when="2005-10-13"/>
        </correspAction>
        <correspAction xml:id="i-QpL7sgm5Hw7RSjMike23qT" type="dismissal">
          <date when="2005-10-13"/>
        </correspAction>
        <correspAction xml:id="i-3fnEc7hWvcLoRL5qKTyJ7J" type="submission">
          <date when="2005-10-05"/>
        </correspAction>
        <correspAction xml:id="i-VRDvN2GMyiszwrMidWfaWe" type="assigned"/>
        <correspContext corresp="i-VRDvN2GMyiszwrMidWfaWe">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sk_369/mot_200506_Sk_369-0001.pdf"/>
      <div xml:id="i-Q75TpiiqXNicWBRxep8ppg" type="motHeader">
        <div xml:id="i-QKo2QPDGGtWkADca9xZ8tP" type="motTitle"/>
        <div xml:id="i-PLZvMtxiSkLvCAw981BExj" type="motSubmissionInfo"/>
      </div>
      <div xml:id="i-PRBsAoVwDGXhwFRPfiNj6v" type="motBody">
        <div xml:id="i-UW6MYiXQreGkEDQQo9ZvWW">
          <p xml:id="i-GNrFeo2bMqAmX1xWDuDL99">
            2005/06 mnr: Sk369 pnr: m1533
          </p>
          <p xml:id="i-UxaFTSpLHszoV7bfgRcA4m">
            Motion till riksdagen 2005/06:Sk369
          </p>
          <p xml:id="i-86VuPKruZgZ7ym6tY8K5NY">
            av Anne-Marie Pålsson (m)
          </p>
          <p xml:id="i-8w8Eja6wddASFXsTVQYzDQ">
            Skatteavdrag för hushållstjänster
          </p>
          <p xml:id="i-FkuCfU8sY6zQzpxYLo1TCL">
            Förslag till beslut
          </p>
          <p xml:id="i-LfLxpWbR7SSn2RbgzayjbK">
            Riksdagen tillkännager för regeringen som sin mening vad som
            i motionen anförs om rätten att göra skattereduktion för köp av
            hushållstjänster.
          </p>
          <p xml:id="i-ANrkGKQNcWJcjxu3RCsX71">
            Motivering
          </p>
          <p xml:id="i-TFsXwL7QCoCWJPXhWsagMg">
            Vi brukar berömma oss om att vara bäst i världen på jämställdhet.
            Och det är vi kanske om jämställdhet mäts som kvinnors förvärvsintensitet.
            Men om jämställdhet i stället mäts som andelen kvinnor som innehar
            höga (chefs) befattningar hamnar Sverige på en mera blygsam plats.
            Vad är det då som hindrar svenska kvinnor från karriär men ej
            från förvärvsarbete? Det är möjligt att svenska män är mer motsträviga
            än män i andra länder och att svenska kvinnors kompetens är lägre
            än den i andra länder. Men jag undrar om det inte är viljan hos
            de svenska kvinnorna som är svag — och detta på rationella grunder
            — därför att det pris hon måste betala för att välja ett yrke
            med starka karriärinslag är högt. En kvinna som träffar detta
            val måste (precis som en man) nämligen vara beredd att använda
            en stor del av sin tid till arbetet. Men samtidigt förutsätts
            hon fortfarande ha huvudansvaret för hem och familj, med orimligt
            stor arbetsbörda som följd. Möjligheten att köpa en vit hushållstjänst
            är begränsad. Den erbjuds i praktiken bara familjer med mycket
            höga inkomster, eftersom dessa tjänster är dyra på grund av att
            skattetrycket på arbetsinkomster är mycket högt. Faktum är att
            det är lönsamt att köpa en vit tjänst i stället för att utföra
            uppgiften själv bara om
          </p>
          <p xml:id="i-VLcq3iktviPMp6DchaLamf">
            köparens timlön x köparens tidsåtgång &gt; utförarens timlön
            x utförarens tidsåtgång x skattekilen
          </p>
          <p xml:id="i-9TKFpm9eDQFkduQ8JTY6Q">
            Det betyder att den som vill köpa en städtjänst och tycker att
            städaren skall ha en månadslön på åtminstone 11 000 SEK själv
            måste ha en månadslön på
          </p>
          <pb facs="riksdagen-motions-pdf/data/200506/mot_200506_Sk_369/mot_200506_Sk_369-0002.pdf"/>
          <p xml:id="i-BDG6YyTmbEnqk6uj8tWWWf">
            2005/06:Sk369
          </p>
          <p xml:id="i-72UJEoRJ7qrGs7zqduzQHs">
            nästan 43 000 SEK (= 3,9 x 11000) för att köpet skall vara ekonomiskt
            försvarbart, givet att båda kan städa lika snabbt, ty skattekilen
            är 3,9 för 55 procents marginalskatt. Siffror från 1994—1995 visar
            att 95 procent av alla inkomsttagare i Sverige då hade en inkomst
            omräknad till hel månadslön i intervallet 10 000-25 000. Bara
            en försvinnande liten andel av svenskarna hade då således en lön
            som är så hög att det kan motivera köp av vit hushållstjänst,
            övriga får göra jobbet själv. Dessa siffror är visserligen 10
            år gamla, men det finns inga skäl att tro att lönespridningen
            ändrats nämnvärt sedan dess, bara att hela kurvan förskjutits
            uppåt. Det höga skattetrycket tillsammans med den sammanpressade
            lönestrukturen tycks således fungera som en effektiv broms för
            kvinnors möjligheter att konkurrera om de attraktiva jobben och
            kan förklara svenskens tidsanvändning. I genomsnitt lägger vi
            ner så mycket som 26 timmar i veckan på hemarbete och merparten
            av detta utförs av kvinnan. Fördelningen är ekonomiskt rationell,
            ty hennes lön är oftast lägre än mannens och hon är flinkare än
            mannen på att utföra hemsysslorna. För att lätta på den restriktion
            som tiden skapar, måste priset på köpta hushållstjänster sänkas.
            Detta kan emellertid bara åstadkommas om löneklyftorna tillåts
            öka, om produktiviteten i den köpta tjänsten kan ökas och/eller
            skattekilen minskas. Ökade löneklyftor har flera nackdelar. Det
            är för det första inte givet att ett samhälle med djupa klyftor
            är eftersträvansvärt och något som svensken vill se. För det andra
            är det inte heller säkert att det är de som får högre inkomster
            som är mest hjälpta av att prisrelationen blir mera fördelaktig,
            utan det är den person i familjen som har den lägsta inkomsten
            som måste se en annorlunda löne- och prisrelation för att köp
            av tid (hushållstjänster) skall uppmuntras. Och då handlar det
            företrädesvis om yngre kvinnor. Produktiviteten inom hushållssektorn
            kan förvisso öka om uppgifterna professionaliseras, men mycket
            talar för att produktivitetsvinsterna bara är måttliga, ty den
            viktigaste insatsen är ”tid” som inte kan reduceras annat än marginellt
            även om tjänsten utförs professionellt. Återstår då att minska
            skattekilen och här kan tre metoder urskiljas. Den första innebär
            en generell sänkning av skatten på arbetsinkomster. Denna lösning
            är dyr och ineffektiv, ty den kräver mycket stora skattesänkningar
            för att ge någon synlig effekt. Den andra metoden består i att
            hushållstjänster subventioneras såsom fallet är med kommunal barnomsorg
            etc. Nackdelen med den är att den ökar statens inkomster och utgifter,
            vilket leder till att skattetrycket och snedvridningarna i ekonomin
            också ökar än mer. Fördelen ligger i att priset kan sättas lika
            för alla och så lågt att alla i princip kan köpa tjänsterna. Den
            tredje metoden bygger på selektiva skattesänkningar, dvs. i att
            enbart minska skatten på hushållstjänster. Denna skattesänkning
            kan läggas på det säljande företaget, såsom gjordes i Danmark
            inom ramen för s.k. hjemmeservice eller på köparen. En möjlighet,
            om företagslösningen väljs, är att differentiera momsen. En annan
            är att ta ut lägre arbetsgivaravgifter på personer som är anställda
            i företag som säljer hushållstjänster. Nackdelen med denna metod
            blir här uppenbar i det att olika skattesatser gäller för olika
          </p>
          <pb facs="riksdagen-motions-pdf/data/200506/mot_200506_Sk_369/mot_200506_Sk_369-0003.pdf"/>
          <p xml:id="i-Ceb26pYXFhMUxwSC3jFgjn">
            företag, med gränsdragningsproblem som följd — vilka tjänster
            och vilka tjänsteföretag skall få debitera de låga skattesatserna?
            Det förefaller då bättre att lägga skattesänkningen på köparen
            genom att tillåta skatteavdrag. Skatteavdrag har fördelen i det
            att det ej skapar snedvridningar mellan företagen, men den ger
            trots det upphov till vissa gränsdragningsproblem. Dessa är dock,
            enligt min bedömning, mindre allvarliga än om skattereduktionen
            läggs på företaget. En sådan möjlig gräns skulle då kunna utgöras
            av hemmets väggar och hemmets kapital. Avdragslösningen kan också
            göras flexibel, så att den samtidigt tillåter alltifrån köp av
            en klart definierad och tidsbegränsad tjänst från ett ”hemtjänstföretag”
            till rena anställningsformer (utvecklade au pair-system). Beräkningarna
            som bl.a. gjorts av det statliga KI pekar på att ett system som
            tillät skatteavdrag på hushållstjänster förbättrar statens budget.
            Förklaringen består dels i att vi har en stor arbetslöshet och
            att statens kostnader därmed minskar, dels på att arbetskraften
            med en väl fungerande hemsektor används mer effektivt. Vi gör
            det vi är bra på och sedan byter vi med varandra. På så sätt ökar
            den totala produktionen. Detta är precis samma principer som förklarar
            varför frihandel ökar länders produktion och välfärd. Därtill
            kan man peka på att då det inte finns någon vit sektor, kan inga
            skatteintäkter trängas undan. Den enda sektorn som kan trängas
            undan är den svarta, men den ger ändå inte staten några intäkter
            att tala om. Dessa resultat är viktiga. Köp av hushållstjänster
            betraktas i dag som acceptabelt men olika former av subventioner/skattereduktioner
            ses som förkastliga. Det är bättre att använda skattebetalarnas
            pengar på vård, skola och omsorg, än till att subventionera lata
            och rika höginkomsttagare, hävdar kritikerna. Denna inställning
            är lätt att förstå om det nu vore så att dessa satsningar stod
            i motsats till varandra. Med det gör de inte, om
          </p>
          <p xml:id="i-SqX7saQ7WAzdxv6mRwR5ZS">
            skattesänkningarna görs selektiva och enbart riktas mot hushållstjänster.
            Kvinnors möjlighet att öka sin kompetens, sin närvaro på marknaden
            och möjligheter att konkurrera om de högsta befattningarna skulle
            öka om hushållstjänster kunde köpas till rimliga priser och på
            ett smidigt sätt. Ett växande antal företag erbjuder visserligen
            redan i dag sina anställda hemservice till rabatterade priser.
            Men ett system med skattemässiga avdrag är att föredra eftersom
            beslutet att köpa tjänst eller ej då överlåts på den enskilde
            som då inte blir beroende av sin arbetsgivares inställning.
          </p>
          <p xml:id="i-Bzp6zm2M7SFUBjsxsmdwGm" type="date">
            Stockholm den 29 september 2005
          </p>
          <p xml:id="i-QRuHNEj1UWKDiPXGaYtSKi" type="signatureBlock">
            Anne-Marie Pålsson (m)
          </p>
          <p xml:id="i-8zmhxswbaMPE431Bj2aPSu">
            2005/06:Sk369
          </p>
        </div>
      </div>
    </body>
  </text>
</TEI>
