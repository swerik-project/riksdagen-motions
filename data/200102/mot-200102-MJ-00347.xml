<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0347/mot_200102_MJ_0347-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16
          </p>
          <p>
            2001/02 mnr: MJ347 pnr: s3032
          </p>
          <p>
            Motion till riksdagen 2001/02:MJ347
          </p>
          <p>
            av Sonia Karlsson m.fl. (s)
          </p>
          <p>
            Bildande av Ombergs nationalpark
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att Omberg bör skyddas och förvaltas som nationalpark.
          </p>
          <p>
            Motivering
          </p>
          <p>
            Omberg utgör en av Sveriges yppersta nationalklenoder vad gäller
            naturvärden, men har också mycket höga kulturmiljövärden. Omberg
            är ett av landets mest besökta naturobjekt och har stor skönhet.
            Ombergs mäktiga silhuett från såväl land- som sjösidan påverkar
            hela bygden. Utsikten från berget är mångomtalad. Omberg är en
            så kallad horst, en bergsrygg som skjuter upp mellan två förkastningsbranter.
            Berget bär också många spår av inlandsisen och dess avsmältning.
            På Ombergs sydsluttning har vattnets höga hastighet åstadkommit
            avlånga urgröpningar i marken, så kallade slukrännor. Inlandsisen
            lade också en kappa av kalkrik moränjord över berget. Tillsammans
            med det gynnsamma lokalklimatet ger detta förutsättningar för
            den yppersta växtlighet, med t.ex. rika lundmiljöer, orkidérika
            kalkkärr samt artrika stäppängar och klippängar. På berget finns
            en av Sveriges nordligaste naturliga bokskogar och en riklig förekomst
            av idegran. Omberg ligger i en trakt med stor koncentration av
            natur- och kulturvärden där Vättern och Tåkern kan nämnas som
            exempel på naturområden av internationell betydelse. Omberg uppfyller
            väl de kriterier som i nationella och internationella sammanhang
            ställs på en nationalpark vad gäller storlek, vetenskapliga värden,
            upplevelsevärden, kulturella värden, skönhet och storslagenhet.
            Berget rymmer även i huvudsak orörda naturtyper i sina brantområden.
            Genom tiderna har Omberg otivelaktigt påverkats av människan alltifrån
            de första jägarfolken, som efter inlandsisens avsmältning bosatte
            sig vid bergets fot. Fornborgarna, t.ex. Hjässaborgen, under folkvandringstiden
            är ett
          </p>
          <pb facs="riksdagen-motions-pdf/data/200102/mot_200102_MJ_0347/mot_200102_MJ_0347-0002.pdf"/>
          <p>
            2001/02:MJ347
          </p>
          <p>
            17
          </p>
          <p>
            annat exempel. Det finns också spår av medeltida bosättningar,
            och Alvastra kloster låg liksom kung Sverkers kungsgård nära berget.
            Den kungliga djurgården med sina hjortar och sina hägnader ingår
            också i bergets historia. Att berget genom tiderna påverkats av
            människans boende och brukande är något som berget delar med nästan
            alla naturområden av någon storlek i södra Sverige, däribland
            många befintliga nationalparker, och bör inte vara något avgörande
            hinder för bildandet av en nationalpark. Detta i synnerhet som
            bergets framtida bevarande och skötsel ges en inriktning mot ökad
            orördhet, hög biologisk mångfald och stora upplevelsevärden. Omberg
            är, med små undantag, oskyddat. Berget har sådana värden som nationalklenod
            att det bör skyddas och förvaltas som nationalpark. Av detta skäl
            bör Omberg finnas med i nationalparksplanen.
          </p>
          <p>
            Stockholm den 28 september 2001
          </p>
          <p>
            Sonia Karlsson (s) Berndt Sköldestig (s) Viola Furubjelke (s)
            Conny Öhman (s) Anne Ludvigsson (s)
          </p>
        </div>
      </div>
    </body>
  </text>
</TEI>
