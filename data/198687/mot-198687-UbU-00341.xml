<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-UbU-00341">
  <teiHeader>
    <fileDesc>
      <titleStmt>
        <title>Datautbildningen för vuxna</title>
        <author corresp="i-998zuvZXsvbXuA7m2RRgZk">Berit Oscarsson m. fl. (s) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Datautbildningen för vuxna</title>
          <idno type="rdwebb">GA02Ub341</idno>
          <rs type="number">Ub341</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GA02Ub341/text</ref>
          <ref type="dokument_url_html">http://data.riksdagen.se/dokument/GA02Ub341</ref>
          <ref type="dokumentstatus_url_xml">http://data.riksdagen.se/dokumentstatus/GA02Ub341</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-998zuvZXsvbXuA7m2RRgZk</idno>
            <name>Berit Oscarsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-EnY75k4BnjsRjmfLfQWBqT</idno>
            <name>Hans Rosengren</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8kBfhXyjrBgUH1YAVjW1DD</idno>
            <name>Birgitta Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NLFRuQv3eVwwaX42iu19Aj</idno>
            <name>Sten Östlund</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FxgkozkxKqAvksQUjiYL84" type="signed"/>
        <correspContext corresp="i-FxgkozkxKqAvksQUjiYL84">
          <note type="signatory" corresp="i-998zuvZXsvbXuA7m2RRgZk"/>
          <note type="signatory" corresp="i-EnY75k4BnjsRjmfLfQWBqT"/>
          <note type="signatory" corresp="i-8kBfhXyjrBgUH1YAVjW1DD"/>
          <note type="signatory" corresp="i-NLFRuQv3eVwwaX42iu19Aj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ub_341/mot_198687_ub_341-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Ub341
          </p>
          <p>
            Berit Oscarsson m. fl. (s) Datautbildningen för vuxna
          </p>
          <p>
            I budgetpropositionen framhåller det föredragande statsrådet
            bl.a. den viktiga skillnaden mellan information och kunskap. Han
            konstaterar att informationstekniken har utvecklats mycket snabbt
            och möjliggjort både ett dramatiskt snabbare informationsflöde
            och en tidigare oanad kapacitet för lagring av fakta i databaser.
            Den tekniska utvecklingen inom detta område har av många förutsetts
            leda till framväxten av vad som kallas ett informa- tionssamhälle,
            dvs. ett samhälle med en struktur, där informationsteknik och
            de inom informationssektorn verksamma spelar en större roll än
            annan teknik och andra yrkesutövare. Statsrådet gör bedömningen
            att det finns flera skäl att inte utan vidare acceptera den framtid
            som skymtar i förlängningen av detta perspektiv. Ett oreflekterat
            anammande av informationsteknologin kan innebära att väsent- liga
            demokratiska värden i samhället äventyras. Det kan dessutom ifrågasät-
            tas om informationstekniken verkligen blir den dominerande teknologin
            i morgondagens samhälle. Andra vetenskapliga framsteg, som innovationer
            inom kemisk-teknisk industri, bioteknik m. m., kommer att spela
            en så stor roll att utvecklingen troligen blir en annan. Vi instämmer
            i uppfattningen att modern informationsteknologi kan vara ett
            betydelsefullt hjälpmedel inom utbildningsväsendet men att det
            är av vikt att understryka att målet för all utbildning måste
            vara att möjliggöra för den enskilde individen att tillägna sig
            de kunskaper och färdigheter han eller hon behöver för att själv
            kunna göra rationella överväganden och bedömningar. Nyckelresursen
            i det framtida samhället är kunskap snarare än blott information.
            Kunskap uppstår först i det ögonblick då människor tillgodogör
            sig och bearbetar information och fakta. Kunskap förutsätter ett
            aktivt förhållningssätt, präglat av analys och värdering. I stället
            för att välkomna ett förväntat informationssamhälle finns det
            alltså anledning för medborgarna att medverka till utvecklingen
            av ett kunskapssamhälle. Välutbildade och kunniga medborgare är
            en förutsättning för en fungeran- de demokrati i ett tekniskt
            avancerat samhälle. Också ur denna synvinkel är skiljelinjen mellan
            ett kunskapssamhälle och ett informationssamhälle väsentlig. I
            begreppet information finns en riktningsangivelse: Det är informatören
            som meddelar vad den oinformerade skall tillåtas veta. Kunskapssamhället
            utgår från den motsatta föreställningen; det vill stärka den enskildes
            möjligheter att själv pröva och värdera olika alternativ. Kunskapssamhället
            utvecklas i nära samspel mellan utbildningsinstitutio- ner och
            arbetsliv i industrier, jordbruk, handel och offentlig sektor.
            Orter
          </p>
          <pb facs="riksdagen-motions-pdf/data/198687/mot_198687_ub_341/mot_198687_ub_341-002.pdf"/>
          <p>
            och regioner blir i allt högre grad för sin utveckling beroende
            av utbildning och forskning. Utbildningsorterna kan fungera som
            kraftcentra som drar till sig industri och övrigt näringsliv.
            Inte minst de nytillkomna universiteten och högskolorna utanför
            de gamla universitetsorterna får i detta sammanhang en växande
            betydelse för att åstadkomma en balanserad utveckling i olika
            landsdelar. Vuxenutbildningen har under de senaste decennierna
            varit ett viktigt instrument för att åstadkomma en rättvisare
            fördelning av utbildning. Inom vuxenutbildningen görs viktiga
            insatser för att utbilda personer som har fått en kort eller ofullständig
            utbildning i ungdomen. Utbildning av vuxna måste vara frivillig,
            och den måste utformas så att den motsvarar de vuxnas egna önskemål.
            Erfarenheterna visar att stora grupper av dem som har en kort
            utbildning inte varit tillräckligt motiverade eller stimulerade
            att utnyttja möjligheterna till vidare utbildning. Ett område
            där det åter är viktigt att understryka behovet av särskilda vuxenutbildningsinsatser
            är datautbildningen. I den datapolitiska propositionen 1984/85
            framhävdes vuxenutbildningens betydelse för att alla vuxna skulle
            få möjligheter att själva ta del i och aktivt påverka utvecklingen
            av datatekniken. En viktig ambition med datautbild- ningen är
            att inte bara lära sig hur den befintliga datatekniken fungerar
            utan att i synnerhet studiecirklar i data också skall fungera
            som ett forum för idéer, krav och synpunkter på hur datatekniken
            kan användas på ett alternativt sätt. Datastudierna skall också
            kunna spela en roll i en förändringsprocess av hur datatekniken
            används i arbetslivet och i samhället. Bred datautbildning för
            vuxna har under senare år blivit ett begrepp genom att regering
            och riksdag gjort särskilda satsningar på denna utbild- ning.
            Vi anser att dessa satsningar som sedan några år pågår i liten
            skala, t. ex. som försöksverksamhet med medel från arbetsmarknadsdepartementet,
            bör fortsätta och utvidgas. Det är enligt vår mening viktigt både
            ur allmän demokratisk synvinkel och med tanke på arbetslivets
            förändring att alla vuxna får möjlighet att orientera sig om hur
            informationssamhället fungerar och hur datatekniken används och
            kan användas. Målsättningen bör därför på sikt vara att alla vuxna
            skall ha möjlighet att genomgå en bred grundutbildning i data.
            Utbildningen kan erbjudas på olika sätt. Många människor bör kunna
            få en grundläggande datautbildning som personalutbildning, bekostnad
            av arbetsgivaren och på arbetstid. Förnyelsefonder av olika slag
            kan finansiera hela eller delar av utbildningen. Vidare bör arbetslösa
            som genomgår arbetsmarknadsutbildning, i vilken ingår yrkesanknuten
            datateknik, få en allsidig introduktion på dataområdet. Inom raman
            för den fackliga utbild- ningen bör den breda datautbildningen
            ha en given plats. Många har möjlighet att genomgå en bred grundutbildning
            i data inom komvux eller på folkhögskola. Gemensamt för alla dessa
            utbidlningar är att de inte kostar något för deltagarna och att
            deltagaren har lön eller kan få studiestöd under utbildningstiden.
            Riksdagen har på regeringens förslag beslutat att studieförbunden
            under budgetåren 1986/87 och 1987/88 skall få möjlighet att anordna
            grundläggan-
          </p>
          <p>
            Mot. 1986/87 Ub341
          </p>
          <pb facs="riksdagen-motions-pdf/data/198687/mot_198687_ub_341/mot_198687_ub_341-003.pdf"/>
          <p>
            de, bred datautbildning för kortutbildade med friare regler än
            vad som gäller för vanliga studiecirklar. Statsbidragen till dess
            cirklar är desamma som för vanliga studiecirklar. Eftersom dessa
            datacirklar skall omfatta minst 70 studietimmar blir deltagaravgifterna
            höga. Det är från jämlikhetssynpunkt angeläget att de som inte
            har möjlighet att få en grundläggande bred datautbildning på sin
            arbetsplats eller inom ramen för annan vuxenutbildning eller inom
            arbetsmarknadsutbildningen erbjuds att på fritid och på rimliga
            ekonomiska villkor genomgå en sådan utbildning i studieförbundens
            regi. Ett av skälen till att studieförbunden är lämpliga som utbildningsanordnare
            är att de har lätt att nå ut till grupper med kort utbildning,
            inte minst kvinnor. Andra grupper som det är angeläget att nå
            är handikappade och invandrare. Datadelegationen har i betäkandet
            Bred datautbildning (SOU 1985:50) föreslagit att en bred datautbildning
            för allmänheten skall omfatta ca 80 timmar, fördelade på en grundnivå
            om 30-40 timmar och en fortsättningsni- vå om 40—50 timmar. Den
            skall behandla informationssamhället och hur datatekniken används
            samt möjligheter, begränsningar och risker för individer, organisationer
            och samhälle. Deltagaren skall under kursen kunna arbeta med tillämpningar
            på datorer som illustrationer till de olika kursmo- menten. Datasystemens
            uppbyggnad och programvarans funktion och möjligheter skall behandlas
            översiktligt. Vi anser att den grundläggande breda datautbildningen
            bör omfatta 70—80 timmar och behandla de områden som föreslagits
            av datadelegationen. Datadelegationen har i sitt betänkande utförligt
            motiverat sitt förslag till omfattning och innehåll i utbildningen.
            Det föredragande statsrådet anmäler i budgetpropositionen att
            han avser att återkomma med förslag om datautbildning i skolan
            m. m. att behandlas vid 1987/88 års riksmöte. I avvaktan på dessa
            förslag har vi funnit det angeläget att redovisa vår syn på den
            allmänna inriktningen av den framtida datautbildningen för vuxna.
          </p>
          <p>
            Hemställan
          </p>
          <p>
            Med hänvisning till ovanstående hemställs att riksdagen som sin
            mening ger regeringen till känna vad i motionen anförts om inriktningen
            av datautbildning för vuxna.
          </p>
          <p>
            Stockholm den 27 januari 1987 Berit Oscarsson (s)
          </p>
          <p>
            Hans Rosengren (s) Birgitta Johansson (s) Sten Östlund (s)
          </p>
          <p>
            Mot. 1986/87 Ub341
          </p>
        </div>
      </div>
    </body>
  </text>
</TEI>
