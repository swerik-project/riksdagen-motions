<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00353">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__353/mot_1958_a_ak__353-001.pdf"/>
      <fw xml:id="i-LptiLfG7xYR6dDoGJK3Gkb">
        Motioner i Andra kammaren, nr 353 år 1958 9
      </fw>
      <div xml:id="i-D4dz4SrFVtvuE9mfSMBgd1" type="motHeader">
        <div xml:id="i-EFpCCWWnwxW5gyyBW8bEyn" type="motTitle"/>
        <div xml:id="i-X3bPPPHnP6cQm8MbTxRAuD" type="motSubmissionInfo"/>
      </div>
      <div xml:id="i-4AVtTYy1HKEKrC4v7jHjtP" type="motBody">
        <div xml:id="i-LkiqKtpuUXKrTh7xWdvNCQ">
          <p xml:id="i-MjV3mDQkqzYNJYGLQyjcEL">
            Nr 353
          </p>
          <p xml:id="i-FTFXtD1KFgxibgTMSpzuNF">
            Av herr Eliasson i Stockholm, angående förenklat förfarande vid
            föredragning inför domstol av skriftligt bevismaterial.
          </p>
          <p xml:id="i-JsP1BihetNGseu7Zc4tgzB">
            I vissa vidlyftiga brottmålsprocesser har förekommit omfattande
            skriftlig bevisning. Det har t. ex. gällt vidlyftig korrespondens,
            långa kontrakt eller andra affärshandlingar av stor omfattning,
            av betydelse t. ex. för tolkning av ett avtal eller annan rättshandling
            i ett ofta invecklat förmögenhetsrätts- ligt sammanhang. I många
            fall har härvid ur dessa handlingar skilda par- tier åberopts
            från de olika parterna, vilket nödvändiggjort att handlingarna
            för sammanhangets skull i sin helhet gjorts till processmaterial.
            För att för rätten möjliggöra tillgodogörande av materialet har
            i sådana fall i regel genom vederbörande domstols försorg särskilda
            avskrifter och sammanställ- ningar gjorts, varvid samtliga domstolsledamöter
            och parter försetts med exemplar. Sådana sammanställningar har
            givetvis också underlättat tillgo- dogörande av sakframställning
            och plädering, vari regelmässigt berörts viss del av det skriftliga
            materialet. Muntlighetsprincipen har emellertid i de olika domstolsinstanserna
            krävt uppläsning av allt detta skriftliga material i den mån muntlig
            föredragning därav icke skett tidigare under sakfram- ställningen
            eller eljest. Det har förekommit veckolånga uppläsningar av så-
            dant material, som parter och domstolsledamöter alla haft exemplar
            av i en för övrigt tom rättssal. I dessa fall har uppläsandet
            skett mera för att upp- fylla lagens formföreskrift än för att
            tjäna något ändamål i processen. Ur offentlighetssynpunkt har
            uppläsandet saknat allt intresse. Att i sådana fall upptaga tid
            med att dag ut och dag in sitta och högläsa skriftliga bevis,
            som var och en av domstolsledamöterna och parterna har exemplar
            av och vars innebörd för den oinvigde måste framstå såsom obegriplig,
            synes me- ningslöst. Ändring torde kunna företagas i rättegångsbalken
            för att i så- dana undantagsfall möjliggöra för domstolen att
            efter samtycke av parterna förklara att utdelat skriftligt material
            finge anses för domstolen känt och icke behöva särskilt uppläsas.
            Ett sådant till vissa undantagssituationer snävt begränsat avsteg
            från offentlighetsprincipen torde icke ingiva några betänkligheter.
            Det vore ägnat att i någon mån förkorta handläggnings- tiden för
            några av de största brottmålsprocesserna och synes något mildra
            det avsteg från omedelbarhetsprincipen som en långt utdragen huvudför-
            handling alltid måste innebära. Med stöd av vad sålunda anförts
            hemställes, att riksdagen måtte i skrivelse till Kungl. Maj:t
            begära att ändring i ovan angivet hänseende företages i rättegångs-
            balken.
          </p>
          <p xml:id="i-PVnLWjxN2JzN711YmT1Rj1">
            Stockholm den 26 januari 1958
          </p>
          <p xml:id="i-CEEckopV884SqvNUEJnupP">
            Lennart Eliasson
          </p>
        </div>
      </div>
    </body>
  </text>
</TEI>
