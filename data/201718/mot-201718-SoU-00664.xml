<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-00664">
  <teiHeader>
    <fileDesc>
      <titleStmt>
        <title>En jämlik folkhälsa - fokus på alkohol- och narkotikapolitik</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:664 av Karin Rågsjö m.fl. (V)</title>
          <idno type="rdwebb">H502664</idno>
          <rs type="number">664</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H502664/text</ref>
          <ref type="dokument_url_html">http://data.riksdagen.se/dokument/H502664</ref>
          <ref type="dokumentstatus_url_xml">http://data.riksdagen.se/dokumentstatus/H502664</ref>
          <ref type="docx">http://data.riksdagen.se/fil/B651094F-9F2E-4628-8F81-30728A39B104</ref>
          <ref type="pdf">http://data.riksdagen.se/fil/47E78E59-16EE-4672-9408-B5249BBEC97A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FGLpbVK4YV9Cz5zfLyY1AD" type="signed"/>
        <correspContext corresp="i-FGLpbVK4YV9Cz5zfLyY1AD">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-A5T6ttQJfphDkEK1YM8kyD" type="submitted">
          <date when="2017-09-29"/>
          <time when="15:31:38"/>
        </correspAction>
        <correspAction xml:id="i-587DVg3dsR16LPSBk6aWKT" type="reviewed">
          <date when="2017-09-30"/>
          <time when="07:35:37"/>
        </correspAction>
        <correspAction xml:id="i-Kw8L8ukJAwgs2R2fWbMEEi" type="referred">
          <date when="2017-10-13"/>
        </correspAction>
        <correspAction xml:id="i-GbncjYEEG3z5MrdoS2eGFY" type="assigned">
          <date when="2018-05-17"/>
          <time when="16:35:29"/>
        </correspAction>
        <correspContext corresp="i-GbncjYEEG3z5MrdoS2eGFY">
          <ref type="assignedTo">Socialutskottet</ref>
        </correspContext>
        <correspAction xml:id="i-KwPxNvPcSDt8Ui3F8uPERo" type="behandlas_i"/>
        <correspContext corresp="i-KwPxNvPcSDt8Ui3F8uPERo">
          <ref type="uppgift">2017/18:SoU15</ref>
          <ref type="ref_dok_id">H501SoU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KAw3gnQR11R4aoziwcs14i" type="behandlas_i"/>
        <correspContext corresp="i-KAw3gnQR11R4aoziwcs14i">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ThsWRoEiBSMC3PodC2SuvY" type="behandlas_i"/>
        <correspContext corresp="i-ThsWRoEiBSMC3PodC2SuvY">
          <ref type="uppgift">2017/18:SoU8</ref>
          <ref type="ref_dok_id">H501SoU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU8</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-86MGo5ciAA3CFKPyJEtk2t" type="behandlas_i"/>
        <correspContext corresp="i-86MGo5ciAA3CFKPyJEtk2t">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GGDiUQ3QaMuxZTbuzR6a1N" type="behandlas_i"/>
        <correspContext corresp="i-GGDiUQ3QaMuxZTbuzR6a1N">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Aaeru4dNLHAyNUWpxCYA5p" type="motHeader">
        <div xml:id="i-EFTGykSGdGKavE5AGxJMe3" type="motTitle">
          Motion till riksdagen 2017/18:664 av Karin Rågsjö m.fl. (V) En
          jämlik folkhälsa – fokus på alkohol- och narkotikapolitik
        </div>
      </div>
      <div xml:id="i-WnRLAP3iwcvjWx86Miyt1L" type="motBody">
        <div xml:id="i-NXtSCXdDetTjXJrpX1iWXk" type="TOC">
          <head xml:id="i-VxPA9gstDWAMYJHBocrdiE">
            1 Innehållsförteckning
          </head>
          <list xml:id="i-a1v2v52wYZVHjPhEdH6hE">
            <item xml:id="i-DmaqDHVf9uPNkUCa2jxaxY" style="indent-level: 1">
              2Förslag till riksdagsbeslut
            </item>
            <item xml:id="i-VSnCKRmvcriLdMyxdFGMqq" style="indent-level: 1">
              3En jämlik folkhälsa
            </item>
            <item xml:id="i-5h4HfaVWLDC6uxuh9EDceZ" style="indent-level: 1">
              4Handlingsprogram
            </item>
            <item xml:id="i-W6e5Bui38JsKHYnthfZ9EG" style="indent-level: 2">
              4.1Brukarperspektiv ska alltid finnas med
            </item>
            <item xml:id="i-Wx4nK8Audbs5p1CLmqpaRJ" style="indent-level: 1">
              5En skademinimerande narkotikapolitik
            </item>
            <item xml:id="i-TewYt7gEwEZGYX6m4EbMf6" style="indent-level: 2">
              5.1Kunskapscentrum på nationell nivå
            </item>
            <item xml:id="i-BUWfRZbgqDPixouqxQNmrf" style="indent-level: 2">
              5.2Utvärdera kriminaliseringen av eget bruk
            </item>
            <item xml:id="i-JvH9SPbBrfMr8azpChmEfL" style="indent-level: 1">
              6En solidarisk alkoholpolitik
            </item>
            <item xml:id="i-Dq3bQGWgoTPLzmNyK3vVTR" style="indent-level: 2">
              6.1Främjandeförbud för distanshandel
            </item>
            <item xml:id="i-THBQbbFHU2Zgaxs4Ms917X" style="indent-level: 2">
              6.2Restriktioner mot kommersiell förmedling av alkohol
            </item>
            <item xml:id="i-KpjWWwRgZE87RH1XFeLcBq" style="indent-level: 2">
              6.3Policy om alkoholbruk vid firande på lastbilsflak
            </item>
            <item xml:id="i-CoTF3EFQrXHauLDBUBqPKj" style="indent-level: 1">
              7Stöd till barn och unga
            </item>
            <item xml:id="i-UeB9pBbbgCTqm1KYJqwz5H" style="indent-level: 2">
              7.1Stöd till unga i riskzon
            </item>
          </list>
        </div>
        <div xml:id="i-KczXBzFXAMsPdkPwDbH4d1" type="motProposal" subtype="förslag">
          <head xml:id="i-CXNWCqsjk1rrHMdtbe1TM4">
            2 Förslag till riksdagsbeslut
          </head>
          <list xml:id="i-91dz13x7f6BDd5hK4v2oDK" style="ol">
            <item xml:id="i-3TZWk3RM2tDBZ9U9JGjELf">
              Riksdagen ställer sig bakom det som anförs i motionen om att
              regeringen bör ersätta ANDT-strategin med ett nationellt handlingsprogram
              med målsättningen om ett samhälle fritt från narkotika och dopning
              samt en minskning av såväl konsumtionen av alkohol och tobak som
              de skador och dödsfall som uppstår därav och tillkännager detta
              för regeringen.
            </item>
            <item xml:id="i-LnpWJ3SaewNVofp5NeDNCk">
              Riksdagen ställer sig bakom det som anförs i motionen om att
              brukarperspektivet bör tas till vara i utformandet av handlingsprogrammet
              och tillkännager detta för regeringen.
            </item>
            <item xml:id="i-PoPwXMavDBeuKEhAgB3Tyn">
              Riksdagen ställer sig bakom det som anförs i motionen om att
              regeringen bör utreda förutsättningar för ett nationellt kunskapscentrum
              för insatser mot narkotikarelaterade skador och dödsfall med syfte
              att minska narkotikaanvändandet och att minska sjuklighet och
              dödlighet hos gruppen som använder narkotika och tillkännager
              detta för regeringen.
            </item>
            <item xml:id="i-GLi5BEXGrAVoZkAEqCYboz">
              Riksdagen ställer sig bakom det som anförs i motionen om att
              det bör utredas hur lagen om kriminalisering av eget bruk har
              inverkat på antalet missbrukare och brukare samt deras livskvalitet,
              hälsa och drogfrihet och tillkännager detta för regeringen.
            </item>
            <item xml:id="i-6dLMp2ZStU93je4jshz1Ds">
              Riksdagen ställer sig bakom det som anförs i motionen om att
              regeringen bör föreslå en lagändring för främjandeförbud för distanshandel
              av alkohol och tillkännager detta för regeringen.
            </item>
            <item xml:id="i-PjiVEcfVFTNGAEs8FdA5XM">
              Riksdagen ställer sig bakom det som anförs i motionen om att
              regeringen bör utreda införandet av restriktioner mot kommersiell
              förmedling av alkohol som riskerar att undergräva detaljhandelsmonopolets
              rättsliga ställning och tillkännager detta för regeringen.
            </item>
            <item xml:id="i-5v6635QUhSTRBm4RgZ4NRs">
              Riksdagen ställer sig bakom det som anförs i motionen om att
              det bör utredas hur en nationell policy för alkoholbruk i samband
              med firande på lastbilsflak kan förhindra olyckor och tillkännager
              detta för regeringen.
            </item>
            <item xml:id="i-9L6JSDBamomxZp9xno7j8z">
              Riksdagen ställer sig bakom det som anförs i motionen om att
              regeringen bör utreda om lagstiftning behövs för att barn och
              unga som har föräldrar med missbruk och psykisk ohälsa ska tillförsäkras
              breda stöd- och hjälpinsatser och tillkännager detta för regeringen.
            </item>
            <item xml:id="i-DHhaLo8n8kcV7AtcUEZ7WV">
              Riksdagen ställer sig bakom det som anförs i motionen om att
              regeringen bör utreda om lagstiftning behövs för att landsting
              och kommuner ska utveckla sitt förebyggande arbete för att nå
              unga i riskzonen för missbruk och psykisk ohälsa och tillkännager
              detta för regeringen.
            </item>
            <item xml:id="i-HXYSXagAXNsdiTxijZeBGF">
              Riksdagen ställer sig bakom det som anförs i motionen om att
              regeringen bör utreda behovet av en större antirökningskampanj
              riktad till unga och tillkännager detta för regeringen.
            </item>
          </list>
        </div>
        <div xml:id="i-MUwUGApMUkZ7uNfLfwzNk8" type="motContent">
          <head xml:id="i-SsCkhaHT8sauu4JfYBCZnx" type="h1">
            3 En jämlik folkhälsa
          </head>
          <p xml:id="i-Sz6tbjMGkoT7cybFhpoMeT">
            Folkhälsan i Sverige är generellt sett bra. Vi lever allt längre
            och blir allt friskare. I rapporten Folkhälsans utveckling – Årsrapport
            2017 utgiven av Folkhälsomyndigheten kan vi se att folkhälsan
            i Sverige utvecklas positivt för befolkningen som helhet.
          </p>
          <p xml:id="i-GCJeNAfLDnSdf68FKi8xsh">
            Det finns dock en ökad ojämlikhet i hälsa mellan olika socioekonomiska
            grupper, och hälsa blir därmed en tydlig jämlikhetsfråga. Det
            finns ett starkt samband mellan utbildningsnivå och hälsa. Skillnaderna
            i hälsa syns framför allt mellan grupperna med förgymnasial och
            eftergymnasial utbildning, och människors hälsa i allmänhet är
            sämre ju lägre socioekonomisk position de har. Denna klyfta har
            vuxit under de senaste tio åren, framför allt när det gäller olika
            mått på dödlighet. Alla stora dödsorsaker i befolkningen är vanligare
            bland dem med kort utbildning. Denna grupp rapporterar också sämre
            allmänt hälsotillstånd och har mer psykisk ohälsa.
          </p>
          <p xml:id="i-3mVFmkJKAwFEP78fw75QVc">
            Vänsterpartiet vill satsa på att stärka det folkhälsoarbete som
            syftar till att få en jämlik folkhälsa. I denna motion fokuserar
            vi på alkohol- och narkotikabruk. Uppskattningsvis 800 000 personer
            har ett missbruk eller beroende av alkohol, 55 000 personer ett
            missbruk eller beroende av narkotika och 45 000–65 000 personer
            har ett läkemedelsrelaterat missbruk eller beroende (Vårdanalys
            2016). Statistiken pekar på 2 500 relaterade dödsfall per år,
            att fyra av fem våldsbrott begås under påverkan samt att samhällets
            kostnader för detta är nio gånger högre än det belopp kommuner
            och landsting lägger på vård och behandling. Men framför allt
            innebär det här ett mänskligt lidande som inte går att mäta i
            kostnader.
          </p>
          <p xml:id="i-Cx7Bvkme6VKKQH13JYJGf4">
            Eftersom människors hälsa påverkas av vår ekonomiska och sociala
            livssituation krävs det en folkhälsopolitik som spänner över alla
            samhällsområden och på ett systematiskt sätt förbättrar de livsvillkor
            som i sin tur på påverkar hälsan. Inom forskningen brukar detta
            förklaras med att status och grad av kontroll över sitt eget liv
            påverkar människors grundnivå av stress. Stressnivån i sin tur
            har mycket stor betydelse för psykisk och fysisk hälsa och konsumtionen
            av alkohol och droger.
          </p>
          <p xml:id="i-MgjE1bTnWwzTAW6H1LMDAV">
            Folkhälsoarbetet och frågor kring ANDT är alltså tätt besläktat
            med en ekonomisk politik för investeringar, jobb och bostäder.
            Ett samhälle med en väl utbyggd välfärd och goda möjligheter till
            bostad, arbete och ett socialt liv är en oerhört viktig del i
            preventionsarbetet.
          </p>
          <head xml:id="i-WrBYMRb51uQ2qcWbHHJC6q" type="h1">
            4 Handlingsprogram
          </head>
          <p xml:id="i-GEU9iTXgGgow7zDdbtMBAb">
            2016 antog regeringen en samlad strategi för alkohol-, narkotika-,
            dopnings- och tobakspolitiken (ANDT) 2016–2020. I strategin angavs
            ett övergripande mål för arbetet: ”Ett samhälle fritt från narkotika
            och dopning, med minskade medicinska och sociala skador orsakade
            av alkohol och med ett minskat tobaksbruk.”
          </p>
          <p xml:id="i-7W3ZXQQQPdaoKf58s8mGEW">
            Vänsterpartiet instämmer i målet om ett narkotikafritt samhälle
            men kan samtidigt konstatera att målet av många har tolkats på
            ett sätt som förhindrat en nyanserad debatt om samhällets åtgärder.
            Narkotikapolitiken har i alltför hög grad präglats av en bestraffande
            dimension som trängt undan vetenskapligt grundade förslag på åtgärder
            inom området.
          </p>
          <p xml:id="i-BwReNSHrgPwh59UuhrQNoB">
            Det framgår också att det inte finns någon ambition om att alkoholbruket
            ska minska. Detta ser vi som allvarligt. Det framstår som allt
            tydligare att den restriktiva svenska alkoholpolitiken håller
            på att luckras upp till förmån för en politik där en hög alkoholkonsumtion
            i sig inte ses som ett problem utan endast blir ett problem i
            vissa enskilda fall. För oss är det tydligt att alkoholkonsumtionen
            i högsta grad påverkar framför allt folkhälsan och brottsutvecklingen.
            Vänsterpartiet vill att totalkonsumtionen av alkohol ska minska.
          </p>
          <p xml:id="i-DNfPGLbxK47UemUXSHD722">
            Missbruksutredningen Bättre insatser vid missbruk och beroende
            – Individen, kunskapen och ansvaret (SOU 2011:35) presenterades
            2011, men förslagen i denna har i låg grad använts. Dessa förslag
            bör ses över och läggas fram, framför allt förslagen som rör förebyggande
            arbete och hur kunskapen om missbruk och beroende kan få bättre
            spridning. Det bör finnas tydligare målsättningar om hur arbetet
            ska implementeras. Nya rön införlivas i alltför begränsad utsträckning
            i vården, och vissa kunskapsbaserade insatser tillämpas inte av
            ideologiska skäl. Regeringen bör ersätta ANDT-strategin med ett
            nationellt handlingsprogram med målsättningen om ett samhälle
            fritt från narkotika och dopning samt en minskning av såväl konsumtionen
            av alkohol och tobak som de skador och dödsfall som uppstår därav.
            Detta bör riksdagen ställa sig bakom och ge regeringen till känna.
          </p>
          <head xml:id="i-H9mQWx8e5TXi2Xvb3E5BQC" type="h2">
            4.1 Brukarperspektiv ska alltid finnas med
          </head>
          <p xml:id="i-3vgWzeGAHzyGcyVcHatm3n">
            Ett brukarperspektiv är viktigt att ha med när handlingsprogrammet
            tas fram. Det finns riktlinjer om att ett sådant perspektiv ska
            finnas med i utformandet av vården, men det är också viktigt att
            ha ett brukarperspektiv när målsättningar och strategier diskuteras.
          </p>
          <p xml:id="i-A2gahMkgxyqUkBSyJcK4Kf">
            Det saknas i dag en gemensam struktur som utgår från ett patient-
            och brukarperspektiv. Det är viktigt att aktörer på olika nivåer
            har en gemensam syn på vilka mål som är viktiga ur ett brukarperspektiv.
            Det bör utvärderas hur brukarperspektivet samt brukarråd har fungerat
            inom myndigheter, kommuner och landsting. Det bör också ses över
            hur brukarperspektivet kan tas till vara i utformandet av handlingsprogrammet.
            Detta bör riksdagen ställa sig bakom och ge regeringen till känna.
          </p>
          <head xml:id="i-Jt5DgMArEqvY22RNih53wL" type="h1">
            5 En skademinimerande narkotikapolitik
          </head>
          <p xml:id="i-WmqeAJ3QjnzF6QoWSHGmBk">
            I Sverige har strävan mot ett helt narkotikafritt samhälle lett
            till en restriktiv politik mot dem som utvecklat beroende. Det
            är viktigt att sträva mot det målet, men människors liv och hälsa
            får inte riskeras på vägen. Åtgärderna bör rikta in sig mot missbruket
            och inte mot missbrukare. Fram till 2016 har narkotikarelaterade
            dödsfall ökat markant i Sverige, och dödstalet ligger näst högst
            i Europa. Vi har fått kritik av FN-kontoret för mänskliga rättigheter
            för att vi inte skyddar människor med beroende mot diskriminering.
          </p>
          <head xml:id="i-JKvHarztQoTv4YvKK7BgE2" type="h2">
            5.1 Kunskapscentrum på nationell nivå
          </head>
          <p xml:id="i-KYF2c3bzm5qbSAWPZPQNYn">
            Den restriktiva narkotikapolitiken måste kombineras med evidensbaserad
            praktik inom området skademinimerande insatser byggd på vetenskap,
            beprövad erfarenhet och brukarperspektiv. Det behövs ett nationellt
            kunskapscentrum där vi kan sammanställa och bedöma kvaliteten
            hos befintlig kunskap samt bevaka internationell forskning och
            kunskapsutveckling. Verksamheten bör vara tvärvetenskaplig och
            innefatta rådgivande instanser, ett vetenskapligt råd samt ett
            referensråd där professionen och brukarorganisationer ingår. Ny
            kunskap behöver också utvecklas, särskilt vad gäller implementeringsmodeller
            och metoder. Kunskapen bör paketeras på ett sådant sätt att den
            blir användbar för att vidareutveckla verksamhet som syftar till
            att uppnå de övergripande målen för narkotikapolitiken.
          </p>
          <p xml:id="i-Uhmhj2FekojZVv4oSLiNvF">
            Kunskapscentret bör inkludera metodförvaltning och metodförbättring,
            inklusive utveckling av metodstöd, indikatorer och nyckeltal så
            att utförare själva kan göra jämförelser och uppföljningar. Annat
            som centret kan inkludera är kunskapsdagar för praktiker, tjänstemän
            och politiker samt att vara remissinstans för frågor som gäller
            skademinimerande insatser. Det bör också sammanställas en årlig
            rapport om den nationella situationen och utvecklingen när det
            gäller narkotikarelaterade skador och dödsfall.
          </p>
          <p xml:id="i-QfbB51iy6gQVUBKtNo5jcF">
            Regeringen bör utreda förutsättningar för ett nationellt kunskapscentrum
            för insatser mot narkotikarelaterade skador och dödsfall med syfte
            att minska sjuklighet och dödlighet hos gruppen som använder narkotika.
            Detta bör riksdagen ställa sig bakom och ge regeringen till känna.
          </p>
          <head xml:id="i-Af4a1gfJguoP1rDPMAekGg" type="h2">
            5.2 Utvärdera kriminaliseringen av eget bruk
          </head>
          <p xml:id="i-75L62GDeVRE8rtie9SckKM">
            År 1988 kriminaliserades bruket av narkotika. Detta var en kursförändring
            från den tidigare linjen att det var själva narkotikan som var
            olaglig. Förespråkarna för kriminaliseringen hävdade att kriminalisering
            ger en möjlighet att upptäcka människor med missbruksproblem och
            ge dem vård.
          </p>
          <p xml:id="i-FmXcMGLuz5hDYWA8cwuK91">
            Utvecklingen har visat att denna lagstiftning har fått motsatt
            verkan. Kriminaliseringen pekar ut människor med beroende som
            kriminella. De får en stämpel som stöter ut dem ur samhällsgemenskapen,
            vilket har ett tätt samband med utvecklingen av tungt missbruk.
            Personer med missbruksproblem drar sig då i större utsträckning
            för att söka hjälp. Det gäller i högsta grad dem som har ett riskbruk
            och tidigare är ostraffade. Om eget bruk inte var kriminaliserat
            skulle man kunna nå många med riskbruk mycket tidigare än i dag.
            Det skulle vara en vinst för både individ och samhälle.
          </p>
          <p xml:id="i-LdNpLMBNFfPWPRPFpM6zZr">
            Kriminaliseringen leder också till ett arbetssätt inom polisen
            som inte är särskilt lyckat för att förebygga missbruk. Polisen
            har under senare år fokuserat alltmer på den enskilde missbrukaren,
            medan man har minskat fokus på langningen. Konsumtionsförbudet
            kan också ha bidragit till det ökande antalet dödsfall p.g.a.
            narkotika eftersom människor tvekar att söka hjälp vid överdoser
            och andra akuta situationer för att undvika att polisen blir inblandad.
          </p>
          <p xml:id="i-RLCHX3SsK5L8mVEgWG4UuL">
            Det finns all anledning att satsa på en mer effektiv bekämpning
            av narkotikan. Tullen måste stoppa smugglingen. Polisen måste
            bedriva ett effektivt arbete mot langningen. Det är narkotikan
            som ska vara olaglig och inte missbrukarna. Därför bör det utredas
            hur lagen om kriminalisering av eget bruk har inverkat på antalet
            missbrukare och brukare samt deras livskvalitet, hälsa och drogfrihet.
            Detta bör riksdagen ställa sig bakom och ge regeringen till känna.
          </p>
          <head xml:id="i-AdT5e67vFTQRj9YEMKkhAF" type="h1">
            6 En solidarisk alkoholpolitik
          </head>
          <p xml:id="i-UsuSRZHmVWGFAv7Q2WHWt7">
            Vänsterpartiet står för en solidarisk alkoholpolitik som innebär
            att vi anser att tillgängligheten av alkohol ska vara begränsad
            genom höga skatter, ett starkt systembolag och inte minst strängare
            regler för privatinförsel. En lägre totalkonsumtion innebär att
            den alkoholrelaterade ohälsan och dödligheten minskar. Alkohol
            är ett av våra största folkhälsoproblem och orsakar bl.a. cancer,
            neuropsykiatriska sjukdomar, hjärt- och kärlsjukdom, skrumplever
            och skador genom olycksfall. Ju mer alkohol som konsumeras, desto
            större blir skadorna. Det gäller både enskilda personer och befolkningar,
            och skadorna drabbar även dem som inte dricker alkohol. (Andréasson
            S, Chikritzhs T, Dangardt F, et al. (2015). Alkoholens andrahandsskador.
            I Alkoholen och samhället 2015/16, IOGT-NTO och Svenska Läkaresällskapet
            2015.)
          </p>
          <p xml:id="i-JVzuBQP6kxhewFeCGZSwJB">
            Alkohol är ingen vanlig vara, vilket innebär att vinstintresse
            och konkurrens ska hållas borta från handel med alkohol. Vi måste
            bekämpa den ökande konsumtionen och återskapa den restriktiva
            alkoholpolitiken som har sin grund i ett folkhälsoperspektiv och
            som är solidarisk i stället för egoistisk. Sverige behöver återupprätta
            en alkoholpolitik som utgår från totalkonsumtionsmodellen och
            där tillgänglighet och pris är de viktigaste instrumenten för
            minskad alkoholkonsumtion.
          </p>
          <head xml:id="i-DHDz1vaUvc5K6Ry9LrTWSE" type="h2">
            6.1 Främjandeförbud för distanshandel
          </head>
          <p xml:id="i-Aks1KFkwm6x7pNrYEhBQfr">
            Ett främjandeförbud för distanshandel med alkohol bör införas
            i Sverige. Det innebär att ta bort möjligheten för företag att
            gå förbi monopolet och både främja handeln av och förmedla alkohol
            via t.ex. internet direkt från försäljare till privatpersoner
            i Sverige. Annars riskeras Systembolagets monopol både i praktiken
            och från en EU-rättslig synvinkel. Ett sådant förbud finns redan
            i den svenska lotterilagen, som har accepterats av EU-domstolen.
            Utan ett förbud är kommersiella aktörer i Sverige ohindrade att
            förmedla och främja försäljningen av alkohol på distans. Ett förbud
            mot främjande av kommersiell försäljning föreslogs i Alkoholleveransutredningen
            2014, men har inte genomförts. Därför bör regeringen föreslå en
            lagförändring om främjandeförbud för distanshandel av alkohol.
            Detta bör riksdagen ställa sig bakom och ge regeringen till känna.
          </p>
          <head xml:id="i-UuTHqepmM6xJBSdFNwAR5b" type="h2">
            6.2 Restriktioner mot kommersiell förmedling av alkohol
          </head>
          <p xml:id="i-Hr6g7or2SCAKH2pNAGdCH6">
            I dag finns inga restriktioner, och det kan locka fram olika
            typer av affärsverksamheter som riskerar att urholka det svenska
            alkoholmonopolet. Svenska företag, allt från livsmedelshandlare
            med fysiska butiker till nätbutiker med hemleverans, skulle i
            dag kunna ha s.k. ”showrooms” med alkoholdrycker som kan köpas
            från utlandet där kunden kan få hjälp med att beställa varor över
            nätet, ordna transport samt anmäla alkoholskatten till Skatteverket.
            De senaste åren har nya typer av försäljningsverksamheter dykt
            upp i Sverige, vilket riskerar att undergräva monopolet och därmed
            i slutändan även Sveriges restriktiva alkoholpolitik. Därför bör
            regeringen utreda införandet av restriktioner mot kommersiell
            förmedling av alkohol som riskerar att undergräva detaljhandelsmonopolets
            rättsliga ställning. Detta bör riksdagen ställa sig bakom och
            ge regeringen till känna.
          </p>
          <head xml:id="i-J7afe134ofiqe7rriPhMct" type="h2">
            6.3 Policy om alkoholbruk vid firande på lastbilsflak
          </head>
          <p xml:id="i-RHdUpfZZQhhRFup5TWwMp7">
            De senaste åren har flera olyckor med studentflak skett när alkoholen
            flödar och säkerheten brister. 2016 dog en student på Gotland
            efter att ha ramlat av ett flak. Åren 2010–2015 rapporterades
            39 olyckor. År 2014 inträffade totalt 12 allvarliga olyckor, men
            mörkertalet är troligen större. Vissa kommuner har valt att porta
            alkoholen helt från flaken. Då skaderisken ökar när alkohol är
            inblandat bör det utredas hur en nationell policy för alkoholbruk
            i samband med firande på lastbilsflak kan förhindra olyckor. Detta
            bör riksdagen ställa sig bakom och ge regeringen till känna.
          </p>
          <head xml:id="i-2sDZyVfp9ManERiMTjrQZF" type="h1">
            7 Stöd till barn och unga
          </head>
          <p xml:id="i-LyhooqMzbw8Es8HUR27HT8">
            De flesta unga som hamnar på Maria Ungdom i Stockholm p.g.a.
            eget missbruk kommer från hem där föräldrarna har missbruksproblem
            eller psykiska problem. Ungefär 400 000 barn växer upp i familjer
            med riskabel alkoholkonsumtion varav 100 000 barn har en situation
            där föräldern är i kontakt med beroendekliniker eller vårdas på
            sjukhus för missbruk/beroende etc. Men endast 2 000–3 000 barn
            får stöd p.g.a. föräldrars missbruk (Årsrapport Junis 2017 http://junis.org/upload/dokument/omoss/rapport/Junis_kommunrapport_2017.pdf).
          </p>
          <p xml:id="i-U2XK3wj4Aenn75XPqNP7BN">
            Det förebyggande arbetet är mycket viktigt, och då behöver man
            tidigt upptäcka barnen som är i behov av stöd. När barn far illa
            p.g.a. brister i hemmet uppmärksammas det oftast väldigt sent.
            Detta innebär att det ofta gått så långt att konsekvenserna blir
            drastiska för föräldrar och barn. Det saknas ett förebyggande
            perspektiv som kan förhindra att barnen får det stöd de behöver.
          </p>
          <p xml:id="i-ACwYiGeMS27cBcK5UN259R">
            Många barn till missbrukande föräldrar far illa. I dag är det
            frivilligt för kommunerna att ge råd och stöd till de här barnen,
            och därför bör regeringen utreda om lagstiftning behövs för att
            barn och unga till föräldrar med missbruk och psykisk ohälsa ska
            tillförsäkras breda stöd- och hjälpinsatser. Detta bör riksdagen
            ställa sig bakom och ge regeringen till känna.
          </p>
          <head xml:id="i-CQ4D5dbDeJzGAPYEhxVP1Z" type="h2">
            7.1 Stöd till unga i riskzon
          </head>
          <p xml:id="i-HrqF7GqZkQJJso1Kkwh9uw">
            Det går inte att se en tydlig ökning av användning av narkotika
            bland unga under senare år. Däremot tycks uppfattningen om cannabis
            skadlighet ha mildrats något enligt Centralförbundet för alkohol-
            och narkotikaupplysning (CAN). Det är också en större andel unga
            som upplever att de haft tillgång till narkotika. Den narkotikarelaterade
            dödligheten ökade också bland unga förra året. Även den psykiska
            ohälsan ökar bland unga enligt Folkhälsomyndigheten. Ett stort
            antal unga, framför allt unga kvinnor och flickor, mår psykiskt
            dåligt och får problem med ätstörningar och självskadebeteende.
          </p>
          <p xml:id="i-YVtMhMFn51ZeHqFvY4U8n4">
            Eftersom sambandet mellan hälsa och utbildning är starkt är det
            viktigt att satsa på tidiga insatser för unga. Det som påverkar
            hälsan på lång sikt är förebyggande arbete och satsningar på välfärd.
            Här har både kommuner och landsting ett stort ansvar. Därför har
            Vänsterpartiet varit med och drivit igenom en satsning på ungas
            psykiska hälsa som gett möjlighet till initiativ som t.ex. självinläggningsprojekt
            inom psykiatrin och gett ungdomsmottagningarna möjlighet att ha
            generösare öppettider. Det behövs dock ytterligare insatser på
            området. Regeringen bör utreda om lagstiftning behövs för att
            landsting och kommuner ska utveckla sitt förebyggande arbete för
            att nå unga i riskzonen för missbruk och psykisk ohälsa. Detta
            bör riksdagen ställa sig bakom och ge regeringen till känna.
          </p>
          <p xml:id="i-BdrrVhtEAM171SQA5Kd2gm">
            I Sverige är det främst unga vuxna, 16–29 år, som röker och snusar
            sett till det totala bruket. År 2015 rökte 27 procent av unga
            vuxna, jämfört med 20 procent av befolkningen som helhet. Andelen
            som uppger att de röker tobak dagligen är större i grupperna med
            förgymnasial och gymnasial utbildning än i gruppen med eftergymnasial
            utbildning. Det bör satsas ytterligare på att minska ungas rökning.
            Regeringen bör därför utreda behovet av en större antirökningskampanj
            riktad till unga. Detta bör riksdagen ställa sig bakom och ge
            regeringen till känna.
          </p>
        </div>
        <div xml:id="i-Lyd39KKcT1Sng4NomqWxin" type="signatureBlock">
          <list xml:id="i-PTeaKZGYz1SWpSFPuYeQYN">
            <item xml:id="i-Pa6qHzAnHAuWJxErBJ3Fyq" type="signature">
              Karin Rågsjö (V)
            </item>
            <item xml:id="i-HGiYNiSVhXbzA99GBw4KQQ" type="signature">
              Nooshi Dadgostar (V)
            </item>
            <item xml:id="i-BPGpBoLvFFQXt12rbiFLzo" type="signature">
              Rossana Dinamarca (V)
            </item>
            <item xml:id="i-KXTpgQzmXpQ5cBuXx1hqUV" type="signature">
              Lotta Johnsson Fornarve (V)
            </item>
            <item xml:id="i-K72CUzfnNVDUYUjGPBLkta" type="signature">
              Maj Karlsson (V)
            </item>
            <item xml:id="i-HNvnPPEgWFZ1GVyFG3wugw" type="signature">
              Linda Snecker (V)
            </item>
            <item xml:id="i-2NUfXh3YDhaGWRJgdFFBQ8" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
