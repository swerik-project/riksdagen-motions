<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00247">
  <teiHeader>
    <fileDesc>
      <titleStmt>
        <title>Fler bostäder för unga</title>
        <author corresp="i-NirXfc8JiwP3Ssuz3NR6e2">av Annie Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fler bostäder för unga</title>
          <idno type="rdwebb">GY02C247</idno>
          <rs type="number">C247</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C247/text</ref>
          <ref type="dokument_url_html">http://data.riksdagen.se/dokument/GY02C247</ref>
          <ref type="dokumentstatus_url_xml">http://data.riksdagen.se/dokumentstatus/GY02C247</ref>
          <ref type="doc">http://data.riksdagen.se/fil/2B70EA70-0A00-4B09-8A88-D68332772458</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UGWhAP6qC3nH38KccDNzfh" type="signed"/>
        <correspContext corresp="i-UGWhAP6qC3nH38KccDNzfh">
          <note type="signatory" corresp="i-NirXfc8JiwP3Ssuz3NR6e2"/>
        </correspContext>
        <correspAction xml:id="i-M8D9Y3iqqHSLpgP4EzEC9Y" type="numbering">
          <date when="2010-10-28"/>
        </correspAction>
        <correspAction xml:id="i-PoBW2FDnfS84VjSFQBe3RD" type="submission">
          <date when="2010-10-25"/>
        </correspAction>
        <correspAction xml:id="i-3N7eL3c5mXWJqJCWuqN1Ko" type="transfer">
          <date when="2010-10-25"/>
        </correspAction>
        <correspAction xml:id="i-Fr12wqSL9j4ziGA8WxUXFv" type="assigned"/>
        <correspContext corresp="i-Fr12wqSL9j4ziGA8WxUXFv">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CsfsgsCV8tmt7gXDNK9iwx">
            Förslag till riksdagsbeslut
          </head>
          <list style="ol">
            <item xml:id="i-SAh93GSja1YPHJQhRzAQ9m">
              Riksdagen tillkännager för regeringen som sin mening vad som
              anförs i motionen om förenkling av reglerna för att få bygga studentbostäder.
            </item>
            <item xml:id="i-VDfZxd78u8KGyAXc7shRDH">
              Riksdagen tillkännager för regeringen som sin mening vad som
              anförs i motionen om skattebefrielse av intäkter från hyresrätter
              i privata bostäder. 1
            </item>
          </list>
          <p xml:id="i-EKYAeAGFEPLmafkxcQ7Py8">
            1 Yrkande 2 hänvisat till SkU.
          </p>
        </div>
        <div type="motContent">
          <head xml:id="i-97kDMz4z9qnSFzKooxMwxH" type="h1">
            Motivering
          </head>
          <p xml:id="i-KHetrAHxDfdUmZAYjHDZWA">
            Bostadssituationen för unga människor är tuff i hela landet.
            I år bedömer hela 119 kommuner att de har brist på bostäder. I
            hela landet skulle det enligt Hyresgästföreningen behövas minst
            128 000 bostäder till 216 000 unga som saknar och efterfrågar
            en egen bostad.
          </p>
          <p xml:id="i-NFMJoLGXtxQqaXLPV8kKHX">
            Situationen är särskilt allvarlig på universitetsorter och i
            storstäder. Eftersom många på sådana platser kommer från andra
            delar av landet är deras enda alternativ ofta att ta osäkra svartkontrakt,
            betala ockerhyror och pendla långt. På många studentorter är antalet
            studentbostäder litet i förhållande till antalet studerande.
          </p>
          <p xml:id="i-5v6nuSCDZGrkxSgnSSer8w">
            Att det under lång tid har byggts för få hyresrätter och studentlägenheter
            har många orsaker.
          </p>
          <p xml:id="i-VwrkNTu3S9tCX8dMEpobN3">
            Till att börja med har vi de tämligen komplexa och rigida regelverken
            för att få bygga. Förmodligen har väldigt många bostäder stoppats
            redan i planeringsstadiet av plan- och bygglagen som ger särintressen
            oproportionerligt stort inflytande över vad som ska bli till och
            inte.
          </p>
          <p xml:id="i-VmzHDNxd7DRvp1Dr3y1Toj">
            Därtill har vi de mycket detaljerade tillgänglighetskraven om
            hur stora badrum ska vara och hur många parkeringsplatser som
            måste uppföras. Sedan kommer de höga skatterna på både byggnation
            och boende. Det rör sig om allt från byggmoms till fastighetsskatt.
          </p>
          <p xml:id="i-UWQkPSNuwgmV87H7U6sKSP">
            Som om inte det räckte lider byggbranschen av påtaglig ineffektivitet
            och förändringsobenägenhet. När produktiviteten ökar inom de flesta
            sektorer, vilket ger oss fler varor till lägre priser, står den
            stilla inom byggsektorn.
          </p>
          <p xml:id="i-2HWr3rCJVCPTJEH6FYyR93">
            Allt detta toppas av hyresregleringar som innebär att fastighetsägarna
            inte får sätta vilka hyror de vill utan måste förhandla om priserna
            med Hyresgästföreningen. Det är inte konstigt att det tar emot
            att bygga, med så omfattande regler och skatter, när man sedan
            inte ens kan vara säker på att få täckning för investeringskostnaderna.
          </p>
          <p xml:id="i-BvwmmqbVdWxwL2VzwpCKhX">
            Sammantaget har detta lett till att de svenska bygginvesteringarna
            som andel av BNP är bland de lägsta i hela EU samtidigt som vårt
            bostadsbestånd är bland de äldsta.
          </p>
          <head xml:id="i-VfeGZB2LNadxkxPYieKqsX" type="h2">
            Det krävs en liberal bostadspolitik långsiktigt
          </head>
          <p xml:id="i-Nf6SitF5JXVbhcpwC3Co8i">
            För att hjälpa unga och studerande till en dräglig start i livet
            behövs en liberal bostadspolitik. Det handlar om förändringar
            på alla fronter. Det krävs sänkningar av byggmomsen, åtgärder
            som främjar konkurrensen bland byggföretagen och ett gediget regelförenklingsarbete,
            inte minst då det gäller plan- och bygglagen. Vi behöver verka
            kraftfullt för att skapa förutsättningar för både fler och billigare
            hyresrätter.
          </p>
          <p xml:id="i-R15pnh4YeWZHMmFNCjAEJ1">
            Under mandatperioden har alliansregeringen genomfört ett antal
            reformer som är bra steg på vägen mot ett bredare hyresutbud.
            Regeringen har bland annat reformerat plan- och bygglagen så att
            överklagandeprocessen blir mer rimlig. Dessutom kommer bruksvärdessystemet
            att bli mer marknadsanpassat genom att större hänsyn tas till
            faktorer som läge och standard. På sikt kommer detta att underlätta.
          </p>
          <p xml:id="i-S94AKVQbaRyXQaUNgsNHsr">
            Mer behöver göras. En viktig förändring är att lätta på byggreglerna
            för vanliga små lägenheter så att de kan bli billigare att bygga
            och hyra. Det handlar bland annat om kraven på avskiljbarhet mellan
            kök och sovrum, väggarnas längd och storleken på köksbänkar.
          </p>
          <head xml:id="i-CJjcNQEa1W4zRURTmT1hhM" type="h2">
            Det krävs snabba åtgärder kortsiktigt
          </head>
          <p xml:id="i-Ca23SeRjsja47RMMPmG4J3">
            Oavsett hur bra de förslag är som vi redan har genomfört och
            hur hårt vi arbetar för fortsatta reformer så kommer det att dröja
            lång tid innan vi får fler och billigare bostäder. Därför är det
            viktigt att genomföra ett antal åtgärder som snabbt kan förbättra
            bostadssituationen för unga och studerande.
          </p>
          <head xml:id="i-W8TXqeBbuKEQKvuVePMgcE" type="h3">
            Förenkla reglerna för att få bygga studentbostäder
          </head>
          <p xml:id="i-LuULcNUyCDo21Jb5nyhFJE">
            Enklare föreskrifter skulle öppna för billigare och snabbare
            byggtekniker som kan mildra den akuta bostadsbristen, exempelvis
            modulbostäder.
          </p>
          <p xml:id="i-7GcWMyannYWLHWMxjhv5qt">
            Idag finns ett stort antal föreskrifter i Boverkets byggregler
            som exempelvis reglerar badrummens storlek, förrådsutrymmen, tillgången
            på solljus och cykelrum. Eftersom studentboende till sin natur
            är tillfälligt, besittningsrätten upphör när studierna avslutas,
            bör sådana bostäder alltid få undantas från ett flertal av föreskrifterna
            i BBR. Det handlar exempelvis om:
          </p>
          <list style="ul">
            <item xml:id="i-Hmi3NuV3eG7G9ajwaMemst">
              Krav på förvaringsutrymmen
            </item>
            <item xml:id="i-JKjUUzMBfzoxpHZiHxpPYy">
              Krav på badrumsstorlek
            </item>
            <item xml:id="i-SLcJEBi2vJ6WDMTzr58Xuk">
              Krav på direkt instrålning av solljus
            </item>
            <item xml:id="i-DBkWYBcJBehaYCssYbjxaf">
              Krav på utrymme för cyklar
            </item>
          </list>
          <p xml:id="i-A425o47kMjVPEan32SrQuX">
            Med sådana förändringar skulle nya snabbare byggnadsformer underlättas
            och uppmuntras. På flera håll i Europa har så kallade modulbostäder
            gjort succé. I Keetwonen utanför Amsterdam finns idag världens
            största mobila studentstad. Bristen på bostäder för holländska
            ungdomar och studenter har reducerats kraftigt.
          </p>
          <p xml:id="i-Bdbtj6ycUQMFftNrvkL82x">
            Till skillnad från konventionella bostäder tillverkas modulbostäder
            i fabriker. Detta gör produktionskedjan mer effektiv, vilket både
            snabbar på tillverkningen och sänker kostnaderna. Modulerna staplas
            på varandra och kopplas sedan till vatten, el och värme. När Lindbäcks
            Bygg uppförde 400 modullägenheter i Flogsta, Uppsala, var byggtiden
            mellan 10 och 12 veckor/hus.
          </p>
          <p xml:id="i-3KiJquJvJcT3MYJZi1PVq1">
            För studenterna är det viktigare att det finns någonstans att
            bo och studera till ett rimligt pris än att bostäderna håller
            strikta bekvämlighetskrav.
          </p>
          <head xml:id="i-DsbTqHn86EJzdP3K55rs5b" type="h3">
            Skattebefria intäkter från hyresrätter i privata bostäder
          </head>
          <p xml:id="i-E1w3Pjr2LYC48MG77ibMyk">
            Regeringen har höjt skatteavdraget per år för att hyra ut del
            av sin bostad från 4 000 kronor till 12 000 kronor. I höstens
            budgetproposition höjs det ytterligare till 18 000 kronor. Men
            det krävs mer. Genom en total skattebefrielse av upp till halva
            bostaden ökar drivkrafterna avsevärt för villaägare att göra om
            källarplan och övervåningar till små hyresrätter. I många fall
            behövs bara ett pentry, en wc eller en extra ingång för att nya
            studentbostäder ska uppstå.
          </p>
          <p xml:id="i-VKpP6Jv5zcktx4X1VVYzCg">
            I Norge har privatpersoner under en längre tid fått hyra ut halva
            sin bostad helt skattefritt. Det har skapat tusentals små och
            billiga hyresrätter, inte minst i Oslo. I Norge utgör hyresrätter
            i privata bostäder 16 procent av det totala bostadsbeståndet.
            Det kan jämföras med den totala andelen bostadsrätter och privata
            hyresrätter i Sverige som uppgår till 17 respektive 18 procent
            enligt en rapport från Stockholms fastighetsägarförening.
          </p>
          <p xml:id="i-HoZEokFWbJt6SfUvBLWmHZ">
            Att skattebefria intäkter från hyresrätter i privata bostäder
            har många fördelar. Det är en reform som är billig, snabbt ger
            resultat och är effektiv. Vid sidan av att det snabbt skulle ge
            många nya och billiga ungdomsbostäder så kan villaägare och bostadsrättsinnehavare
            också enkelt skaffa sig extrainkomster. Även byggsektorn skulle
            kunna få ett uppsving genom att efterfrågan på ombyggnad och tillbyggnad
            ökar.
          </p>
          <p xml:id="i-LsgpTMFE3xDCKwCVR59etn">
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-3RzCLBbsxmmfTKjCdrS5V3" who="i-NirXfc8JiwP3Ssuz3NR6e2">
              Annie Johansson (C)
            </item>
          </list>
        </div>
      </div>
    </body>
  </text>
</TEI>
