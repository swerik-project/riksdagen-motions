<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-01498">
  <teiHeader>
    <fileDesc>
      <titleStmt>
        <title>Ungdomsmottagningar</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1498 av Désirée Pethrus (KD)</title>
          <idno type="rdwebb">H3021498</idno>
          <rs type="number">1498</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3021498/text</ref>
          <ref type="dokument_url_html">http://data.riksdagen.se/dokument/H3021498</ref>
          <ref type="dokumentstatus_url_xml">http://data.riksdagen.se/dokumentstatus/H3021498</ref>
          <ref type="docx">http://data.riksdagen.se/fil/FA856FDE-802D-46DE-9797-625DA79420A1</ref>
          <ref type="pdf">http://data.riksdagen.se/fil/8DB65A26-8ED3-436F-8D45-D8AE8FD5A3AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5E7zzSzTgGNADqwugfeYeV" type="signed"/>
        <correspContext corresp="i-5E7zzSzTgGNADqwugfeYeV">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="submitted" xml:id="i-7SDhzKaPsF1aC3Pns6txrG">
          <date when="2015-10-05"/>
          <time when="15:21:11"/>
        </correspAction>
        <correspAction type="reviewed" xml:id="i-8pkYefCFKtoD4EgLXFQQFe">
          <date when="2015-10-05"/>
          <time when="18:34:38"/>
        </correspAction>
        <correspAction type="referred" xml:id="i-EJ23CHc9nGafuhF9pSedQi">
          <date when="2015-10-13"/>
        </correspAction>
        <correspAction type="assigned" xml:id="i-86JMHLxm9DLSsmdGR4YCFh">
          <date when="2017-05-10"/>
          <time when="17:56:37"/>
        </correspAction>
        <correspContext corresp="i-86JMHLxm9DLSsmdGR4YCFh">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-Uv8cwECoyviYS6xPmEkBwq"/>
        <correspContext corresp="i-Uv8cwECoyviYS6xPmEkBwq">
          <ref type="uppgift">2016/17:SoU7</ref>
          <ref type="ref_dok_id">H401SoU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU7</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1498 av Désirée Pethrus (KD) Ungdomsmottagningar</div>
      </div>
      <div type="motBody">
        <div type="motProposal" subtype="förslag">
          <head xml:id="i-HbHVQ5t65h4s74N443SDtf">
            Förslag till riksdagsbeslut
          </head>
          <list style="ol">
            <item xml:id="i-6bJMmtWRyaRruYCvu9L4ne">
              Riksdagen ställer sig bakom det som anförs i motionen om att
              regeringen bör återkomma till riksdagen med en plan för att snarast
              få fram nationella riktlinjer för ungdomsmottagningar för att
              uppnå ökad tillgänglighet, kompetens och kapacitet att möta behoven
              hos såväl unga flickor som unga pojkar, och riksdagen tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Q8vuBdAdgp19yZ4pQkY8KW">
            Motivering
          </head>
          <p xml:id="i-9PGvSZtcNRRadBkBX1V1BX">
            Ungdomsmottagningarna är en frivillig verksamhet för kommuner
            och landsting. Villkoren för ungdomsmottagningarna skiljer sig
            åt både när det gäller bemanning och öppettider. Det finns heller
            inga enhetliga regler rörande vilka åldersgrupper som ungdomsmottagningarna
            ska ta emot. Föreningen för Sveriges ungdomsmottagningar (FSUM)
            anser att en ungdomsmottagning borde kunna välkomna alla unga
            mellan 12 och 25 år. I realiteten skiljer sig åldersspannet mellan
            mottagningarna åt från 12 eller 13 år till 25 eller 25 år.
          </p>
          <p xml:id="i-HEcj1ou6khcn2NUChd8m9K">
            Alliansregeringen inrättade, under Göran Hägglunds ledning av
            Socialdepartementet, ungdomsmottagningen på nätet, UMO.se. Denna
            har inneburit en kraftigt ökad tillgänglighet, men en webbaserad
            ungdomsmottagning kan enbart utgöra ett komplement till fysiska
            mottagningar, inte ersätta dem helt och hållet.
          </p>
          <p xml:id="i-VZSFqygB76AEZuMfrWJfg9">
            Möjligheten att få information och tillgång till preventivmedel
            för att ha säkert sex får inte vara beroende av bostadsort, men
            den dystra sanningen är att så ofta är fallet. Enligt tillgängliga
            data finns enbart ca 270 ungdomsmottagningar runt om i landets
            290 kommuner. Då flera stora kommuner har mer än en mottagning
            finns åtskilliga kommuner där det helt saknas ungdomsmottagning.
            Socialstyrelsen har i en rapport visat att resurserna, kompetensen
            och tillgängligheten varierar mellan mottagningarna, vilket gör
            att det inte finns någon garanti för att de som är i behov av
            hjälp får det.
          </p>
          <p xml:id="i-PUMGCbeaFAu9jshYtaVYdq">
            Det är viktigt att samhället erbjuder ungdomar kunskap och stöd
            i sex och samlevnad som ett komplement till det viktiga stöd som
            föräldrarna är. Stödet från vuxenvärlden är viktigt både för att
            stärka ungdomar i frågor om den kroppsliga integriteten och för
            att förebygga oönskade graviditeter och sexuellt överförbara sjukdomar.
          </p>
          <p xml:id="i-8GZiyaJmE4XYMre7JdLjSh">
            Stödet behövs onekligen. Sverige har både Nordens högsta aborttal
            och flest andel kvinnor som genomgår fler än en abort. Den vanligaste
            abortåldern är 20–24 år. Det vill säga en ålder där man inte längre
            med självklarhet är välkommen hos alla ungdomsmottagningar, men
            där man inte alltid vet vart man ska vända sig i stället.
          </p>
          <p xml:id="i-AAAJaJND3YuvjND8UXmiU8">
            Många unga kvinnor har ofta en låg kunskap om olika preventivmedel.
            Det är dessutom svårt att nå ut med kunskap kring nya preventivmedel
            i Sverige, vilket ställer höga krav på rådgivning och medicinsk
            kunnighet på ungdomsmottagningar.
          </p>
          <p xml:id="i-XirLSJDRwQwNHty2fRLtEV">
            Vilka råd ungdomsmottagningarna ger har betydelse för antalet
            oönskade graviditeter.
          </p>
          <p xml:id="i-48T49E2nhiS5Jtg8YLw6A4">
            Flera vetenskapliga studier bekräftar att användandet av långtidsverkande
            preventivmedel leder till färre oönskade graviditeter. Enligt
            en färsk hälsoekonomisk studie, ”COUP”, skulle exempelvis fler
            än 3 500 oönskade graviditeter kunna undvikas varje år om fem
            procent av alla kvinnor som i dag använder korttidsverkande preventivmedel,
            som p-piller eller p-plåster, i stället går över till långtidsverkande
            preventivmedel som spiral eller p-stav. Samtidigt skulle samhället
            kunna minska sina kostnader med nära 70 miljoner kronor.
          </p>
          <p xml:id="i-BQ1eWDpsHTGxuvZVgPC3Xn">
            I Läkemedelsverkets behandlingsriktlinjer från 2014, som baseras
            på vetenskap och beprövad erfarenhet, konstateras att unga kvinnor
            behöver högeffektiva preventivmetoder, eftersom deras fertilitet
            är hög. Jämfört med äldre kvinnor har yngre kvinnor ofta svårare
            att använda metoder, som är beroende av en regelbunden livsstil
            och dagligt kom-ihåg (till exempel p-piller). Hormon- eller kopparspiral
            är därför preventivmetoder som kan rekommenderas till yngre kvinnor,
            även till dem som inte varit gravida.
          </p>
          <p xml:id="i-C7gYSyCXtyMZ4EtQcejU4b">
            En preventivmedelsstudie bland 399 gynekologer och barnmorskor,
            som publicerades 2013, visar dock att 89 procent av de tillfrågade
            rekommenderade korttidsverkande preventivmedel som p-piller till
            unga kvinnor som inte fått barn. Endast sex procent av de tillfrågade
            rekommenderade långtidsverkande preventivmedel, som spiral.
          </p>
          <p xml:id="i-XkpuTffNPvSthjvybJhAKx">
            Studien publicerades ett år innan Läkemedelsverket uppdaterade
            sina behandlingsrekommendationer. De nya riktlinjerna tycks ha
            fått effekt på förskrivningen. Enligt en enkätundersökning i RFSU:s
            Sverigebarometer för 2015 rekommenderar 62 procent av de svarande
            som arbetar på ungdomsmottagningar eller barnmorskemottagningar
            ofta spiral till unga.
          </p>
          <p xml:id="i-XVNZ76xestBwCVafB4vRbQ">
            Att preventivmedelsrådgivningen markant kan bidra till att minska
            antalet oönskade graviditeter visar även exempel från Norrbottens
            läns landsting och Region Gotland.
          </p>
          <p xml:id="i-MSo1KEfMRE4B6XZZoatKwL">
            I Norrbottens läns landsting har man lyckats halvera sina aborttal
            bland 20 – 25-åringar på tre år. I landstinget subventionerar
            man alla preventivmedel till och med 26 år med 100 procent. Kostnaden
            anses ha spelat in för halveringen av aborttalen, men minst lika
            viktigt anses det vara att man satsas särskilt på att förbättra
            preventivmedelsrådgivningen och på att få kvinnorna att välja
            långtidsverkande preventivmedel, i form av spiral och p-stav.
          </p>
          <p xml:id="i-DZfUi9j3vyHAi4domoj8Vy">
            Även i region Gotland har en förändrad subvention, som innebar
            att unga upp till 26 inte behöver betala mer än 100 kronor om
            året för preventivmedel, i kombination med en särskild satsning
            på långtidsverkande preventivmedel lett till att aborttalen nära
            nog halverats på ett år.
          </p>
          <p xml:id="i-S6LtFh6HVFjLoHcKqRnQrt">
            Det är angeläget att personalen på ungdomsmottagningarna har
            samma kompetens att hantera både tjejers och killars behov. I
            dag är personalen huvudsakligen utbildad för att möta unga tjejer.
            De flesta mottagningar har en gynekolog, men ingen androlog eller
            läkare med andrologisk kompetens. Unga killar får därmed inte
            samma möjlighet till hjälp som tjejer. Det borde dock vara obligatoriskt
            för ungdomsmottagningarnas personal att gå en andrologikurs där
            de lär sig att undersöka unga killar, möta deras frågor om kroppen
            och ge dem preventivmedelsrådgivning.
          </p>
          <p xml:id="i-CBNXniVvbmgc2srWKug9VU">
            Personalen ska även ha kompetens att möta och vägleda homosexuella,
            bisexuella och transpersoner och de som är osäkra i sin könsidentitet
            eller sin sexuella läggning och för de ungdomar som växer upp
            i familjer där våld, missbruk eller hedersproblematik förekommer.
          </p>
          <p xml:id="i-AfevJM7aTy9Vb4ZCVooxvn">
            För att erbjuda alla ungdomar möjlighet att besöka en ungdomsmottagning
            måste klara och tydliga gemensamma riktlinjer tas fram som är
            anpassade efter alla ungdomars behov.
          </p>
          <p xml:id="i-QF8YJktJ4BcWuBCoe2iXNC">
            Socialstyrelsen fick i regleringsbrevet för 2012 i uppdrag att
            göra en kartläggning av ungdomsmottagningarnas verksamhet. I återrapporteringen
            konstaterade Socialstyrelsen att tillgängligheten varierar under
            året. Många ungdomsmottagningar har exempelvis begränsade öppettider
            under sommaren eller håller helt stängt.
          </p>
          <p xml:id="i-L81NFAEMPUAhiq7UPTrLtp">
            Behovet av nationell styrning av ungdomsmottagningarna har påpekats
            av flera statliga utredare och myndigheter, bland annat av Anders
            Milton när han såg över det förebyggande arbetet mot oönskade
            graviditeter, Folkhälsoinstitutet i sin rapport om sexuell och
            reproduktiv hälsa som presenterades för något år sedan och senast
            Socialstyrelsen. Det finns därmed en tydlig grund för att ta nästa
            steg på nationell nivå för utveckling av ungdomsmottagningarna.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-AofwhsGA68wSytHtxHByCG">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
