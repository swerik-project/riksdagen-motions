<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00345">
  <teiHeader>
    <fileDesc>
      <titleStmt>
        <title>Frihet i världen och vardagen</title>
        <author corresp="i-CajxChHCyySL6R6AQNT1bF">av Anna Kinberg Batra (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Frihet i världen och vardagen</title>
          <idno type="rdwebb">GX02U345</idno>
          <rs type="number">U345</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U345/text</ref>
          <ref type="dokument_url_html">http://data.riksdagen.se/dokument/GX02U345</ref>
          <ref type="dokumentstatus_url_xml">http://data.riksdagen.se/dokumentstatus/GX02U345</ref>
          <ref type="doc">http://data.riksdagen.se/fil/F0555E28-7A84-4A9D-B1AA-88DD1C8E991E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CajxChHCyySL6R6AQNT1bF</idno>
            <name>Anna Kinberg Batra</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V8W2PEFtow23cEFHURzAV9" type="signed"/>
        <correspContext corresp="i-V8W2PEFtow23cEFHURzAV9">
          <note type="signatory" corresp="i-CajxChHCyySL6R6AQNT1bF"/>
        </correspContext>
        <correspAction xml:id="i-HN4SrocgjLN3Y4S9Rc1PC3" type="numbering">
          <date when="2009-10-09"/>
        </correspAction>
        <correspAction xml:id="i-8fYvu8dP2c1PM5hCH5Pm3B" type="submission">
          <date when="2009-10-06"/>
        </correspAction>
        <correspAction xml:id="i-3wg5mKpu3pfABZHvprRvYy" type="transfer">
          <date when="2009-10-06"/>
        </correspAction>
        <correspAction xml:id="i-4TLqJgrvq3R3dXyN9no8ej" type="assigned"/>
        <correspContext corresp="i-4TLqJgrvq3R3dXyN9no8ej">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SNSjjPQTLXDj7UKLBfnC9V">
            Förslag till riksdagsbeslut
          </head>
          <list style="ol">
            <item xml:id="i-FaqQ5H8ztaJvzfQNi2pvLc">
              Riksdagen tillkännager för regeringen som sin mening vad som
              anförs i motionen om att tillhandahålla tillgång till Internet
              för besökande vid Sveriges ambassader i utlandet.
            </item>
            <item xml:id="i-Rfp9kTWkaxnV6fqCf2nnSs">
              Riksdagen tillkännager för regeringen som sin mening vad som
              anförs i motionen om att driva på för att när Lissabonfördraget
              genomförs göra detta möjligt även inom EU:s kommande gemensamma
              utrikesrepresentation.
            </item>
          </list>
        </div>
        <div type="motContent">
          <head xml:id="i-UDeD27PHhjRDAaiccvmEnh" type="h1">
            Motivering
          </head>
          <p xml:id="i-61ADGC8uhtmJi1CZJCAqTG">
            Som ordförande i Europeiska unionen kommer Sverige också att
            verka för en mer synlig roll för unionen på de mänskliga rättigheternas
            område. Genom att reagera mot förtryck och diskriminering och
            värna det fria ordet och den fria tanken kan Europeiska unionen
            visa på det goda exemplets makt. Ur utrikesdeklarationen 2009.
          </p>
          <p xml:id="i-B7gDVCNKA3ma6Pjgcm3NLw">
            Sverige står starkt i Europa och Europa står starkt i världen.
            Europasamarbetet grundades för att befria människor från förtryck
            och säkra fred och frihet. Samarbetet har säkrat dessa värden
            för en halv miljard människor. Det ger också EU en unik ställning
            i världen i dag som frihetlig maktfaktor, en ställning som skulle
            kunna användas bättre. Sverige bör vara pådrivande för frihet
            och demokrati i världen även utanför EU, både genom EU-samarbetet
            och i vårt eget agerande. Sverige har också ställning som ett
            av världens ledande IT-länder och även denna roll bör användas
            i frihetens tjänst.
          </p>
          <p xml:id="i-RoTNgKzAK7QsiN7cnS1ZzZ">
            Av regeringens skrivelse Mänskliga rättigheter i svensk utrikespolitik
            framgår att svenska beskickningar har ett ansvar att föra en dialog
            med och ha samarbete med demokratiaktivister och journalister
            (skr. 2007/08:109 s. 13). Ambassaderna spelar en viktig roll i
            svenskt utvecklingssamarbete där bland annat arbete för demokrati
            och mänskliga rättigheter ingår. Arbete med yttrandefriheten nämns
            i dessa sammanhang som en viktig sak att prioritera, inte minst
            där denna är mycket begränsad. I länder med starkt auktoritära
            eller till och med totalitära regimer är oppositionen olaglig
            och det civila samhället hårt kontrollerat eller obefintligt.
            Då arbetar Sverige i första hand utifrån, samt underifrån i den
            mån det är möjligt (det vill säga när det inte föreligger en risk
            för aktörernas säkerhet eller att regimerna ifråga omöjliggör
            det). (Se skr. 2008/09:11 s. 4851, skr. 2007/08:89, skr. 2008/09:11
            samt UD 09.061.)
          </p>
          <p xml:id="i-GP3k2YBPhPEgYNs1EM4XLc">
            Ett praktiskt verktyg för oppositionella i sådana länder är att
            kommunicera med andra människor i och utanför landet fritt genom
            Internet. Riksdagens utredningstjänst har på mitt uppdrag undersökt
            vilka, om några, svenska ambassader i länder utan fungerande yttrandefrihet
            som ger t.ex. oppositionella politiker möjlighet att kommunicera
            med omvärlden via ambassaden, t.ex. genom att ge dem tillgång
            till Internet. Uppdraget utfördes dels genom att undersöka om
            det finns någon generell princip från Utrikesdepartementet, dels
            genom att beskriva hur det är på olika enskilda ambassader.
          </p>
          <p xml:id="i-7uPbQWSjw7qmH1b8NPuNpJ">
            Sammanfattningsvis kan det sägas att det inte finns någon generell
            princip från Utrikesdepartementet gällande möjligheten för t.ex.
            oppositionella politiker att kommunicera med omvärlden via ambassaden.
            Frågan är dock aktuell och diskuteras. Utredningstjänsten har
            närmare undersökt Kina, Vitryssland, Nordkorea, Kuba, Saudiarabien
            och Irak. Situationen i dessa länder skiljer sig något åt. Antingen
            är det så att det trots problem med yttrandefrihet och demokrati
            ändå finns tillgång till Internet i landet och oppositionella
            därmed inte anses behöva hjälp via ambassaden eller också är det
            så att det i vissa länder skulle innebära en direkt fara för oppositionella
            att uppsöka ambassaden och frågan därmed inte hittills varit aktuell.
          </p>
          <p xml:id="i-GvD6a6fgCByL59vEGnEa3h">
            Sverige ingår i nätverket Community of Democracies, där praktiskt
            demokratifrämjande diskuteras och utvecklas. Nätverket ger ut
            en s.k. Diplomats Handbook som bland annat innehåller handfasta
            råd baserade på best practices (s. 21). Handboken innehåller två
            avsnitt av särskilt intresse då det gäller möjligheten att kommunicera
            via ambassaden, Truth in Communications samt Reaching Out. I det
            första avsnittet talas det bland annat om att det finns flera
            internationella stödprogram som möjliggör för Internetanvändare
            att få tillgång till alternativa servrar bortom regimens kontroll
            i de länder där de lokala nätverken stängs ned. I handboken betonas
            vikten av att ambassader och konsulat tillhandahålla kontakter
            med omvärlden i länder som t.ex. Myanmar (Burma), där möjligheten
            till kommunikation begränsats kraftigt av regimen (A Diplomats
            Handbook, s. 3235). Förutom vikten av korrekt information betonas
            även enskilda aktörers möjlighet att nå ut. I länder där kontakterna
            med omvärlden är begränsade kan diplomater föra vidare budskap
            och på ett legitimt sätt underlätta kommunikationen mellan demokratiska
            aktivister och externa anhängare genom att använda sig av ambassadens
            kommunikationskanaler och Internetuppkoppling.
          </p>
          <p xml:id="i-DdZUHtwnqJv1zTvQPvUVd5">
            När riksdagens utredningstjänst frågade några ambassader om detta
            var det vanligaste svaret att frågan aldrig aktualiserats, antingen
            för att Internettillgången fungerar trots regimen, att ingen frågat
            ambassaden eller för att det skulle innebära en fara för den enskilde
            att uppsöka ambassaden i ett sådant ärende. I Vitryssland anses
            oppositionella ha kanaler till fritt Internet, och i Kina var
            svaret att fler än någonsin använder nätet trots att det är kraftigt
            begränsat. I Saudiarabien finns Internet men bristfälligt, censurerat
            och dyrt. Ambassaden i Irak är ny och kan inte svara på frågan
            än, men där anses Internet fungera i samhället. I Nordkorea svarar
            ambassaden att det inte finns någon opposition, vilket sannolikt
            bottnar i att säkerhetsläget för den som är öppet oppositionell
            är mycket svårt, särskilt om denna tar sig till Sveriges ambassad.
            På Kuba ger enstaka ambassader, som till exempel den nederländska
            och den tjeckiska, Internettillgång och kommunikationsmöjligheter
            för oppositionella, medan den svenska ambassaden inte vill uttala
            sig i frågan. Enligt uppgifter från just oppositionella finns
            ännu inte denna möjlighet på den svenska ambassaden i Havanna.
          </p>
          <p xml:id="i-82uTmc4Rxp2wBxmxH4FHij">
            På den hypotetiska frågan om hur de tillfrågade ambassaderna
            skulle agera vid en förfrågan från oppositionella, menar de att
            det troligtvis skulle gå att lösa, men först efter särskilda politiska
            överväganden. I dessa överväganden skulle den enskildes säkerhet
            stå i centrum. Svenska ambassader har egna uppkopplingar som skulle
            kunna användas för de ändamål som här diskuteras, men ambassaderna
            verkar i dagsläget sakna mandat och uppdrag från staten att göra
            det.
          </p>
          <p xml:id="i-JuKxqpjX26qArxwFF9Ss1w">
            Just detta mandat borde Sverige ge sina representanter i utlandet.
            Vår utrikespolitik ska präglas av arbete för demokrati och mänskliga
            rättigheter, och vi bör driva på för att sprida dessa värden i
            världen. Då behövs en tydlig signal som uppmuntrar svenska ambassader
            att i sin tur uppmuntra demokrater. En liknande signal bör sändas
            inom EU, och det är ännu viktigare när Lissabonfördragets gemensamma
            utrikesrepresentation byggs upp.
          </p>
          <p xml:id="i-SoAjRWLvnK7AT4SdmPeHCT">
            Därför föreslår jag att svenska ambassader i ofria länder ges
            möjlighet till och mandat att låta människor i landet kommunicera
            med omvärlden via Internetuppkoppling på ambassaden. Hur detta
            ska arrangeras tekniskt och praktiskt är inte en riksdagsmotion
            rätt forum att utreda i detalj, men viktigt är att Internetanvändningen
            är fri och inte registreras, rapporteras till myndigheter i landet,
            censureras eller liknande samt att den inte heller omfattas av
            andra restriktioner än de som gäller för ambassadens anställda
            eller svenska medborgare i övrigt.
          </p>
        </div>
        <div type="motSignatures">
          <list>
            <item xml:id="i-RNPWqpVC2wZwNdiA92NJ9Y" who="i-CajxChHCyySL6R6AQNT1bF">
              Anna Kinberg Batra (m)
            </item>
          </list>
        </div>
      </div>
    </body>
  </text>
</TEI>
