<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00542">
  <teiHeader>
    <fileDesc>
      <titleStmt>
        <title>angående riksdagens högtidliga öppnande.</title>
        <author>av herr Hedin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående riksdagens högtidliga öppnande.</title>
          <idno type="rdwebb">FW02542</idno>
          <rs type="number">542</rs>
          <ref type="dokument_url_text">http://data.riksdagen.se/dokument/FW02542/text</ref>
          <ref type="dokument_url_html">http://data.riksdagen.se/dokument/FW02542</ref>
          <ref type="dokumentstatus_url_xml">http://data.riksdagen.se/dokumentstatus/FW02542</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Hg2Wz95RvQx3yUWLWY7d8f</idno>
            <name>CARL-ERIC HEDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2uokPe53JLYm2qWYfk8uEY</idno>
            <name>THORWALD KÄLLSTAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-LfCwKyj17iz8wFALKeKtFf</idno>
            <name>ERIC MOSSBERGER</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-SfSPRTjDUBfa6bxqEn6fDP</idno>
            <name>RUNE TORWALD</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-PsR4X3jWbHud6ENpkwns5v</idno>
            <name>EVA ÅSBRINK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RE5Tiam3htQsYPdnMHijVq" type="signed"/>
        <correspContext corresp="i-RE5Tiam3htQsYPdnMHijVq">
          <note type="signatory" corresp="i-Hg2Wz95RvQx3yUWLWY7d8f"/>
          <note type="signatory" corresp="i-2uokPe53JLYm2qWYfk8uEY"/>
          <note type="signatory" corresp="i-LfCwKyj17iz8wFALKeKtFf"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-SfSPRTjDUBfa6bxqEn6fDP"/>
          <note type="signatory" corresp="i-PsR4X3jWbHud6ENpkwns5v"/>
          <note type="signatory" corresp="i-y57aqt6DptStUpkWh6h5L"/>
          <note type="signatory" corresp="i-AJCahuHrtMzn7qwctgkSw7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__542/mot_1973__542-001.pdf"/>
      <fw xml:id="i-ChYGZejUJzNy3yxz7s6Xks">
        Mot. 1973:542 3
      </fw>
      <div xml:id="i-MJ4Hea5bbZp4JEKocYyhwP" type="motHeader">
        <div xml:id="i-PNt2qSrqHJr4eqeTg1trdd" type="motTitle"/>
        <div xml:id="i-AzXZjAfvkDUqxjGYh3WkeR" type="motSubmissionInfo"/>
      </div>
      <div xml:id="i-UDcL9yCdUCpdtgZ1D2uAoz" type="motBody">
        <div xml:id="i-QTMQRadRcXSjt8cA9PFSae">
          <p xml:id="i-EqXF8T8YcBBvW12R5WnMHn">
            Nr 542
          </p>
          <p xml:id="i-L8o9zPaDKKDmhdY7qLonjT">
            av herr Hedin m. fl. angående riksdagens högtidliga öppnande.
          </p>
          <p xml:id="i-KMvDj7groLigbsJRrqWoqb">
            Riksdagens högtidliga öppnande har för allmänheten blivit ett
            inslag av stor betydelse. Det gäller inte bara dem som genom olika
            kanaler fått tillfälle att direkt bevista högtidsakten eller dem
            som samlats utanför slottet för att se något av de yttre arrangemangen
            utan i än högre grad alla — inte minst sjuka och äldre personer
            — som via TV med stort intresse följer den värdiga och högtidliga
            ceremonin där de bl.a. får tillfälle att i närbild se den kungliga
            familjen och regeringsledamöterna med fruar. Ett inslag som torde
            omfattas med särskilt stort intresse är närvaron av den diplomatiska
            kåren med originellt och elegant klädda representanter för världens
            olika nationer. Dessa representanter torde själva också i hög
            grad uppskatta den festliga högtidsakten med alla dess olika inslag,
            inte minst den originella inmarschen av drabanterna i sina karolineruniformer,
            och tillfället att i samband med akten få träffa olika företrädare
            för svensk förvaltning. Det högtidliga öppnandet har mycket gamla
            traditioner. Det reglera- des första gången i 1617 års riksdagsordning.
            Mera fasta former för denna ceremoni tillskapades genom riksdagsordningen
            av 1723, som var normerande för det rikt utvecklade frihetstida
            riksdagsskicket. Denna stadgas $ 12 hade följande lydelse:
          </p>
          <p xml:id="i-AU3HpuRSfkXK3tC9GAz46R">
            Konungen eller Riksens Råd i Konungens frånwaru eller wid dess
            dödsfall låta igenom en Härhold under Puckslående och Trumpete
            blåsande utlysa dagen då Ständerne efter förrättad Gudstienst
            måge komma tilsammans uppå Riks-Salen. Gudstiensten förrättes
            af en Biskop uti Stadsens Storkyrckia hwarest alle Ständerne böra
            sig enhälligt infinna. Sedan Gudstiensten är sluten träda up til
            Riks-Salen först Bonde-Ståndet sedan Borgare-Ståndet derpå Preste-Ståndet
            med deras Tahlesmän; och så Ridderskapet och Adelen hwilke hafwa
            sin Landt-Marskalck fram för sig; Hwar på följer Öfwerste-Marskalcken
            med Riksens Råd klädde uti deras Riks-Råds habit, näst för Konungen
            som då är i sin Konungsliga skrud med Crono och Scepter. Främst
            uti Salen står Konungens Thron deruppå Konungen kommer at sittia;
            Dernäst hafwa Riksens Råd på ömse sidor sina rum och Ridderskapet
            och Adelen samt de andre Stånden deras tilordnade ställen efter
            wanligheten. Deruppå äskar Öfwerste-Marskal- cken liud. När det
            skiedt förer Konungen sielf eller der Konungen wore frånwarande
            eller at honom så godt synes praesidenten af Cancelliet, talet
            til Samtelige Riksens Ständer tackar dem for det de sig infunnit
            och begiärer at de wilja gifwa ackt på Propositionen, som dem
            föreläses skal derom sedermera rådslå och så deröfwer som de Secrete
            Propositioner Konungen dem sedermera giör författa et slut; Hwarefter
            Konungen låter upläsa den allmänna Propositionen, som Konungen
            dem meddelar och inga mål som Secrete wara böra innehålla måste.
            Ständernas Tahlemän först Land-Marskalcken och så de andre Tahlemännen
            hwar efter annan
          </p>
          <pb facs="riksdagen-motions-pdf/data/1973/mot_1973__542/mot_1973__542-002.pdf"/>
          <fw xml:id="i-JTENQWiGfTgTzNHZ4XK5oZ">
            Mot. 1973:542 4
          </fw>
          <p xml:id="i-8uLCXnarHjiTJWFxacci5X">
            träda sedermera då Öfwerste Marskalcken dertil teckn gifwer utur
            deras Säten för Konungen och aflägga tacksäjelse för kallelsen
            samt för Konungens beswär wid Riksens styrelse och utlåfwa at
            willia öfwerlägga de författade Propositioner och i det slut stanna
            som kan lända til Riksens allmänna bästa och wälfärd. Deruppå
            stiger Konungen och Ständerne up och beledsagas Konungen utur
            Riks-Salen til sina rum tilbakars igen. — — — Under frihetstiden
            började man också utfärda särskilda ceremoniella program för sammankomsten,
            något som fortsatt intill våra dagar. Det äldsta i riksdagsbiblioteket
            befintliga programmet härstammar från år 1751. De sakligt mera
            väsentliga inslagen var konungens eller hans ställföre- trädares
            hälsningsanförande och föredragandet av den allmänna proposi-
            tionen, vilka båda tillsammans ungefär motsvarade dagens trontal.
            Gustav III gjorde den ändringen i själva ceremonielet att adeln
            i stället för att som de övriga stånden inta sina platser i salen
            före konungens inträde skulle ledsaga denne till och från sammankomsten,
            vilket var en återgång till 1600-talets sed och bibehölls även
            efter statsvälvningen i 1810 års riksdagsordning. Förutom en viss
            förenkling av de i grundlag intagna detaljerna tillkom genom denna
            — i stället för föredragningen av en allmän proposition — stadgandet
            att riksdagen skulle ”avhöra berättelsen om vad sedan sista riksdag
            uti rikets styrelse sig tilldragit”. Den likaledes nytillkomna
            statsverkspropositionen kunde överlämnas vid öppnandet men även
            vid ett senare plenum plenorum eller direkt till statsutskottet.
            Genom 1866 års riksdagsordning utrensades vissa ceremoniella detaljer
            men gjordes få mera sakliga ändringar. Dock blev överlämnandet
            av statsverkspropositionen redan vid öppnandet nu obligatoriskt.
            Stadgan- det om riksdagsberättelsen formulerades så att konungen
            skulle låta meddela riksdagen denna, vilket enligt det ceremoniella
            programmet och riksdagsprotokollet innebar uppläsning av densamma.
            Hur stor del som verkligen lästes upp är dock obekant. Först år
            1933 ändrades detta till att berättelsen skulle överlämnas så
            som nu sker. Det förtjänar att nämnas att till och med sistnämnda
            år förekom en motsvarande ceremoni vid riksdagens avslutning,
            varvid bl. a. riksdags- beslutet föredrogs. Även för denna har
            ceremoniella program funnits. Vi finner det angeläget att riksdagens
            högtidliga öppnande även i framtiden och inom ramen för den tillkommande
            författningen får bestå i ungefärligen samma former som nu. Det
            torde vara omöjligt att skapa motsvarande högtidliga och festliga
            former i anslutning till det nya riksdagshuset. De nuvarande lokalerna,
            Slottskyrkan — för den föregående gudstjäns- ten vilken för många
            utgör en synnerligen värdefull och uppskattad inledning till årets
            riksdagsarbete — och Rikssalen bör kunna få utnyttjas av riksdagen
            även i framtiden. Vissa praktiska detaljer skulle dock med fördel
            kunna förändras för att bättre än nu markera att det i första
            hand är riksdagens öppnande
          </p>
          <pb facs="riksdagen-motions-pdf/data/1973/mot_1973__542/mot_1973__542-003.pdf"/>
          <fw xml:id="i-25FHNqxmcYJFjeJ7TX9xWL">
            Mot. 1973:542 5
          </fw>
          <p xml:id="i-42oRjqQ2ia185FaWmcx4fi">
            som är det centrala i ceremonin. Riksdagsledamöterna borde i
            stället för att som nu föreskrivs i $ 14 vid årets ordning för
            riksdagens öppnande (”riksdagsledamöter valfri klädsel med ytterplagg”)
            uppmanas att bära mörk kostym och motsvarande dress för damerna.
            För att undvika den besvärande trängseln vid förflyttningen mellan
            slottskyrkan och rikssalen och ”kapplöpningen” om de främsta platserna
            borde någon form av placering lätt kunna ordnas. Av tillgängliga
            äldre ceremoniel och ordningar synes framgå att i vart fall de
            olika stånden haft särskilt anvisade platser i rikssalen. Ytterplaggen
            borde kunna avläggas i Slottskyrkan och där bevakas och efter
            öppnandet avhämtas av ledamö- terna. Den nuvarande överrocksförsedda
            samlingen av riksdagsledamöter i varierande klädsel utgör en frapperande
            kontrast mot övriga festklädda i rikssalen. Riksdagsmännens egna
            gäster får nu de sämsta platserna längst ned i rikssalen. Många
            får inte ens tillfälle att sitta. För äldre personer kan det bli
            utomordentligt påfrestande att övervara invigningsakten stående
            och i stor trängsel. Då det i första hand är — eller i vart fall
            bör vara — riksdagens egen stora högtid, borde riksdagsmännens
            gäster få sig anvisade sittplatser utefter långsidorna, där nu
            åtskilliga andra kategorier av gäster intar sina platser. Varje
            riksdagsman borde dessutom varje år erhålla minst en biljett för
            anhörig eller annan gäst. Platserna längst ned i salen borde reserveras
            för övriga gäster som, bortsett från diplomatiska kåren och vissa
            särskilt högt uppsatta ämbetsmän, ej har samma anledning som riksdagsmännens
            gäster att erhålla bekväma platser med större möjligheter än nu
            att kunna följa de olika arrangemangen. Då vi anser att det skulle
            innebära ett fattigdomsbevis för vårt land att inte i ungefärligen
            samma former som nu bibehålla riksdagens högtidliga öppnande hemställer
            vi 1. att riksdagen måtte uttala att dess högtidliga öppnande
            även i framtiden bör äga rum i Rikssalen med föregående gudstjänst
            i Slottskyrkan, 2. att vissa förändringar bör vidtagas för att
            bättre än nu ställa riksdagsledamöterna och deras gäster i centrum
            för öppnings- högtidligheten.
          </p>
          <p xml:id="i-Cy3eiGVJL6Ca3fnDzpGjBU" type="date">
            Stockholm den 25 januari 1973
          </p>
          <div xml:id="i-3EJeh19qfCBDrD37YZ6YkE" type="signatureBlock">
            <list xml:id="i-LgzfQGyp4NE2yzaGdsFg9b">
              <item xml:id="i-TGjLDg7mHBQ4uVtbatgZpB" who="i-Hg2Wz95RvQx3yUWLWY7d8f" type="signature">
                CARL-ERIC HEDIN (m)
              </item>
            </list>
          </div>
          <p xml:id="i-KSydyhqEoWpWwspb2NL9wG">
            THORWALD KÄLLSTAD (fp) EVA ÅSBRINK (s) ERIC MOSSBERGER (s) ROLF
            SELLGREN (fp) TAGE MAGNUSSON (m) FRITZ BÖRJESSON (c) i Borås i
            Glömminge
          </p>
          <p xml:id="i-PnsVc2xa4d5yYi462xb7Kf">
            RUNE TORWALD (c)
          </p>
        </div>
      </div>
    </body>
  </text>
</TEI>
