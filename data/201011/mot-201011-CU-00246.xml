<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00246">
  <teiHeader>
    <fileDesc>
      <titleStmt>
        <title>Fri tillgång till grundläggande geodata </title>
        <author corresp="i-UT1ponddSVxoVpn779syr7">av Solveig Zander (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri tillgång till grundläggande geodata </title>
          <idno type="rdwebb">GY02C246</idno>
          <rs type="number">C246</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C246/text</ref>
          <ref type="dokument_url_html">http://data.riksdagen.se/dokument/GY02C246</ref>
          <ref type="dokumentstatus_url_xml">http://data.riksdagen.se/dokumentstatus/GY02C246</ref>
          <ref type="doc">http://data.riksdagen.se/fil/CC67D229-6D11-4C28-8189-3293B235D275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MUnEUPHqhoMDcNM221LJAJ" type="signed"/>
        <correspContext corresp="i-MUnEUPHqhoMDcNM221LJAJ">
          <note type="signatory" corresp="i-UT1ponddSVxoVpn779syr7"/>
        </correspContext>
        <correspAction type="numbering" xml:id="i-DBqRcocDzRf3KGv35QPzcF">
          <date when="2010-10-28"/>
        </correspAction>
        <correspAction type="submission" xml:id="i-9Qx5si6zSU8PEK85LAg3KU">
          <date when="2010-10-25"/>
        </correspAction>
        <correspAction type="transfer" xml:id="i-U5a2aBrgNajE3HifBLuVJH">
          <date when="2010-10-25"/>
        </correspAction>
        <correspAction type="assigned" xml:id="i-CkjoYxsWyYYdqCNdMFmPHz"/>
        <correspContext corresp="i-CkjoYxsWyYYdqCNdMFmPHz">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TWNTgVfQx7S6M1Uig34JC8">
            Förslag till riksdagsbeslut
          </head>
          <p xml:id="i-LJEPKdkTFjxpYYP7JnRXso">
            Riksdagen tillkännager för regeringen som sin mening vad som
            anförs i motionen om att utreda vilka geodata, utöver det som
            föreskrivs i artikel 14 i Inspire-direktivet, som bör tillgängliggöras
            fritt och gratis, genom att finansieras direkt via skattsedeln
            och därigenom öka tillgången till och nyttan av geodata i samhället.
          </p>
        </div>
        <div type="motContent">
          <head type="h1" xml:id="i-NmB41yKiUX7MycPXd67qS8">
            Motivering
          </head>
          <p xml:id="i-47mZhZqwFeEzFWeRgQPhXS">
            Geografisk information (geodata) används idag överallt i samhället
            och utgör en viktig grund i ett modernt samhälles IT-infrastruktur.
            Den grundläggande geodata som byggs upp av olika statliga myndigheter
            består bl.a. av kartor, fastighetsuppgifter , adresser, ortnamn,
            bergrundsinformation, höjdinformation, flygbilder, statistik,
            vägnät m.m. Geodata används överallt i samhället där lägesbunden
            information är av vikt eller intresse, t.ex. inom:
          </p>
          <list style="ul">
            <item xml:id="i-8LNcsxsZjLn1wPmsgZtRQN">
              Näringsliv: miljö- och byggsektorn samt teknik- och infrastrukturkonsulter.
            </item>
            <item xml:id="i-9DZBBsGCfon9DvpKFEm9wM">
              Myndigheter: underlag till beslut så som naturreservatsskötsel
              och fastighetsbildning.
            </item>
            <item xml:id="i-JtvwmUFGPUvR9rXq5GpWHE">
              Kommuner: hemtjänst, snöröjning, översikts- &amp; detaljplanering
              (PBL), parkförvaltning.
            </item>
            <item xml:id="i-7PuS6fgMW4QFguW8nwrJK5">
              Samhällsskydd: räddningstjänst, polis och ambulans.
            </item>
            <item xml:id="i-2CbWTXtJQtYrdaGkiuEjnZ">
              Allmänheten: via tjänster på nätet t.ex. Hitta och Eniro, GPS:er,
              jaktlagsplanering.
            </item>
          </list>
          <p xml:id="i-Naufb9th1dX2xdMDsRKNSH">
            Bristande tillgången på Geodata är i dag ett starkt hinder för
            en ökad användning. Tillgången till grundläggande fria geodata
            är därför en strategisk framtidsfråga för det svenska IT-samhället
            och en förutsättning för en väl fungerande samhällsstruktur. Myndigheterna
            bör förvalta de grundläggande geografiska databaserna med stöd
            av skattemedel, men geodata bör släppas fritt och öppnas upp för
            en bredare användning i samhället. Geodata måste användas för
            att kunna förbättras. Låt istället medborgare, företag och andra
            organisationer vara med och utveckla dem så att vi får bättre
            kvalitet och aktualitet på vårt gemensamma geodata. Då blir vi
            bättre rustade inför framtiden och kan fatta bättre och mer genomtänkta
            beslut i arbetet mot det uthålliga samhället. En ökad tillgänglighet
            går också i linje med PSI-direktivet, som rör rätten att ta del
            av och vidareutnyttja information som produceras och samlas in
            av myndigheter. Syftet med PSI-direktivet är att öka tillväxten
            och konkurrenskraften inom näringslivet, främst informationsindustrin.
            Geodata borde vara likställt med annan infrastruktur där finansieringen
            sker via skattemedel.
          </p>
          <p xml:id="i-FiM6tgNiAncEG4YjhuWL7h">
            Geodata upplevs som mycket dyrt av användarna, men kostar egentligen
            lite för samhället som helhet att ta fram och underhålla. Som
            en jämförelse upplevs vägnätet i Sverige vara gratis att använda
            för bilister och andra trafikanter, men det kostar mycket för
            samhället att bygga och underhålla. Dagens finansieringsmodell
            innebär att det läggs ner mycket tid och stora kostnader på administration
            av avtals- och licenstecknande. Som en konsekvens av licenshanteringen
            följer en stor men dold kostnad i en omfattande administration
            och hantering av geodata. Det pågående svenska Geodataprojektet
            (som initierats av Geodatarådet som ett led i arbetet med Inspire-direktivet)
            kommer att underlätta tillgången på data genom en enhetlig licensmodell
            för olika grupper av användare. Även om Geodataprojektet förenklar
            administrationen kring avtal högst väsentligt så kvarstår faktum
            att data upplevs som dyrt och att det finns stora dolda kostnader
            i administration och hantering av data, vilket leder till drastiskt
            minskad tillgänglighet.
          </p>
          <p xml:id="i-XsWZ88fP5reSdoFRMio1RT">
            Sammanfattningsvis så hämmas i dag en effektiv användning av
            geodata i samhället, och det leder till att befintlig information
            inte nyttjas i inom företag, myndigheter och kommuner i den utsträckning
            som krävs. Ärenden som handläggs i olika organisationer riskerar
            därmed att baseras på felaktig/bristfällig information med resultat
            att enskilda kan bli lidande, samt att utvecklingen mot ett uthålligt
            samhälle motverkas. Med dagens brist på tillgänglighet försvåras
            möjligheten för nya innovativa geodatatjänster avsevärt och näringslivsutvecklingen
            hämmas inom ett område där Sverige har alla möjligheter att etablera
            ett omfångsrikt tjänsteföretagande. Här har vi med andra ord en
            outnyttjad resurs.
          </p>
        </div>
        <div type="motSignatures">
          <list>
            <item xml:id="i-9X7QNARtFroqbsi9h481Hn">
              Solveig Zander (C)
            </item>
          </list>
        </div>
      </div>
    </body>
  </text>
</TEI>
