<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00403">
  <teiHeader>
    <fileDesc>
      <titleStmt>
        <title>Arvsskatt och förmögenhetsskatt</title>
        <author corresp="i-DLt3BwBDVwBxqxVEki5m5B i-FeVXF7pVocmUfQoPXGuJKR">av Annika Lillemets och Valter Mutt (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arvsskatt och förmögenhetsskatt</title>
          <idno type="rdwebb">H102Sk403</idno>
          <rs type="number">Sk403</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk403/text</ref>
          <ref type="dokument_url_html">http://data.riksdagen.se/dokument/H102Sk403</ref>
          <ref type="dokumentstatus_url_xml">http://data.riksdagen.se/dokumentstatus/H102Sk403</ref>
          <ref type="doc">http://data.riksdagen.se/fil/2DE56F1F-55A9-456A-B89A-59DD022A53D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HGVqNgDfivtcjVvBdsL33x" type="signed"/>
        <correspContext corresp="i-HGVqNgDfivtcjVvBdsL33x">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-WZgVxnwyFYnrXvthz8fpj3" type="numbering">
          <date when="2013-10-07"/>
        </correspAction>
        <correspAction xml:id="i-GGDpCYRCrXe3Pi6NxreFS2" type="submission">
          <date when="2013-10-04"/>
        </correspAction>
        <correspAction xml:id="i-DcSnVaZvbavcTdUPJc4TLz" type="transfer">
          <date when="2013-10-03"/>
        </correspAction>
        <correspAction xml:id="i-GhLnPg75WzUS9dyJ9P7zwo" type="assigned"/>
        <correspContext corresp="i-GhLnPg75WzUS9dyJ9P7zwo">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PHWfijV8so3KYvK3RXiZc8" type="motHeader"/>
      <div xml:id="i-W4NNArbsSv7CiqkyMBrFLb" type="motBody">
        <div xml:id="i-CmpSxtgpvYpikZtCQ9F2vF" type="motProposal" subtype="förslag">
          <head xml:id="i-24vA3691oy44ixtHW7YoJr">
            Förslag till riksdagsbeslut
          </head>
          <list xml:id="i-X4zEKYugRWHAKhyceAvTRd" style="ol">
            <item xml:id="i-PttvRbNeiGSo9WLVmxQ9yJ">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdraget
              att ta fram förslag på ett återinförande av arvsskatt, eventuellt
              kompletterad med en återinförd gåvoskatt.
            </item>
            <item xml:id="i-U3Tok2kgTAPXaHQ6nSjEdL">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdraget
              att ta fram förslag på ett återinförande av förmögenhetsskatten.
            </item>
          </list>
        </div>
        <div xml:id="i-MYrLNwiPXxgqVFcocW6XiN" type="motContent">
          <head xml:id="i-CpsAu2tzhG21FXuJo2yUjg" type="h1">
            Motivering
          </head>
          <p xml:id="i-VNi54HoLyFa9jqit1XRcKN">
            Sverige är ett av få EU-länder som helt saknar arvsskatt. Det
            är svårförståeligt. Här handlar det ju om en skatt som är svår
            att skatteplanera bort och som därför bibehållits i någon form
            av det stora flertalet OECD-länder. Argumentet att arvsskatt komplicerar
            generationsskiften i familjeföretag är knappast heller särskilt
            vägande, då det givetvis går att införa undantagsbestämmelser
            avseende näringstillgångar. I USA, med sitt goda företagsklimat,
            är arvsskatten på stora arv hög, men där finns också en intressant
            lagstiftning som gör det skattemässigt gynnsamt att testamentera
            familjeföretag till de anställda. Detta anses ha bidragit till
            den höga andelen löntagarägande i amerikanska företag.
          </p>
          <p xml:id="i-MbMUVitPc4gqiqVtpKVo15">
            Ett återinförande av arvsskatt bör eventuellt kompletteras med
            ett återinförande av gåvoskatt, om detta krävs för att motverka
            stora förmögenhetsöverföringar inom en familj i skatteplaneringssyfte.
          </p>
          <p xml:id="i-DxoY75fkw66h7C5ceWD8P">
            I Sverige togs arvsskatt ut fram till 1 januari 2005 (arvsskatt
            mellan makar avskaffades redan i januari 2004) på tillgångar som
            arvingar, testamentstagare eller förmånstagare fick från avliden
            person. Skatten, som beräknades på mottagarens arvslotter, var
            progressiv i två avseenden. Större arvslotter beskattades med
            en högre skattesats än mindre, och mindre närstående arvs- och
            testamentstagare beskattades hårdare än närstående. Även gåvoskatt
            togs ut på egendom som gavs bort.
          </p>
          <p xml:id="i-Jmn95k4pSUpvKs96bs4GSK">
            Det är, från fördelningspolitiska utgångspunkter, inte rimligt
            att arv av stora förmögenheter, som per definition skapats av
            någon eller några andra, ska lämnas obeskattade, medan förvärvsinkomster
            och avkastning på eget sparkapital beskattas. Därtill är skatt
            efter bärkraft en viktig princip. Det är rimligt att den som har
            det bättre ställt ekonomiskt bidrar mer till det gemensamma än
            den som har det sämre.
          </p>
          <p xml:id="i-GKeXCJsJDxfWkLXiKS1Mbt">
            Vi lever alltjämt med sviterna av den globala finanskrisen och
            en eurokris vars yttersta konsekvenser är svåra att förutse. Höjer
            vi blicken mot det medellånga perspektivet tornar stora pensionsavgångar
            upp sig. Det behövs stora satsningar inom välfärden, såväl vård
            och omsorg som utbildning. Det är också nödvändigt att investera
            massivt i infrastruktur för att förverkliga ett fossilfritt Sverige.
            Att den svenska staten – till skillnad från nästan alla andra
            jämförbara länder – i detta läge frivilligt avstår från de inkomster
            som en arvsskatt skulle kunna ge, ter sig säreget. Vi anmodar
            därför regeringen att skyndsamt för riksdagen presentera ett lagförslag
            om återinförande av arvsskatt, eventuellt kompletterad med återinförd
            gåvoskatt.
          </p>
          <p xml:id="i-9dbGdohD2MCSUKt2sXHjc2">
            Förmögenhetsskatten är avskaffad i Sverige sedan 1 januari 2007.
            Det motiverades bland annat med att skatten ansågs försämra riskkapitalförsörjningen
            i landet, då förmögna individer skulle välja att flytta sina pengar
            utomlands. 2005 gav förmögenhetsskatten närmare 5 miljarder kronor
            i intäkt till statskassan, 2006 nästan 6 miljarder kronor. I Norge,
            Schweiz och Frankrike finns förmögenhetsskatter. Även Island och
            Spanien har återinfört förmögenhetsskatt, vilket har uppgetts
            vara tillfälligt. Mot bakgrund av att de ekonomiska klyftorna
            har ökat i Sverige och att inkomstskatten sänkts kraftigt för
            den del av befolkningen som har höga inkomster från förvärvsarbete,
            är reformer som syftar till ökad progressivitet i skatteskalan,
            väl motiverade. En lämpligt utformad förmögenhetsskatt är en sådan
            reform. Vi anmodar därför regeringen att skyndsamt för riksdagen
            presentera ett lagförslag om återinförande av förmögenhetsskatt.
          </p>
        </div>
        <div xml:id="i-HFyJpEhVe3TxoWWysmkRhR" type="signatureBlock">
          <list xml:id="i-H6f27xc2SvvzgV9rD3YUDs">
            <item xml:id="i-66uNaGXUJYN85TWKiVtrQy" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-Vv4YLeSCyXJ3HmgqrQaEBQ" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
