<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00259">
  <teiHeader>
    <fileDesc>
      <titleStmt>
        <title>Skärpta åtgärder mot skatteflykt och skattefusk</title>
        <author>Carl-Henrik Hermansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skärpta åtgärder mot skatteflykt och skattefusk</title>
          <idno type="rdwebb">G502259</idno>
          <rs type="number">259</rs>
          <ref type="dokument_url_text">http://data.riksdagen.se/dokument/G502259/text</ref>
          <ref type="dokument_url_html">http://data.riksdagen.se/dokument/G502259</ref>
          <ref type="dokumentstatus_url_xml">http://data.riksdagen.se/dokumentstatus/G502259</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RN1Ugq8inGYo2CfHzntv1j" type="signed"/>
        <correspContext corresp="i-RN1Ugq8inGYo2CfHzntv1j">
          <note type="signatory" corresp="i-FiisfXYQcUpGymcboYQpoF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__259/mot_198182__259-001.pdf"/>
      <div type="motHeader" xml:id="i-4ibNfK6QeYQub4dNCYq31U">
        <div type="motTitle" xml:id="i-Ce6xTp2en4upJNu3F7g2P7"/>
        <div type="motSubmissionInfo" xml:id="i-L9ydX3a2tTFrneSVtFGY7y"/>
      </div>
      <div type="motBody" xml:id="i-P5xi8Vfnmt6cn4cny3yNCK">
        <div xml:id="i-FLDxdZFPzdrhnuYvACxA9F">
          <p xml:id="i-EMEK5tSyrXZsN8fHvMPJv9">
            1
          </p>
          <p xml:id="i-7MrVhEfBcdLkeS7W3McDUb">
            Motion 1981/82:259
          </p>
          <p xml:id="i-863yhQQeFcntgPYZogvqoE">
            Carl-Henrik Hermansson Skärpta åtgärder mot skatteflykt och skattefusk
          </p>
          <p xml:id="i-N4dCZ9epmhRbU3kY5T9cF6">
            —- Morfar, är det sant att tokarna i Tälje bodde i Södertälje?
            Jag har läst det i en tidning. — Nja, därom tvistar de lärde.
            Jag tror att tokarna i Tälje fanns litet varstans. Och det gör
            dom nu också. Tälje är nog en stad östan om sol och västan om
            måne. — Berätta en skattsaga för oss, morfar! —- Ja, den här fabeln
            om Tälje tokar är ett slags skattsaga fast inte av den vanliga
            sorten. Här är det ingen skatt som blir upphittad, här är det
            en skatt som man trollar bort. — Berätta!
          </p>
          <p xml:id="i-MQBefLswXhvjkJZb44tWUf">
            Här följer Fabeln om tokarna i Tälje och marginalskatten
          </p>
          <p xml:id="i-9kZJVUVptHNgHfar2539Bb">
            Där Tokstan nu ligger, låg för länge sedan — det var på den tiden
            då lejonen ännu lekte i vårt land — en stad som hette Tälje. Med
            sina murar av bränt tegel, sina vindkiosker på taken och lusthus
            i träden, sina krokiga gränder doftande av gula rosor och kospillning
            reste den sig över den här och var av blåeld brinnande slätten
            lockande som en lustgård. Om fruktbarhet och rikedom vittnade
            också livet inom dess sju portar. Gullgult vete bars i korgar
            att tröskas på uråldriga träkvarnar. Juverstinna kor, vilkas mjölk
            var som grädde, trängdes vid hoar och bås och i låga kammare med
            tapeter av siden och kakelblå ugnar låg högar av härliga lökar
            under sängar pyntade med brokota täcken.
          </p>
          <p xml:id="i-41vGCmFcPypgGchLk6SH7W">
            Så berättar Torsten Kassius i sin bok Den gamla fabeln om Tälje
            tokar. Han berättar också om hur ryktet om stadens rikedomar och
            om Täljebornas klokskap spred sig vida omkring och om hur kalifens
            alla klokaste rådgivare kallades till fftämmande länder att ge
            råd. Men vad han inte berättar är vad som hände när tokarna i
            Tälje sedan skulle sänka skatten. När alla de kloka männen hade
            gett sig iväg till fftämmande land måste kalifen skaffa sig nya
            rådgivare. Men de visade sig snart vara oduglingar och snyltare.
            De plundrade ut folket med höga skatter och pålagor, men i deras
            egna kassakistor växte högarna av guld och ädla stenar. En av
            de värsta snyltarna var kalifens skatterådgivare. Han fick varje
            månad en hög med guldpengar av kalifen, men han betalade aldrig
            någon skatt. — Jag har inte råd, kved han. Jag måste förbättra
            mina egendomar. Men hans egendomar vansköttes och fick förfalla.
            Folket började undra var han gjorde av alla sina pengar. Det tisslades
            och tasslades på gator och i
          </p>
          <pb facs="riksdagen-motions-pdf/data/198182/mot_198182__259/mot_198182__259-002.pdf"/>
          <p xml:id="i-GTNKdZtiknoyhzkX5xYncC">
            Mot. 1981/82:259 12
          </p>
          <p xml:id="i-MhTAMagF2pztGaxSfdrmLR">
            kök. — Vi går hem till honom och ser efter, var det någon som
            föreslog. Då blev skatterådgivaren rädd. Han började skälva så
            benen skakade och tänkte att nu var goda råd dyra. Men så fick
            han en idé och skyndade sig iväg till kalifens slott. Han gick
            raka vägen till kalifen och sade: — Vördade härskare, tillgiv
            mig fattige undersåte att jag kommit på en idé som kan ge ännu
            mera guld i dina skattkistor. — Låt höra, sade ivrigt kalifen
            som också var en mycket sniken man. Och skatterådgivaren böjde
            sig fram och viskade i kalifens öra. När kalifen lyssnat en stund
            sken han upp som en sol och sade: — Det är ju en genial idé som
            jag kommit på. Sammankalla genast allt folket så skall jag läsa
            upp mitt beslut om skattesänkning för alla som det vederbör. Härolderna
            sammankallade allt folket och kalifen sade: — Mina goda rådgivare
            har berättat för mig att skattebördan är alltför tung. Jag har
            därför beslutat att sänka skatterna. Vad jag nu tänker genomföra
            är den största skattepolitiska reformen på många år. Eftersom
            det är marginalskatten som tynger värst har jag beslutat sänka
            den. Alla kommer att få sänkt marginalskatt! —- Hurra, ropade
            folket. Leve vår store skattesänkare! Och så kastade man hattarna
            upp i luften så högt att de aldrig kom ner mera. Men en gubbe
            som levde på att sälja de ägg som hans höns värpte var litet misstänksam
            och muttrade: — Hur ska det där gå till egentligen? Kalifen kommer
            ju att få mindre i skatt och det går han aldrig med på. —- Jag
            hör nog vad du säger, Höns-Pelle, ropade då kalifen. Men lyssna
            noga på mej så kommer du att förstå hur bra det blir när jag sänkt
            marginalskatten. Nu betalar jag dej 100 mynt om året för dina
            ägg. Av de 100 mynten måste du betala 50 i skatt. Det är på tok
            för mycket. Jag sänker skatten till 45. Men om jag skall få råd
            med det så kan jag ju inte betala lika mycket som förut för äggen.
            Det förstår en förstaklassare. Jag betalar 90 mynt i fortsättningen,
            men din skatt blir bara 45. Du har alltså fått en kraftig skattesänkning.
            För det är ju marginalskatten som det är viktigast att sänka,
            det är vi väl alla överens om? — Men om hönsen värper mera ägg,
            hur går det då, frågade Höns-Pelle bekymrat. —- Oroa dej inte,
            sa kalifens skatterådgivare. Då nackar du bara några hönor så
            är det problemet ur världen. Höns-Pelle gick jublande glad hem
            till sina höns och sin hustru. — Jag får skattesänkning, ropade
            han på långt håll. I fortsättningen behöver jag bara betala 45
            mynt varje år i skatt. Det är marginalskatten som är det viktiga,
            förstår du. Hustrun stod och bakade. — Ja, det där förstår jag
            väl, sa hon. Nu ska jag göra mindre bullar också. Jag kallar dem
            marginalbullar. Nu måste vi arbeta och spara. Vi måste skära ner
            vår konsumtion. Jag har nyss hört kalifen på radio.
          </p>
          <pb facs="riksdagen-motions-pdf/data/198182/mot_198182__259/mot_198182__259-003.pdf"/>
          <p xml:id="i-5buaatXZdo3bnZFQPFcbb7">
            Mot. 1981/82:259 13
          </p>
          <p xml:id="i-5hBv1K76uXcApX1seYG4zD">
            Och så bakade hon bara hälften så stora bullar och degen som
            blev över kastade hon ut genom fönstret. På natten vaknade Höns-Pelle
            och hade en otäck känsla av att han blivit lurad. Men så tänkte
            han: — Kalifen och hans visa skatterådgivare vet säkert bäst.
            Han vände sig mot väggen och somnade om. På morgonen nackade han
            10 höns. Han tyckte synd om dem för det var fina värphönor. —
            Det är tråkigt det här, sa han till dom, men kalifen har sagt
            att vi alla måste spara. Och så blev det sämre och sämre för Tälje
            tokar. Men kalifen och hans rådgivare kunde fylla sina skattkistor
            med ännu mera guld och ädla stenar. Tokarna knorrade inte. Marginalskatten
            hade ju sänkts. Att det blev sämre det fick man ta på köpet. Man
            kan ju inte få allt här i världen, eller hur?
          </p>
          <p xml:id="i-Hwk7uZAp7fiH2D7dFiSPbt">
            In
          </p>
          <p xml:id="i-2vXpDHUYRPeYrRdH4AFHWv">
            Krav om skärpta åtgärder mot skatteflykt och skattefusk har upprepade
            gånger ställts i riksdagen. Efter många år av utredningar och
            diskussion antogs slutligen av 1980/81 års riksdag en lag innehållande
            en allmän skatteflyktsklausul. Redan vid riksdagsbehandlingen
            riktades kritik mot lagens uttunnande form och krävdes hårdare
            bestämmelser. Se t.ex. vpk-motion 1980/81:59. De kritiska synpunkterna
            har under det tilländalup- na året besannats. Enligt uppgift har
            riksskatteverket i ett enda fall lämnat ett negativt besked. I
            en intervju i Dagens Nyheter den 28 december 1981 säger professorn
            i skatterätt Anders Hagstedt:
          </p>
          <p xml:id="i-X97mbWktbvYbHfkLWqd6JS">
            Generalklausulen uppfyller inte de löften som lagstiftarna gav.
            Tyvärr spanar vi fortfarande efter de människor som skulle bli
            snällare och hederligare när lagen om skatteflykt kommer. —-—-
            Det blev mycket väsen föringenting. Den ger inte ett nickel till
            staten. Den fångar t. ex. inte alls upp nolltaxerarna.
          </p>
          <p xml:id="i-T9guekUUxQsdGaHrz1D96K">
            På tidningens fråga: ”Gynnar dagens skattelagar de fiffiga och
            uppfin- ningsrika?” svarar professor Hagstedt: ”Ja, det kommer
            man knappast ifrån. Fiffigheten belönas.” Omfattningen f. n. i
            Sverige av skatteflykt och skattefusk finns av naturliga skäl
            inte exakt beräknad. Uppskattningarna varierar. I en undersökning
            om ”skatteundandragandet i Sverige” utförd av Ingemar Hansson
            beräknas att ca 20 miljarder kronor årligen undandras från beskattning.
            Undersökningen har emellertid kritiserats såsom alltför begränsad.
            I debatten har nämnts siffror för omfattningen av den s.k. dolda
            ekonomin ända upp till 250 miljarder kronor! Oavsett den verkliga
            omfattningen av de summor som undandras beskattning är alla överens
            om att beloppen är mycket stora. Innebörden i skatteflykt och
            skattefusk är ju att de som gör sig skyldiga till dessa handlingar
            på övriga medborgare övervältrar en skattebörda som de själva
            smiter ifrån. Skatteflykt och skattefusk måste alltså skarpt fördömas.
            Mera kraftfulla åtgärder från samhällsorganens sida borde därför
            vara en
          </p>
          <pb facs="riksdagen-motions-pdf/data/198182/mot_198182__259/mot_198182__259-004.pdf"/>
          <p xml:id="i-PW6Vnv9UsiWgAkQJKWJETM">
            Mot. 1981/82:259 14
          </p>
          <p xml:id="i-3acSr9SAmKSZB2CAZxudEM">
            självklarhet. Två förslag som kan öka effektiviteten i kampen
            mot skatteflykt och skattefusk ställs i denna motion: 1. En skärpning
            av gällande lagstiftning mot kringgående av skattelag (lagen mot
            skatteflykt), varvid förslagen i vpk-motionen 1980/81:59 är en
            lämplig utgångspunkt. 2. Tillsättande av en särskild, parlamentariskt
            sammansatt kommission med uppgift att fortlöpande ställa förslag
            om åtgärder mot skatteflykt och skattefusk. Med hänvisning till
            det ovan anförda föreslås. 1. att riksdagen hos regeringen begär
            förslag till skärpning av lagen mot skatteflykt i enligt med vad
            som utvecklats i motionen, 2. att riksdagen hos regeringen begär
            tillsättande av en särskild, parlamentariskt sammansatt kommission
            med uppgift att fort- löpande ställa förslag om åtgärder mot skatteflykt
            och skatte- fusk.
          </p>
          <p xml:id="i-RsQTykiwJL45LAMK1MJfzo">
            Stockholm i januari 1982
          </p>
          <p xml:id="i-Na6qoQakyycjH9PefBR77t">
            C.-H. HERMANSSON (vpk)
          </p>
        </div>
      </div>
    </body>
  </text>
</TEI>
