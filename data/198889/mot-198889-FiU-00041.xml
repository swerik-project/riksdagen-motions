<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-FiU-00041">
  <teiHeader>
    <fileDesc>
      <titleStmt>
        <title>med anledning av prop. 1988/89:91 om medel för en  folk- och bostadsräkning år 1990, m.m.</title>
        <author corresp="r-0 i-V193Sbzem4fs1MBp32cuww i-V193Sbzem4fs1MBp32cuww i-V193Sbzem4fs1MBp32cuww">av Göthe Knutson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1988/89:91 om medel för en  folk- och bostadsräkning år 1990, m.m.</title>
          <idno type="rdwebb">GC02Fi41</idno>
          <rs type="number">Fi41</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GC02Fi41/text</ref>
          <ref type="dokument_url_html">http://data.riksdagen.se/dokument/GC02Fi41</ref>
          <ref type="dokumentstatus_url_xml">http://data.riksdagen.se/dokumentstatus/GC02Fi41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Edr8dPspcvz5CAs1HndKsM"/>
        <correspContext corresp="i-Edr8dPspcvz5CAs1HndKsM">
          <ref>Proposition 1988/89:91</ref>
        </correspContext>
        <correspAction xml:id="i-UfxWY1rVxM2e74bxgsiWpe" type="signed"/>
        <correspContext corresp="i-UfxWY1rVxM2e74bxgsiWpe">
          <note type="signatory" corresp="r-0"/>
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-V193Sbzem4fs1MBp32cuww"/>
        </correspContext>
        <correspAction type="submission" xml:id="i-KTvvZJBEdpj8w37vf4t74B">
          <date when="1989-03-16"/>
        </correspAction>
        <correspAction type="dismissal" xml:id="i-Fgg2HjyWzcTqKzJFvWD6sU">
          <date when="1989-03-17"/>
        </correspAction>
        <correspAction type="referral" xml:id="i-5YuhqfjYKjTgQapqLWfvZx">
          <date when="1989-03-20"/>
        </correspAction>
        <correspAction type="assigned" xml:id="i-Uo72rVy16VGqxbCa9RtpMr">
          <date when="2014-11-23"/>
          <time when="13:00:03"/>
        </correspAction>
        <correspContext corresp="i-Uo72rVy16VGqxbCa9RtpMr">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_fi_41/mot_198889_fi_41-001.pdf"/>
      <div type="motHeader" xml:id="i-FyAcNRKBvpcyQKroDuXgV9">
        <div type="motTitle" xml:id="i-MTLdStWJeveRLn5EE5fwm"/>
        <div type="motSubmissionInfo" xml:id="i-4eZ4uaipRcWXJK31tEpVyx"/>
      </div>
      <div type="motBody" xml:id="i-V5vHCWkQ12DFFqcg8ZDvbW">
        <div xml:id="i-7f25kWQJhWRsTU86sjZvw9">
          <p xml:id="i-Txz4j8Hv6yKPJyi12rWSBG">
            Motion till riksdagen 1988/89:Fi41
          </p>
          <p xml:id="i-HVV1CZXd3EK3Ym7am7bTY3">
            av Göthe Knutson (m)
          </p>
          <p xml:id="i-NLDFfhUTS7hV6yAgVH51cR">
            med anledning av prop. 1988/89:91 om medel för en folk- och bostadsräkning
            år 1990, m.m.
          </p>
          <p xml:id="i-4jGkRUyQHfLybHSoTuprkj">
            Civilministern avser lägga det egentliga folk- och bostadsräkningsförslaget
            (FoB) med lagtext m.m. våren 1990. Det är beklagligt. FoB är dock
            inte en så enormt invecklad fråga. Civildepartementet borde ha
            kunnat klara att genomarbeta allt till en enda proposition, som
            lagts nu, ett år innan räkningen genomförs. Regeringen äskar 28,4
            milj. kr. i anslag och bereder riksdagen möjlighet att ta del
            av dess synpunkter på några delfrågor. Om riksdagen inte nu framför
            invändningar på dessa punkter, torde regeringen anse dem godtag-
            na. Denna motion granskar dem därför. Inte ens våren 1990, ett
            halvår innan, tror sig regeringen om att presentera riksdagen
            ett komplett beslutsunderlag. Beslut när själva räkningen skall
            ske måste tydligen delegeras till SCB. Beslut om FoB-registrets
            rättsliga karaktär skall tydligen delegeras till en kommission.
            Båda besluten förefaller kunna beskrivas som fundamentala förutsättningar.
            Den förvaltningsadministrativa planeringen av FoB 90 höljer varken
            civildepartementet eller SCB i någon större ära.
          </p>
          <p xml:id="i-Uk4gT693bop6gR8T35kU7K">
            Varierande syften
          </p>
          <p xml:id="i-QaMHbATfhcFrdG4rZ9R1nm">
            Vi hade förr årlig mantalsskrivning. Data sammanställdes i årliga
            mantals- längder. De statistiska behoven, mest befolkningsstatistiken,
            tillfredsställdes som en bifunktion. Så reformerades detta. Huvudkällan
            för folkbokföringen blev ett kontinuerligt fört register, men
            dettas registerkvalitet skulle kontrolleras vart femte år. Detta
            förfarande döptes till FoB. Olika intressen- ter har därefter
            FoB för FoB urholkat mantalsräkningskaraktären. FoB har till sist
            blivit någon slags longitudinell riksforskningsstudie i ämbetsverksregi.
            Pendlingarna efter politiska konjunkturer beskrivs i propositionen
            s. 4. Regeringens tal (s. 3) om ”regelbundenhet” är något överdriven;
            tvärt om, extrafrågorna förekommer oftast bara i en FoB utan att
            återkomma. Denna gradvisa omdefinition av FoBs syften är grunden
            för FoBs — och SCBs — numera grundmurat dåliga rykte som det svenska
            samhällets integritetshotare nummer ett. SCB-ledningen tror, och
            statsrådet Wallström synes av propositionen att döma dela uppfattningen,
            att om bara gemene medborgare propagandavägen bibringas uppfattningen
            att alla blankettdata är till för forskning och samhällsplanering,
            så fyller denne med glädje i FoB-blanketten. Det torde vara en
            fullständigt ofruktbar väg att återupprät- ta allmänhetens förtroende
            för FoB och för SCB, närmast önsketänkande.
          </p>
          <p xml:id="i-CoDbaUyf7NMtMhKHeeXady">
            15
          </p>
          <pb facs="riksdagen-motions-pdf/data/198889/mot_198889_fi_41/mot_198889_fi_41-002.pdf"/>
          <p xml:id="i-LbUmcLaYwTCd5vJKWvQ7AC">
            Om FoB behållit namnet mantalsräkning och enbart gällt sådant
            som namn, bostadsadress och civilstånd, och bara använts för datakvalitetskon-
            troll av folkbokföringen, skulle medborgarna godta både räkningen
            och syftet. Det är för att FoB blivit något annat, något undanglidande,
            något diffust med oklara syften, som många medborgare dragit sin
            egen slutsats med resultatet: de tror inte längre på SCB. De ställer
            propagandan mot fakta och genomskådar.
          </p>
          <p xml:id="i-Aa2wZJgCFsSx4ju8ojwD8y">
            FoB och folkbokföringen
          </p>
          <p xml:id="i-T8fmGuFDEP3vpcaYnhtxjn">
            Regeringen föreslår nu att FoBs funktion att kontrollera folkbokföringen
            upphör. Detta, på sätt och vis propositionens huvudförslag, hålls
            dolt i texten som en integritetsfråga, s. 7: ”Det är också viktigt
            att av integritetsskäl skilja på register för administrativa ändamål,
            och sådana register som skall användas endast för framställning
            av statistik. Således anser jag att uppgifter från folk- och bostadsräkningar
            inte bör användas för kontroll av folkbokfö- ringen.” Orden läggs
            i statsrådet Wallströms mun, men tankegången är så väl känd som
            SCB-chefens käpphäst i otaliga offentliga debatter, att det kan
            betecknas som ett direktcitat av honom. Allmänheten känner sin
            integritet hotad av all datainsamling och -lagring, men på precis
            motsatt sätt: en myndighet godtas som insamlare av data, om myndigheten
            håller sitt löfte att bara använda persondata för det ändamål
            som utlovats. SCB, särskilt SCB-chefen, har för sin del många
            gånger lovat, som citatet anger, att ”bara” använda de data SCB
            samlar och lagrar för ”statistik”. I många debatter — SCB-chefen
            har fördelen av att vara både öppen och debattglad — har han då
            fått mothugg: påståendet är ju inte sant! SCB använder data till
            mer och till andra syften, och då brukar folkbokfö- ringen standardmässigt
            nämnas som exempel. Det kan inte seriöst påstås att denna samkörning
            av FoB med folkbokfö- ringsregistren hotar den personliga integriteten.
            Vad som hänt är att den åberopats i debatten om den personliga
            integriteten som ett exempel på att SCBs propagandaimage av sig
            självt som myndighet varit oriktig, ja förljugen. SCB må lida
            obehag av det, men det är inte skäl nog för att plötsligt, utan
            motivering, dolt i en proposition, avskaffa den nytta vi alla
            kan få av att FoB fortfarande utnyttjas också för datakvalitetskontroll
            av folkbokföringen. Detta är det naturliga sättet att ordna den
            saken till låg kostnad, och FoB 90 bör användas för det. Om inte,
            bör regeringen i den slutliga FoB-propositionen nästa vår redogöra
            för hur datakvalitetskontrol- len annars tänks ordnad. SCBs problem
            med integritetshotsimagen är av underordnad betydelse i jämförelse.
            De är dessutom i så fall inte bara folkbokföringen det gäller.
            Saken bör bedömas konsekvent. SCB uppgav för några år sedan ytterligare
            fem sådana användningar av både FoB och andra tvångsinsamlade
            räkning- ar. När det gällde skördeskadeskyddet, numera i stiftelseregi,
            administrera- de SCB detta register i egenskap av ren förvaltningsmyndighet.
            Vore regeringen konsekvent, bör den verksamheten ut ur SCB.
          </p>
          <p xml:id="i-CD7iU32GNp2uzmgVuMctQ1">
            Mot. 1988/89 Fi41
          </p>
          <pb facs="riksdagen-motions-pdf/data/198889/mot_198889_fi_41/mot_198889_fi_41-003.pdf"/>
          <p xml:id="i-6NPtJ7jhso4Qi9xBJDtvGn">
            FoB utan koppling till folkbokföringen
          </p>
          <p xml:id="i-Hwsb1By7HRDjNpv5cKUxEC">
            Om FoB-data rörande viss person inte får användas för folkbokföring
            eller annan myndighetsutövning, kan lika fullt följande hända.
            SCB har inte längre skyldighet att kontrollera datakvaliteten
            som förvaltningsmyndighet, men andra myndigheter kan fortfarande
            beställa uppdrag. Riksskatteverket kan tänkas ge sådant uppdrag
            till SCB, med eller utan regeringsbeslut. Vilka uppdrag SCB får
            åta sig är i praktiken inte författningsreglerat. Numera håller
            sig merparten centrala ämbetsverk med självaktning med egna forskartjänster
            och kan åberopa något lämpligt forskningssyfte bakom sin framställning
            eller sitt uppdrag. Skall det vara någon mening med ett sådant
            förbud, måste det skrivas in i FoB-lagen så att det gäller alla
            i myndigheter och med i lagen inskriven straffsanktion vid överträdelse.
            Över huvud taget bör den kommande FoB 90-lagen mera utformas som
            en registerlag. Först då får datainspektionen klara riktlinjer
            för sin tillsyn. Datalagen förutsätter det. Det räcker alltså
            inte med att beskriva vad som får insamlas och lagras för data.
            FoB 90-lagen måste också föreskriva vilka som får ta del av registret
            och hur länge det lagras, och med vems registeransvar. Ta som
            exempel ordet ”hushåll” s. 5. Det är för oprecist för att styra
            vad som faktiskt får lagras. Det vore bättre att i en bilaga till
            FOB-lagen räkna upp själva FoB-registret som det faktiskt ser
            ut i den exakta COBOL-form som SCB använder. Den är i varje fall
            inte mindre svårförståelig för en lekman än juristprosan i lagen.
            Om det nu bara står ”hushåll” blir FoB 90-lagen bara en ramlag
            som egentligen inte styr alls, men just på grund av allmänhetens
            misstro bör den vara en normativ lag. Alltså bör till lagen fogas
            en bilaga som exakt beskriver datatermerna i FoBs huvudpost på
            det väl etablerade programspråk som sådana poster beskrivits med
            alltsedan 60-talet. Förmodligen står ”hushåll” för personnummer,
            namn etc. och då bör detta anges i stället, men det är en gissning.
            Om inte, är statsrådet Wallström skyldig riksdagen en förklaring,
            hur hon tänker sig, att helt anonyma, ifyllda FoB-blanketter skall
            paras ihop med de befintliga dataregistren. Någon adress skall
            tydligen inte uppges av den som lämnar uppgift.
          </p>
          <p xml:id="i-ByP2XVyGMuVCffXSiM7kEv">
            Medborgarnas verkliga kritik av FoB och SCB
          </p>
          <p xml:id="i-CpGJ5QNKP4QDShuvcz9P4C">
            SCB överdriver folkbokföringens roll — gemene man fyller trots
            allt i blanketterna även om data också används förvaltningsadministrativt.
            Men det ligger en svår konflikt på ett annat plan i citatet från
            s. 7 ovan. I orden ”endast för framställning av statistik” inbegriper
            SCB: 1. Kommersiell försäljning av tvångsvist insamlade data.
            2. Utlämning av individdata till forskare, även forskare anställda
            i förvaltningsmyndigheter. 3. Utlämning av individdata till offentliga
            utredningar och deras experter och uppdragstagare. 4. ”Arkivläggning”
            av datamagnetband på så sätt att dessa i åratal behölls i SCBs
            lokaler tillgängliga för myndigheten. 5. Lån av dessa arkivlagda
            band för samkörningar vilket någon gång sker inom ramen för äldre
            tillstånd, men oftast utan datainspektionens vetskap eller tillstånd.
          </p>
          <p xml:id="i-Cz7iwdVPfCyHdvnDSLenJz">
            Mot. 1988/89 Fi41l
          </p>
          <p xml:id="i-3QE3eeeFDwREEcWTg8RyDs">
            17
          </p>
          <pb facs="riksdagen-motions-pdf/data/198889/mot_198889_fi_41/mot_198889_fi_41-004.pdf"/>
          <p xml:id="i-KUzrhM7cbENpXLB635TDKE">
            6. Svag, i praktiken ofta ingen, kontroll att vidarelämnade data
            verkligen behålls av den forskare etc. som fått den av SCB; om
            denne anser sig behöva lämna data vidare i ett andra steg, även
            till utländsk forskare, kan det ske helt lagligt, exempelvis enligt
            sekretesslagen 1 kap. 5 $. 7. Att SCBs data om en medborgare,
            som lämnats ut som forskningsmate- rial för enbart forskning,
            till sist lika fullt används i förvaltningsärenden där medborgaren
            är part. 8. Rutinpåståenden som ”SCB garanterar sekretess för
            Dina data”; den garantin är utan värde, då det är kammar- och
            regeringsrätterna som ensamma slutligt avgör om sekretess råder,
            inte SCB. 9. Själva det utdelade FoB-informationsmaterialet, där
            alla gjorda bro- schyrer hittills varit starkt vinklade, och med
            lätt hand glidit förbi den verkliga bilden av allt vad FoB-data
            används till. Upphovet till såväl FoBs som SCBs motvind i opinionen
            är mycket enkelt: den enskilde medborgaren godtar inte detta SCBs
            språkbruk om vad som är ”statistisk verksamhet”. Medborgaren menar
            då offentlig statistik och enbart vad som trycks så snart som
            möjligt efter insamlingen. Inget mer. Och detta godtas ungefär
            av de skäl som anförs i propositionen: visst skall vi ha en god,
            offentlig statistik för den kommunala planeringen tillgänglig
            för alla, också dem som inte har råd med att lägga uppdrag på
            SCB. Allmänheten anser lagringstiden vara mer avgörande än vad
            som samlas in via blanketterna. Om SCB accepterade att alla FoBs
            grunddata förstördes efter några år, kunde mer eller mindre vad
            slag av frågor som helst få ställas. Men SCB godtar inte detta,
            så alla mot SCB kritiska enkätsvarare förblir misstrogna. Det
            finns en klar tendens och allmänheten vet detta, att de som samlat
            in forskningsdata steg för steg tänjer tillåten lagringstid så
            länge som möjligt. Det lyckas dem ofta, men inte alltid i tysthet.
          </p>
          <p xml:id="i-X8AJfF6aGkra221XVSJZdV">
            SCBs datasäkerhet
          </p>
          <p xml:id="i-UekukAHuW38hugyKrFw9Py">
            Mot alla försäkringar om god datasäkerhet i SCBs verksamhet kan
            påvisas besvärande exempel på brister, delvis av upprörande slag
            med konsekvenser för personers integritet. SCB torde snarast ha
            sämre säkerhet än exempelvis en storbank, och den i rasande tempo
            genomförda smådatoriseringen inom myndigheten torde, som vanligt,
            vara genomförd utan egentlig eftertanke på vad offentlighetsprincipen,
            sekretesslagen och datalagen kräver. Säkerhets- läget har därigenom
            försämrats. FoB-data planeras (s. 10) bli distribuerade till kommunerna
            via datanät. Det kan vara ett svårt datasäkerhetshot. När nu SCBs
            interna datanät bevisligen visat sig kunna hota den personliga
            integriteten, kan det ifrågasät- tas om sekretessen duger, när
            också det allmänna telenätet blir inblandat. Den kommande FoB
            90-lagen bör förbjuda exempelvis inmatning av blankettdata med
            individuppgifter den vägen. Som exempel på läget kan nämnas, att
            det under ett halvår stod en oanvänd dataterminal i ett hörn på
            huvudregistraturen, vilket naturligtvis innebar slöseri. Orsaken
            var att något motsvarande datorprogram inte blivit utarbetat av
            SCBs dataavdelning i Örebro. Annat exempel: SCB gjorde en undersökning
            om nyttan med alla hastigt köpta smådatorer: vid filialen vid
          </p>
          <p xml:id="i-JNpj1DNPPmdQJQYYWNzy4T">
            Mot. 1988/89 Fi41
          </p>
          <p xml:id="i-VcrAu7d6vPoR5pmM9JqtRk">
            18
          </p>
          <pb facs="riksdagen-motions-pdf/data/198889/mot_198889_fi_41/mot_198889_fi_41-005.pdf"/>
          <p xml:id="i-gBdiGSAyGLa967rynw7Vb">
            Fredsgatan i Stockholm fann man en helt oanvänd dator. Personalen
            där sa, att man inte bett om den. Orsaken var, enligt det interna
            protokoll varur denna uppgift stammar, att SCB-ledningen bestämt
            att denna dator skulle stå där om ledningen skulle vilja meddela
            sig via den. Telefon och internpost förefaller enklare och billigare,
            och är också säkrare än datornät. En annan observation är att
            SCB helt misslyckats att hålla någon slags linje i vad som anskaffats
            av maskin- och programvaror. Inte ens myndigheten själv överblickar
            läget. Vad som förevarit måste betecknas som en obefintlig investeringsplanering.
            Statsrådet Wallström anmäler (s. 10), att hon åter- kommer till
            regeringen angående en rörlig kredit om 15 milj. kr. Regeringen
            bör hellre redovisa för riksdagen, dels gjorda investeringar,
            dels vunna rationaliseringsvinster, dels planerna för framtiden.
            Hela maskinsystem, som kommit ur bruk eller som visat sig vara
            rena felköp, kan förmodligen avyttras via försvarets överskottsförsäljning.
            Det bör också bevakas, om det som hänt har samband med försöksverksamheten
            med treårsbudgetering.
          </p>
          <p xml:id="i-UQLg8RpmeQvGs2R8zp6MsF">
            SCB och datalagen
          </p>
          <p xml:id="i-HEK2JigSuJvFDDnShJtqcq">
            Regeringens besked (s. 7) att datalagen skall fortsätta gälla
            i SCB är glädjande. Detta borde sätta punkt för allt tal om att
            datalagen ”egentligen” inte gäller för SCBs dataregister. Därmed
            borde den s.k. envägskrypterings- tanken vara död. Dess syfte,
            i praktiken enda syfte, var att kringgå datalagen. SCBs samtidiga
            ståndpunkter, att man dels vill skydda integriteten, dels vill
            sätta datalagen ur spel, har i hög grad skadat SCBs anseende.
            Det är därför bra att regeringen nu uttryckligen slår fast, att
            datalagen är till fördel för SCB. Statsrådet Wallström synes omedveten
            om följande. Precis i det syfte hon anger, har registrerade begärt
            registerutdrag enligt datalagen 10 redan från FoB 85 för att se
            om innehållet är riktigt. SCB vägrade först att alls lämna ut
            utdrag. Sedan meddelade man, att myndigheten inte hade sådan skyldighet,
            för det fanns inget FoB-register. Därefter medgav man att registret
            fanns men att ”det var inte färdigt”. Detta skedde två år efter
            insamlingen, och efter det att registret tagits i bruk för sitt
            ändamål, låt vara endast för snabbstatistik. Efter ett helt års
            väntan sände så SCB ut utdrag till dem som begärt detta. Enligt
            en obekräftad uppgift hade programmeringen av den modul som skriver
            ut datalagsutdragen placerats allra längst ner på prioritets-
            listan, och det var orsaken till dröjsmålet. Det är samma stil
            som i Metropolit-projektet, som gjorde på motsvarande sätt. Med
            samma konse- kvens, att allmänheten börjar undra vad som menas
            'med respekt för datalagen. Enligt tryckfrihetsförordningen 2
            kap. 7 $ blir FoB-registren allmänna handlingar i det ögonblick
            de tas i bruk för sitt ändamål vare sig det är preliminär statistik
            eller inte. Enligt expeditionskungörelsen 19 $ andra stycket skall
            SCB tillhandahålla utdragen inom två veckor.
          </p>
          <p xml:id="i-JJXR5RmN4xUaJP97AFGRsg">
            SCBs kommersiella dataförsäljning
          </p>
          <p xml:id="i-4hdkySHcQjA7Rz24oWaYmq">
            SCB samlar tvångsvist in data från allmänheten för offentlig
            statistik, men vare sig SCBs kommersiella försäljning av tvångsvist
            insamlade data, det s.k.
          </p>
          <p xml:id="i-13PtKhq13PXVHfHafZprZm">
            Mot. 1988/89 Fi41
          </p>
          <p xml:id="i-NuQ2DkVBrxx3d71qR4eH44">
            19
          </p>
          <pb facs="riksdagen-motions-pdf/data/198889/mot_198889_fi_41/mot_198889_fi_41-006.pdf"/>
          <p xml:id="i-7igsp3iNHXoQ9GewMwAZz3">
            ”datanaseriet”, eller annan vidareutlämning av data, ryms inom
            begreppet offentlig statistik. Detta är dock FoB-debattens kärna.
            SCB brukar bemöta detta med: ”Vi säljer ”verkligen” inga individdata
            till begagnade bilhandla- re.” Men det är inte köparna som gör
            enkätsvararen misstänksam; det är SCBs alldeles egen kommers och
            marknadsföring. Skillnaden syns i propositionen s. 9: Den offentliga
            statistiken som varje kommun får utan kostnad uppfattas inte som
            ett hot mot integriteten. Den sammanställs en gång snart efter
            det att FoB sammanställts. Men därefter fortsätter SCB sälja data
            tio år framåt på kommersiell basis, och det godtar inte medborgaren.
            Det spelar då ingen roll om kommunen gör ett uppdrag för den kommunala
            bostadsstiftelsens räkning, eller landstinget för regiontrafikens.
            I den mot FoB kritiske medborgarens ögon är det lika fullt ”datanaseri”
            som hotar hans integritet. Med följd att hans FoB-blankett får
            förbli oifylld.
          </p>
          <p xml:id="i-KV8VrpTygFRBkdUHRYGj9v">
            Bortfallet
          </p>
          <p xml:id="i-VCveB9koKcsWib2kpyXedW">
            Bortfallet i FoB 85 är räknat, men tydligen inte antalet vägrare,
            och det är ju förvånande i en så urstatistisk miljö som FoB. FoB
            90 bör kunna redogöra för detta, då siffran ger riksdag och andra
            nödvändig information hur väl allmänheten accepterar FoB. Exempel:
            En lokal FoB-ansvarig i Nacka ringde hem till en som vägrat svara
            och frågade hemmavarande barn: ”Är din pappa fortfarande journa-
            list?” Det kallas imputering. Resten av hans FoB-85-frågor förblev
            antingen oinsamlade, eller så hämtades data från något befintligt
            register. Förfarandet var säkerligen vanligt. Han noterades därefter
            uppenbarligen som att ha besvarat FoB 85. En annan offentlig debatt,
            med författaren Jan Myrdal, visade att vare sig SCB eller de lokala
            organisationerna anmälde vägrare bortsett från de personer som
            kungjorde sitt avståndstagande offentligt. Antalet vägrare slog
            rekord i FoB 85. SCB vågade inte utmana opinionen genom att ta
            till förelägganden i masskala. Om FoB 90 inte kommer till nytta
            för folkbokföring eller annan myndighetsutövning, finns det heller
            ingen anledning att behålla straffsank- tionen mot vägrare. Pinsamma
            fall kan då undvikas; att kritisera FoB eller SCB enligt yttrandefriheten
            bör inte medföra sidoeffekten av att länsstyrel- sen utfärdar
            föreläggande för enbart dessa vägrare och FoB-kritiker. Detta
            stämmer med regeln om informerat samtycke från den som ombeds
            lämna ut sina data till forskare, och varför skulle inte den regeln
            gälla FoB, när FoB inte längre har knytning till myndighetsutövning?
          </p>
          <p xml:id="i-9fkLxBPKsVufQv8KvH8pop">
            Vidarelämningsspärr för FoOB-data
          </p>
          <p xml:id="i-9hKULw68d2aKwJNYwVr7h">
            Straffsanktionen visade sig sakna betydelse för att påverka vägrare
            i FoB 85, men i FoB 90 lär det bli än värre bortfall beroende
            på en enda mellankom- mande händelse: debatten om Metropolit-projektet.
            Den borde ju ha varit något som enbart angått universitetet i
            Stockholm, men SCB-chefens emfatiska försvar, där han framstod
            som dess offentliga talesman, medförde att allmänheten uppfattade
            Metropolit som en SCB-verksamhet. Och att
          </p>
          <p xml:id="i-F8nLhJVodzXq8FJ6MGiYFZ">
            Mot. 1988/89 Fi41
          </p>
          <p xml:id="i-Muh4ac6LQzVQtUUfB9BAtL">
            20
          </p>
          <pb facs="riksdagen-motions-pdf/data/198889/mot_198889_fi_41/mot_198889_fi_41-007.pdf"/>
          <p xml:id="i-LBhozHMmirSVoUv4tL1omj">
            projektets, som det uppfattades, förakt för medborgarnas personliga
            integri- tet helt överensstämde, i själva verket var, SCBs ståndpunkt.
            Till bilden hör den aparta, förvaltningsrättsligt anmärkningsvärda
            åtgärden, att SCB använ- de 60 000 kr. av dess vetenskapliga råds
            budget för en opinionsannons underskriven av universitetsrektorerna
            med oreserverat stöd för Metropolits ansvariga, inklusive projektets
            syn på rätten till personlig integritet. Justi- tieminister Wickbom
            tog sedan avstånd från den åtgärden i riksdagen, men då var skadan
            redan skedd för SCB. Förloppet medförde omedelbart svårigheter
            för SCBs intervjuare oavsett vad de frågade allmänheten om. Regeringen
            har sin syn på vad som bör göras: mer information och propaganda
            inför FoB 90. Alltså mer av det som inte fungerade i FoB 85. Motviljan
            mot FoB beror inte på okunnighet, utan på allmänhetens kunnighet
            om vad SCB verkligen använder FoB-data till. Efter Metropolit
            torde ingen propaganda enbart, alltså utan reala ändringar som
            gör propagandan trovärdig, kunna ändra på allmänhetens syn på
            FoB och på SCB. Och den reala ändring som krävs, är att SCB tvingas
            begränsa sin användning av insamlade FoB-data till vad som ligger
            inom det allmänna rättsmedvetandet som godtagbart: den offentliga,
            tryckta statistiken som står till envars förfogande. Inget ”datanaseri”
            oavsett SCBs formella rubricering av det. Ingen som helst utlämning
            av individdata till forskare eller andra stående utanför SCB.
            FoB 90 bör ha en spärr av samma typ som finns i SPAR mot direktreklam.
            Spärren skall inrapporteras genom en ruta att kryssa i på FoB-blanketten.
            FoB 90-broschyren bör givetvis ha en sannfärdig beskrivning av
            vad data används till när kryss saknas. FoB-lagen bör utformas
            så att ingen, inte ens regeringen, bör få rätt att upphäva verkan
            av en sådan vidarelämningsspärr. Personer som begärt sådan spärr
            skall veta att deras data inte lämnas ut utom SCB i något fall:
            varken till forskare, myndigheter, kommuner, offentliga utredningar
            etc. Den bör gälla samtliga SCB-registers individdata, men själva
            spärrinformationen behöver endast registreras i FOB-90-registret.
            Den bör spärra all utlämning, såväl på papper som på datamedium.
            SCB bör uppfatta detta förslag om en vidarelämningsspärr på rätt
            sätt: det är avsett som en hjälp att återupprätta förtroendet.
            Det räcker inte med ord och propaganda. Det måste också till konkreta
            åtgärder som denna.
          </p>
          <p xml:id="i-GLnauZ7GKLwM7V1ZdB9hEU">
            Kommunala beslut
          </p>
          <p xml:id="i-QyzQcxA51CGYUDayBNpFFX">
            Propositionen s. 3: ”Det ligger i medborgarnas intresse att de
            regionala och lokala organen kan fullgöra sina åligganden på ett
            rationellt sätt. Det förutsätter tillgång till uppgifter om hela
            befolkningen ...”. Så brukar den sedvanliga FoB-filosofin beskrivas,
            trots att påståendet är högst tvivelaktigt. En stockholmsförort
            och en glesbygdskommun torde snarare ha helt olika behov av beslutsunderlag.
            De kan visserligen välja olika redigeringar av FoB-materialet,
            men bara inom ramen för rikslikformiga rådata. Och dessa är rikslikformiga
            också därför att SCB önskar rationalisera sin uppdragsverk- samhet
            inom ramen för några få, generella sammanställningssystem som
            producerar resultat för alla sorters uppdrag. Den västtyska motsvarigheten
            till SCB konstaterade i början på 80-talet att
          </p>
          <p xml:id="i-M9eQfUgxo9iV5yBB9s5JJN">
            Mot. 1988/89 Fi41
          </p>
          <p xml:id="i-FXCpcxcX23QZEuzCobX9K5">
            21
          </p>
          <pb facs="riksdagen-motions-pdf/data/198889/mot_198889_fi_41/mot_198889_fi_41-008.pdf"/>
          <p xml:id="i-HoGqxZpRJyJ9mwmDx9sd2q">
            totalpopulationsundersökningar knappast gav bättre statistik
            än delpopula- tioner ens inom socialstatistiken. Våra FoB-metoder
            framstår som oprecisa, dyra och gammalmodiga. Jämför uppräkningarna
            s. 5 och 6. Merparten FoB-data kommer från befintliga register,
            mindreparten från själva FoB- insamlingen. Ytterligare en konsekvens
            om FoB inte längre används för kontroll av folkbokföringen borde
            vara att kommunernas medverkan blir frivillig. Om en kommun avstår,
            kommer ingen lokal FoB-statistik fram för den kommu- nen. Den
            får ta fram det planeringsunderlag den anser sig behöva i egen
            regi, eller som uppdrag. Men riksstatistikens kvalitet är inte
            beroende av att just den kommunens alla innevånare är med i FoB.
            Riksstatistiken kan använda enklare metoder i de kommuner som
            avstår, utan att relevansen i FoB eftersätts. Om en kommun skulle
            föredra att använda sina pengar på eget sätt med hjälp av något
            fritt upphandlat intervjuinstitut, borde det kunna godtas i FoB
            90.
          </p>
          <p xml:id="i-V9menLydjPCgJGbknWJx6g">
            Hemställan
          </p>
          <p xml:id="i-U26cuHmvJRh1QQCCwakFtJ">
            Med hänvisning till det anförda hemställs 1. att riksdagen hos
            regeringen begär en utredning och förslag angående alternativa
            möjligheter till FoB att kontrollera datakvalite- ten i folkbokföringsregistren,
            eller, om sådana inte gives, att FoB 90-data används till detta,
            2. att riksdagen som sin mening ger regeringen till känna a. att
            den aviserade FoB 90-lagen utformas som en registerlag, b. att
            till FoB 90-lagen bör fogas en bilaga, vari normativt beskrivs
            individens dataposts uppbyggnad i FoB 90-registret, c. att denna
            lag utformas utan straffsanktion mot vägrare, d. att lagen bör
            utformas så, att de uppgiftslämnare, som inte önskar få sina individdata
            använda för annat än tryckt offentlig statistik, kan anmäla att
            en särskild vidarelämningsspärr som gäller alla individdata om
            denna person, införs, 3. att riksdagen begär att regeringen redovisar
            inför riksdagen de senaste årens investeringar i datasystem i
            SCB, och vilka kostnader och rationaliseringsvinster dessa givit,
            4. att riksdagen hos regeringen begär en utredning och förslag
            angående kommuns rätt att begära att kommunen och dess invånare
            inte skall delta i FoB 90, för det fall FoB-data inte längre skall
            användas för att kontrollera folkbokföringen.
          </p>
          <p xml:id="i-4x9fLp1a6E6PdZqtiwUygn" type="date">
            Stockholm den 16 mars 1989
          </p>
          <p xml:id="i-ABAJ7zSjZs8G9jZisi3iYj">
            Göthe Knutson (m)
          </p>
          <p xml:id="i-9i3KUrhCaYWaX4UGYunos6">
            Mot. 1988/89 Fi41
          </p>
        </div>
      </div>
    </body>
  </text>
</TEI>
