<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1940--ak--00193">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__ak__193/mot_1940__ak__193-001.pdf"/>
      <fw xml:id="i-NY8DGqaC3mXVbey7hC24oQ">
        Motioner i Andra kammaren, Nr 193. 3
      </fw>
      <div xml:id="i-6J7bfhM1nSi5B3MqNRMnBi" type="motHeader">
        <div xml:id="i-6PkgPRAFgFCGWkx4MLMpMJ" type="motTitle"/>
        <div xml:id="i-Jrv7puGxhNThLsCLTiQG8p" type="motSubmissionInfo"/>
      </div>
      <div xml:id="i-ECwdSrark9xWPcugPmcXe1" type="motBody">
        <div xml:id="i-T1dYwbXW45YMHqYFShqEmr">
          <p xml:id="i-FchRpPYXV8PGxoz8tiYiii">
            Nr 193.
          </p>
          <p xml:id="i-KobNAPwMJMVKdzvee6XX2d">
            Av herr Dahlbäck, angående utredning om vissa ändringar i lagen
            om adoption, m. m.
          </p>
          <p xml:id="i-N6dB5GzuZatnp9dbD7ghch">
            Gällande lag om adoption medger regelmässigt adoptionsrätt endast
            för så- dana personer, som sakna egna barn. Hava de blivande adoptionsföräldrarna
            bröstarvingar, får domstolen icke lämna tillstånd till adoptionen,
            med mindre synnerliga skäl att göra undantag från regeln föreligga.
            Som grund för den avvisande hållning, lagen sålunda intar, har
            i förarbetena till adoptionslagen åberopats det intrång i de legitima
            avkomlingarnas ställning, som en adoption av främmande barn skulle
            innebära. Såsom undantag från regeln om förbud att under denna
            förutsättning adoptera ha angivits fall, då en adoption skulle
            vara synnerligen önskvärd, oaktat egna barn finnas. Hit hörde
            då framför allt det, om någon ville adoptera en nära släkting,
            som då skulle uppfostras till sammans med adoptivföräldrarnas
            egna barn. Likaså det då makar med egna barn ville adoptera den
            enes tidigare barn utom äkten- skapet. I en motion vid 1938 års
            riksdag föreslogs utredning rörande ändring av 8$ i adoptionslagen
            av den innebörd, att lagen icke skulle lägga hinder i vägen för
            att barnfattiga familjer, med t. ex. endast ett eller två barn,
            skulle fullständigas genom adoption av ännu ett. Denna motion
            tog sikte på de fördelar som borde kunna beredas barn, födda i
            enbarnsäktenskap, därigenom, att de bleve upp- fostrade tillsammans
            med ytterligare ett barn, som för sagda ändamål skulle få adopteras.
            Motionen blev emellertid avslagen. I och för sig må detta vara
            att beklaga. Men även om riksdagen inte kunde finna tillräckliga
            skäl föreligga för att ändra adoptionslagen för de barns skull,
            som finnas i enbarnsäktenskapen, så kan man å andra sidan fråga
            sig, om icke en lagändring borde komma till stånd för den långt
            talrikare barnkategoris skull, som utgöres av de utom äktenskap
            födda. Dessa bilda nämligen ett högst betydande inslag i den kull
            barn, som varje år födes här i landet. Under åren 1918—1920 uppgingo
            de till 14,25 procent av samtliga födda, 1920-—1925 till 14,95
            procent, 1926—1930 till 16,05 procent och 1931—1935 till 15,37
            procent. Även om procenttalet för år 1936, det sista för vilket
            statistik publicerats, icke var högre än 13,46, så berodde detta
            icke på att födslarna utom äktenskap då visade minskning utan
            på att den inomäkten- skapliga fruktsamheten det året ökade avsevärt.
            Icke mindre än 14.210 barn föddes nämligen utom äktenskap år 1936,
            vilket innebar en betydande ökning från 1935 med dess 13.763 utomäktenskapliga
            födelser. Frågar man sig så, huru stor del av de utom äktenskap
            födda barnen, som för varje år bliva adopterade, en fråga som
            på det livligaste borde intressera samhället, så lämnar oss statistiken
            i sticket. Ja, vår rättsstatistik meddelar icke
          </p>
          <pb facs="riksdagen-motions-pdf/data/1940/mot_1940__ak__193/mot_1940__ak__193-002.pdf"/>
          <fw xml:id="i-Ht9RkMKFcxQaCePUTTG5ye">
            4 Motioner i Andra kammaren, Nr 193.
          </fw>
          <p xml:id="i-TwXLw6354sSd1z4VojMXXW">
            ens huru många barn, som varje år bli adopterade utan endast
            huru många adoptionsärenden som varje år handlagts av domstolarna.
            Givetvis betyder ett visst antal adoptionsärenden inte lika många
            adoptioner, ty i vissa ärenden har ansökan blivit avslagen och
            i andra kan adoptionen avse mer än ett barn. För att i allt fall
            bilda sig någon föreställning om relationen mellan antalet varje
            år utom äktenskap födda barn och under samma år adopterade kan
            det måhända vara av intresse att jämföra de årliga genomsnittstalen
            för följande år:
          </p>
          <p xml:id="i-83MEd16sdj7vgQQhomoGDK">
            åren: u. ä. födda: adoptionsärenden: 1918—1920 oosoosssssssssessssa
            17.739 1.107,6 1921—1925 mooooessssssssesosea 17.073 967,6 1026—1930':
            1 övas är 8 meo sö a a sera sö a 15.420 908,2 1931—1935 oooosessssssssss
            ess 14.097 981,6 1936 mosoossesssssss rensa 14.210 1.193
          </p>
          <p xml:id="i-Kh1k9rL1EJD67HCFoxJfjW">
            Av dessa siffror framgår icke, huru stort antal utom äktenskap
            födda, som blivit adopterade. Detta så mycket mindre som adoption
            ju långt ifrån alltid sker under ett barns första levnadsår. Men
            även om varje adoptionsärende finge antagas representera adoption
            av ett dylikt barn, skulle man konstatera att i genomsnitt föga
            mer än 6 procent (i fråga om 1936 8,4 proc.) av de utom äkten-
            skap födda bliva adopterade. I verkligheten är naturligtvis talet
            vida lägre, då ju icke så få av de adopterade barnen äro födda
            inom äktenskap. De i rättsstatistiken bokförda adoptionsärendena
            bidraga endast att redogöra för storleken av underrätternas arbetsbörda
            men lämna icke någon som helst ledning för bedömande av adoptionsinstitutets
            sociala funktion. Hur värdefull kärnedomen om den förra än må
            vara, kan den ur social syn- punkt icke jämföras med betydelsen
            av kunskapen om dess rent mänskliga verk- ningar. Det är också
            högst märkligt, att efter adoptionslagens tillkomst 1917 inga
            uppgifter finnas om utfallet av denna lagstiftning. Sålunda saknas
            upp- lysning dels om huru många barn som adopterats under sitt
            första levnadsår, huru många före skolåldern, före konfirmationsåldern
            respektive före upp- nådd myndighetsålder, dels i vilken utsträckning
            adoptivföräldrarna haft egna barn och de adopterade varit nära
            släktingar eller ena makens eget barn re- spektive trolovningsbarn,
            dels i vad mån adoptanterna varit äkta makar eller ensamstående,
            dels i hur många fall adoption av mer än ett barn på en gång medgivits
            o. s. v. Men framför allt borde samhället vara intresserat av
            att er- fara huruvida de utom äktenskap födda barnen år efter
            år i ökat eller minskat antal bliva adopterade i goda hem. Ty
            redan 1915 framhöll lagberedningen den hårda lott, som i regel
            kommer de ensamställda mödrarnas barn till del, så ock de sociala
            olägenheter, som från deras håll så gott som med naturnöd- vändighet
            gärna uppstå. Frånsett att antalet dödfödda är avsevärt större
            bland barn födda utom äktenskap än inom, framträder barnadödligheten
            under det första levnadsåret
          </p>
          <pb facs="riksdagen-motions-pdf/data/1940/mot_1940__ak__193/mot_1940__ak__193-003.pdf"/>
          <fw xml:id="i-Cjdk3xnVQgVss5AYdKQ2Ca">
            Motioner i Andra kammaren, Nr 193. 5
          </fw>
          <p xml:id="i-FUa2eE7ZL5VmQhBTiMWPTk">
            mycket större inom den förra kategorin än i den senare. Ja, ända
            till och med femte levnadsåret kan man för barn utom äktenskap
            konstatera högre döds- risk än för barn i allmänhet. Det säger
            sig självt, att ett väsentligt ökat antal adoptioner av utom äkten-
            skap födda barn måste vara ägnat att åstadkomma en förbättring
            i deras livs- villkor, en humanitär lagstiftningsreform alltså,
            som icke behöver kosta staten några utgifter. Men även kommunerna
            skulle hava en påtaglig fördel av en dylik. På sin tid konstaterade
            lagberedningen genom en verkställd utredning, att fattig- vårdsunderstöd
            till barn under 15 år var minst fyra gånger så allmänt bland de
            utom äktenskap födda som bland barn inom äktenskap och, om hänsyn
            togs endast till direkt understöd, åtta gånger så allmänt. Förhållandet
            torde knap- past hava avsevärt ändrat sig sedan sagda undersökning
            skedde, låt vara att hjälpen nu i större utsträckning utgår på
            ett rationellare sätt. De utom äktenskap födda barnen framleva
            i vart fall sitt liv under så ogynn- samma betingelser, alt, enligt
            vad som framgår av tillgängliga statistiska upp- gifter, dessa
            barn i större proportion än deras antal skulle betinga förekomma
            bland brottslingar, lösdrivare och andra samhällsskadliga element.
            Härtill kom- mer, att de utom äktenskap födda flickorna i sin
            tur vid vuxen ålder bliva mödrar till barn utom äktenskap i vida
            större omfattning än andra kvinnor. Ingen väg till befrämjande
            av de utomäktenskapliga barnens välfärd samt till förebyggande
            av att de utveckla asociala böjelser torde kunna jämföras med
            den att tidigt skaffa dem fosterhem. Härutinnan torde barnavårdsnämnderna
            göra vad göras kan, givetvis med allt mera stegrade kostnader
            för kommunerna. Av de här ovan lämnade sifferuppgifterna framgår
            emellertid, att icke heller efter den nyorganisering barnavårdsnämnderna
            genom 1924 års nya barna- vårdslag undergått antalet adoptioner
            i någon påtaglig utsträckning ökat, men snarare, om befolkningstillväxten
            tages i betraktande, i viss mån nedgått. Här- igenom torde vara
            klart, att adoptionsinstitutet såsom främjare av humanitära intressen,
            social välfärd och samhällelig trygghet ingalunda ännu kommit
            att i väntad växande omfattning tjäna de ändamål, som det till
            sin natur borde hava varit ägnat att uppfylla. Vilka äro de önskemål
            man alltifrån början förknippat med adoptionsinsti- tutets införlivande
            i svensk lagstiftning? Otvivelaktigt avsåg man ett legalise- rande
            av de mångtaliga fosterbarnsförhållandena, som före 1918 till
            sina rätts- verkningar existerade utan varje laglig reglering.
            I 1908 års riksdags direktiv för den ifrågasatta adoptionslagen
            angavs som dess syfte i främsta rummet att terade. Den avsågs
            också i sin mån komma att bidraga till att avhjälpa sociala missförhållanden
            och utgöra ett led i strävandena att förbättra levnadsvillkoren
            för fattiga och i olyckliga förhållanden uppväxande barn, företrädesvis
            sådana, som voro födda utom äktenskapet. Genom adoptionsinstitutet
            kunde, menade riksdagen, på ett lyckligt sätt minskas antalet
            av de utom äktenskapet födda
          </p>
          <pb facs="riksdagen-motions-pdf/data/1940/mot_1940__ak__193/mot_1940__ak__193-004.pdf"/>
          <fw xml:id="i-NVoztH9RN4MJX19pS5FMe3">
            6 Motioner i Andra kammaren, Nr 193.
          </fw>
          <p xml:id="i-GJDa9uXNfFpdFFdCwBbGtT">
            barn, som nödgades undvara fördelarna av ett gott hem och ett
            uppfostrande familjeliv. Att adoptionsinstitutet icke i någon
            växande omfattning minskat antalet av de utom äktenskap föddas
            antal är förut fastslaget. Adoptionsärendenas antal står och stampar
            vid cirka 1.000 per år. Men riksdagen förutsatte, att det nya
            adoptionsinstitutet skulle bliva elastiskt: ”en klok och efter
            rådande sociala förhållanden avpassad lagstiftning”. I själva
            direktiven gavs alltså en anvis- ning även för framtiden om tillbörligheten
            i ett lagens anpassande till verk- lighetens behov. Bland dessa
            behov anmäler sig framför allt angelägenheten att bereda ett långt
            större antal barn än nu sker möjlighet till lagligen garanterad
            livstrygg- het hos adoptivföräldrar. Det kan icke vara tillräckligt
            att av de cirka 14.000 barn utom äktenskap, som årligen födas
            i Sverige, endast vart tjugonde skall komma i åtnjutande av adoptionens
            välsignelser. Orsakerna till den stagnerade adoptionsfrekvensen
            böra givetvis undersö- kas. Måhända motverkas adoptionerna av
            de kommunala utackorderingsåtgär- derna, som automatiskt bereda
            de blivande fosterföräldrarna kontanta månat- liga bidrag, medan
            däremot tilltänkt adoption förutsätter avlägsnande av all tanke
            på vederlag. På detta sätt blir det barnen, som få sitta emellan:
            de bli inackorderade i fosterhem, men de bli icke upptagna som
            egna barn. Givetvis är det synnerligen värdefullt att ett barn
            redan från späda år får ett gott fosterhem, låt vara mot kontant
            ersättning. Men den dag kommer, då barnet med hisnande känsla
            får erfara, att det i själva verket icke är ett med det hem, däri
            det lever, nämligen vid den tid då barnet vid sju års ålder börjar
            gå i skola. Då får det känna på att av lärarinnan kallas vid ett
            annat släkt- namn än fosterföräldrarnas. Av kamraterna får det
            veta, vad det kanske självt icke haft en aning om, att det är
            bara fosterbarn, att det är fött utom äkten- skap med all den
            sociala deklassering, som kamraterna nu tack vare den ute- blivna
            adoptionen finna anledning att allt som oftast giva uttryck åt.
            Den bris- tande släktnamnsöverensstämmelsen mellan barnet och
            fosterföräldrarna ger enligt samstämmiga vittnesbörd gärna upphov
            till obarmhärtiga bördsjämfö- relser och socialt förakt från kamraternas
            sida — ej minst lär detta vara för- hållandet den kvinnliga skolungdomen
            emellan — medan dylika tendenser så gott som fullständigt utebli
            gent emot barn, som blivit adopterade och därför bära fosterföräldrarnas
            namn. Att något bör göras från samhällets sida för att i långt
            större utsträckning än nu sker öva barmhärtighet mot de små fosterbarnen
            genom att lätta vägen till adoptions genomförande, lär få anses
            otvivelaktigt. Vilka vägar som för detta ändamål böra beträdas,
            torde däremot vara mera diskutabelt. Främst borde en större aktivitet
            från barnavårdsnämndernas och deras organs sida uppmobiliseras
            för att förmå lämpliga barnlösa makar i god ställning att adop-
            tera barn. Vidare borde en väl avvägd upplysningsverksamhet rörande
            det hu-
          </p>
          <pb facs="riksdagen-motions-pdf/data/1940/mot_1940__ak__193/mot_1940__ak__193-005.pdf"/>
          <fw xml:id="i-FCBYjQNMycp8qUQF4yAnpc">
            Motioner i Andra kammaren, Nr 193. 7
          </fw>
          <p xml:id="i-Aq1HBsCMvo7WQoQq9z2BJ5">
            manitära hända med hjälp av prästerskapet, som ju känner och
            kommer i be- röring med hemmen i de olika orterna. Men slutligen
            kan det icke frånkommas, att en jämkning och uppmjukning av bestämmelserna
            i gällande adoptionslag framträder såsom en socialt betonad nödvändighet.
            Det torde vara otvivelaktigt, att riksdagen vid övervägande av
            förslag om utvidgning av adoptionens användning — såsom exempelvis
            var fallet vid be- dömandet av motionen till 1938 års riksdag
            — huvudsakligen fäst avseende vid de konsekvenser, en rubbning
            av adoptionens materiella rättsverkningar skulle medföra, sålunda
            framför allt vid en inverkan på den rättsliga ställningen för
            adoptivföräldrarnas egna barn. Fall synas emellertid kunna föreligga,
            då de egna barnen redan äro till myndig ålder komna, icke längre
            vistas i hemmet och uttryckligen förklara sig intet hava emot
            att deras föräldrar adoptera ett barn. Föräldrarna kunna ännu
            vara vid goda krafter och önska intet högre än att få adoptera
            ett fosterbarn, som de måhända haft hos sig i åratal. Nu gällande
            lagstiftning synes lägga bestämt hinder i vägen för adoption i
            dylika fall, med mindre barnets egenskap av släkting eller eljest
            närstående kan åberopas. Fråga är, om icke lagstiftningen borde
            medgiva, att i ett dylikt fall, då medgivande från vuxna egna
            barn lämnas, adoption finge genomföras. En annan utväg, som kunde
            tänkas, vore, att en form av adoption med begränsade rättsverkningar
            infördes i svensk lagstiftning. I den gängse ut- formningen av
            adoptionsbegreppet ingå ju tre moment: dels att barnet får adoptantens
            namn, dels att adoptanten får föräldrars makt och myndighet över
            barnet med förpliktelser att försörja och uppfostra det efter
            samma villkor som vore barnet hans eget, vilket ock innebär att
            han blir barnets förmyndare, och dels att barnet får arvsrätt
            efter adoptanten. Kunde en adoptionsform vid sidan av den f. n.
            lagfästa genomföras så konstruerad, att arvsrätten bortfölle,
            eventuellt också att försörjningsplikten kvarstode endast tills
            barnet uppnått 16 respektive 18 års ålder, torde det vara utom
            all fråga att adoptionerna komme att tilltaga i antal. Ty vid
            begagnande av en dylik adoptionsform med begrän- sade rättsverkningar
            behövde man icke i väsentlig mån träda adoptantens egna bröstarvingars
            rätt för nära, och det nu i 8 $ adoptionslagen stadgade hindret
            kan beträffande dylik adoption bortfalla. För adoptivbarnet åter
            komma dock mycket betydande värden av en sådan adoption att kvarstå:
            att få bära gemensamt namn med fosterföräldrarna och åtnjuta allt
            det hägn och skydd som enbart namnet innebär samt att vara till-
            försäkrat ett gott hems fostran till mogna år. För ett adoptivbarn
            spelar däremot arvsrätten en mycket liten roll, och avsaknaden
            av densamma vid mogen ålder kommer säkerligen att av barnet kunna
            bäras långt lättare än följderna av att barnet aldrig någonsin
            blivit adopterat. På grund av vad sålunda anförts tillåter jag
            mig hemställa,
          </p>
          <pb facs="riksdagen-motions-pdf/data/1940/mot_1940__ak__193/mot_1940__ak__193-006.pdf"/>
          <fw xml:id="i-Ezp81xHcRXc7jJfA3tX8ni">
            Motioner i Andra kammaren, Nr 193.
          </fw>
          <p xml:id="i-2SbX9jfyxdQtdFZ6CapVKs">
            att riksdagen ville besluta hos Kungl. Maj:t anhålla dels om
            åtgärders vidtagande för sådan statistisk redovisning av de år
            för år av domstolarna medgivna adoptionerna, att adoptions- institutets
            samhälleliga verkningar därav framgå, och dels om utredning rörande
            ändringar i lagen om adoption i syfte att de med adoption avsedda
            fördelar må komma långt större antal barn, framför allt barn utom
            äktenskap, till godo än för när- varande är fallet.
          </p>
          <p xml:id="i-LoEC3s4deLGfYR38fBApp5" type="date">
            Stockholm den 23 januari 1940.
          </p>
          <div xml:id="i-2545cwxaxPySE5SM99DLNU" type="signatureBlock">
            <list xml:id="i-Ptcy7v9VBRVUkfgdoTPwEg">
              <item xml:id="i-9yFigyNyqmTatRetJBVQYr" who="i-B7LX4Gyyh4tsUX8MWZmh68" type="signature">
                Oscar Dahlbäck
              </item>
            </list>
          </div>
          <p xml:id="i-VG9MUTYb7M3H1m6UiakLyF">
            Stockholm, Oskar Eklunds Boktryckeri, 1940
          </p>
        </div>
      </div>
    </body>
  </text>
</TEI>
