<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1874--ak--00152">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1874/mot_1874__ak__152/mot_1874__ak__152-001.pdf"/>
      <fw xml:id="i-368QwFFYaLbWXjdr6LUQZX">
        12 Motioner i Andra Kammaren, N:o 152.
      </fw>
      <div xml:id="i-SmzWM1sUoSXpMeSkTbUnhb" type="motHeader">
        <div xml:id="i-HxKPE9tBgaeeUPXiuH7JyC" type="motTitle"/>
        <div xml:id="i-G6UyZ2ECTWdrPdNNfsinND" type="motSubmissionInfo"/>
      </div>
      <div xml:id="i-Wc1EHGN3LBNaTXkmcM6Yp3" type="motBody">
        <div xml:id="i-4rX2nxqQPUKFLH4ibmMbVo">
          <p xml:id="i-UsF2PWXp7q8ox451DDpxe3">
            HÄ oticrer i Andru Kamma en, N:o 152. 11
          </p>
          <p xml:id="i-FpPBXKYNpT3cWfJsqnw2cZ">
            N:o 152.
          </p>
          <p xml:id="i-9cdW5o2WG1VCK8tC5YWQDH">
            Af Herr 0. Wijk: Om rättighet till tjensteårsberäkning för lärare
            vid enskilda läroverk.
          </p>
          <p xml:id="i-4tjeqkZpQz4Q1CKo1NV1Dz">
            Oaktadt nästan årligen nya bidrag till de af staten bekostade
            elementarläro- verken måst begäras och äfven beviljats, tyckas
            dessa dock icke kunna fylla behofvet. Vid sidan af dem hafva derför
            af enskilda personer inrättade skolor i flera städer uppstått.
            Att dessa varit af behofvet påkallade, torde väl svårligen kunna
            bestridas; de skulle i annat fall icke hafva kunnat uppstå och
            existera, ty i intet annat land har den fria undervisningen att
            arbeta under så ogynsamma förhållanden som i vårt; de privata
            elementarläroverken hafva ock uppstått just i de städer, der statens
            egna skolor varit talrikast besökta, för att icke säga öfverbefolkade.
            Bestridas kan icke, att nya läroverk skulle hafva måst inrättas
            i Stockholm och Göteborg, om staten skulle ombesörja de ynglingars
            undervisning, hvilka nu erhålla denna i dessa städers privata
            läroverk. På hvad sätt erkänner man nu denna verksamhet? Och hvad
            har staten gjort för att uppmuntra dessa privata läroverk? De
            ega rätt att under uppsigt af utsedda censorer låta sina lärjungar
            i maturitets-examen examineras af egna lärare. Detta är en rättighet,
            som, efter att upprepade gånger hafva vägrats, slutligen blifvit
            dem beviljad. Men den är också den enda. För lärarne i den enskilda
            skolan, hvilka arbeta för samma mål och göra det allmänna eller
            staten samma gagn, som lärarne 1 dess egna läroverk, har intet
            blifvit gjordt. En lärare vid privatläroverk, som der meddelat
            undervisning och äfven examinerat i mogenhetsexamen, får icke
            vid senare förflyttning till statens läroverk räkna ett enda år
            af denna tjenstetid sig till godo; han kan flera år ha tjenstgjort
            som både adjunkt och lektor samt inför af regeringen utsedda censcrer
            hafva visat prof på framstående lärareförmåga, men måste ändå
            som nybörjare, ofta under yngre och mindre erfarna lärares ledning,
            genomgå det så kal-
          </p>
          <pb facs="riksdagen-motions-pdf/data/1874/mot_1874__ak__152/mot_1874__ak__152-002.pdf"/>
          <p xml:id="i-TH4NoqYH534oQpxfQGDyzN">
            lade profåret, för att anses värdig att bli ordinarie lärare
            vid något af statens egna läroverk, vare sig fullständigt eller
            lägre. Det heter visserligen i Kongl. Maj:ts för- ordning af den
            12 Maj 1865, att lärare kan från profåret befrias, om han kan
            styrka sig ega annorledes genom öfning förvärfvad, emot nyssnämnda
            prof svarande undervisningsskicklighet, men en mångårig utmärkt
            tjenstgöring, vare sig som lektor eller adjunkt, vid privatläroverk
            anses dock icke, enligt hvad erfarenheten tillräckligt har visat,
            uppväga detta profår. Man säger: »det är svårt att kontrollera
            undervisningen vid ett privat läro- verk», "eller man har ingen
            garanti för, att undervisningen der skötes ordentligt». Tvärtom
            vågar jag påstå, att de privata läroverken äro underkastade mångdubbelt
            strängare kontroll än något statens läroverk, nemligen från föräldrars
            och målsmäns sida, och att de måste uppbjuda all sin förmåga,
            för att skaffa sina lärjungar en god undervisning, så framt de
            icke skola gå- under. Ingen lär väl underkasta sig en ej obetydlig
            pekuniär uppoffring för sina barns undervisning, om han icke är
            öf- vertygad om och ser, att en god sådan meddelas dem. För öfrigt
            äro de privata läroverken antagligen villiga att underkasta sig
            hur sträng inspekterande kontroll som helst från statens sida,
            om de derigenom kunna vinna någon förmån för sina lärare. Det
            heter vidare: »de privata läroverken kunna på det sättet upptaga
            yngre oexaminerade lärare, låta dem tjenstgöra vid sina läroverk
            och derigenom bereda dem kompetens till läraresyssla vid statens
            läroverk och förmåner framför dessas egna lärare». Men här kan
            naturligtvis icke blifva fråga om att bevilja någon förmån åt
            andra, än åt sådana, som fullgjort alla fordringar för kompetens
            såväl hvad examina som praktiska prof angår. Man hör ock ofta
            sägas, att »de privata läroverken kunna aflöna sina lärare bättre
            än staten på det lägre stadiet och att de sålunda komma att för
            sig taga de bästa lärarekrafterna». Att de enskilda skolorna i
            allmänhet lemna eller kunna lemna sina lärare en sådan högre aflöning,
            är ett fullkomligt misstag. En och annan hufvudlärare måste aflönas
            något högre, men dessas antal är så ringa, att de i me- deltal
            knappast utgöra mer än en å två vid hvarje läroverk; de öfriga
            måste nöja sig med en ofta ganska låg aflöning. Det talas äfven
            om, ratt staten skulle få taga emot lärare från privatskolorna,
            sedan de der blifvit »utslitna”. Men jag frågar: kan en lärare
            anses utsliten efter 5 å 10 års tjenstgöring? Skulle man icke
            med lika, om ej större, skäl kunna säga, att staten komme att
            mottaga mera erfarne, öfvade och till undervisning skicklige lärare?
            För öfrigt skall ju hvarje lärare, för att blifva antagen i statens
            skolor, un- dergå särskildt prof, och vederbörande lära nog akta
            sig för att antaga någon, som de anse vara eller snart blifva
            utsliten. Att staten drager ej ringa vinst i ekonomiskt hänseende
            af de privata läro- verken, kan väl icke bestridas. Vi behöfva
            blott se på förhållandena i våra två största städer. bammanräknade
            lärjungeantalet i Stockholms tre största privata ele-
          </p>
          <pb facs="riksdagen-motions-pdf/data/1874/mot_1874__ak__152/mot_1874__ak__152-003.pdf"/>
          <fw xml:id="i-C3Ns4YiYQwJxVzrhgkCASC">
            Motioner i Andra Kammaren, N:o 152. 13
          </fw>
          <p xml:id="i-FAXXfy5ahCwEpWxDzEcepa">
            mentarläroverk uppgår till omkring 500 — af hvilka likväl en
            del befinna sig under den för intagning i statens skolor bestämda
            åldern af 10 år — i Göteborg under- visas i ett privat läroverk
            omkring 250 gossar. Med det lärjungeantal, som i statens skolor
            för närvarande finnes i dessa städer, kan icke kostnadsfri undervisning
            meddelas äfven alla dessa — och dertill ha de ju dock rätt — utan
            att nya läroverk i dessa städer inrättas och nya ej obetydliga
            anslag dertill beviljas. Vi hafva sett, att ut- gifterna för elementarundervisningen
            snart sagdt med hvarje riksdag växa — vid denna har t. ex. begärts
            öfver 380,000 R:dr till löneförhöjning, vidare anslag till seminarium,
            ökade sådana till vikarierande och extra lärare — och man behöfver
            icke ha någon siareblick för att kunna påstå, att dessa anslag
            komma att ständigt och alltjemt växa, om intet medel vidtages
            till förebyggande häraf. Ett sådant ligger nära till hands. Beviljar
            man de enskilda läroverken några förmåner, så komma sådana att
            uppstå vid sidan af statens i de städer, der statens egna läroverk
            börja att fyllas af för stort lärjungeantal. Och ingen borde väl
            deri kunna se någon fara, om man fastställer vissa bestämmelser
            och vilkor för dessa förmåners erhållande. Jag har all anledning
            tro, att de enskilda läroverken äro villiga att underkasta sig
            sådana. Riksdagen har äfven sjelf vid ett föregående tillfälle
            uttalat sig till förmån för de enskilda läroverken, då den i skrifvelse
            till Kongl. Maj:t vid 1868 års riks- dag för sin del ansåg, ratt
            uppkomsten och vidmakthållandet af enskilda läroverk borde uppmuntras
            och befrämjas.» Det Utskott, som för två år sedan behandlade en
            af mig då väckt och i samma syfte som denna gående motion, förordade
            vissa förmåners beviljande åt lärare vid privata läroverk och
            yttrade, bland annat, följande: — — — »Utskottet anser, att jemte
            dessa af motionären anförda skäl finnas äfven andra, som mana
            att förhjelpa de privata, till maturitetsexamen berättigade lä-
            läroverken ur den jemförelsevis ogynsamma ställning, i hvilken
            de ännu verka. Det lärer nemligen icke kunna förnekas, att dessa
            läroverk, på samma gång som de anses medgifva en närmare hänsyn
            till lärjungarnes olika anlag och behof, tillika, på grund af
            sin friare ställning, möjliggöra insamlandet af en vidsträcktare
            pedagogisk erfaren- het. som efter hand måste komma äfven statens
            läroverk till godo. De kunna lättare än de sistnämnde inrätta
            sin undervisningsplan i enlighet med tidens fordringar och olika
            lokala kraf. och då de derjemte framkalla en städse nyttig täflan,
            så inses lätt, att de på undervisningens område hafva en uppgift,
            hvars betydelse ej må un- derskattas.» Då nu sistlidne Riksdag
            derjemte genom att bevilja ett förslagsanslag af 10,000 R:dr,
            för att understödja folkhögskolorna, och vid behandlingen af Kongl.
            Maj:ts förslag om medels anvisande till upprättande af elementarskolor
            för qvinlig ungdom betonat den grundsatsen, att staten i detta
            fall endast bör understödja den privata företagsamheten; så vågar
            jag i hufvudsak förnya min för två år sedan väckta
          </p>
          <pb facs="riksdagen-motions-pdf/data/1874/mot_1874__ak__152/mot_1874__ak__152-004.pdf"/>
          <fw xml:id="i-LDMFUcDJL5paKQSMPagVeJ">
            14 Motioner i Andra Kammaren, N:o 152.
          </fw>
          <p xml:id="i-2eYYSJMCgPwZaGJmRg26P8">
            motion, viss som jag är derom, att Riksdagens bifali till henne
            endast kan betraktas som en konseqvens af nyss nämnda beslut.
            Jag vågar derför föreslå,
          </p>
          <p xml:id="i-2KYQMBQzsrnpUSb6oN22Tf">
            det Riksdagen ville till Kongl. Maj:t aflåta en underdånig skrif-
            velse med anhållan, det Kongl. Maj:t ville meddela sådana be-
            stämmelser, hvarigenom filosofie kandidat eller filosofie doktor,
            som inför vederbörlig myndighet aflagt godkändt adjunkts- eller
            kollegaprof, samt filosofie doktor, som på samma sätt aflagt godkändt
            lektorsprof, må, vid befordran till adjunkt- eller kol- lega-
            samt lektorsbefattning vid statens läroverk, ega att för framtida
            lönetur räkna sig tillgodo den tid han efter detta profs afläggande
            tjenstgjort vid enskildt med dimissionsrätt hugnadt läroverk eller
            vid af Kongl. Maj:t under vederbörlig inspektion stäldt femklassigt
            dylikt, så framt sådan lärare kan styrka sig hafva haft till timantal
            och beskaffenhet fullt jemförlig tjenst- göring med den, som för
            kollega, adjunkt eller lektor vid sta- tens skolor är i lag stadgad,
            och derjemte minst fem år tjenst- gjort vid sålunda beskaffadt
            enskildt läroverk.
          </p>
          <p xml:id="i-9d98m1R1oL1v7ytryvaDrR" type="date">
            Stockholm den 29 Jannari 1874.
          </p>
          <div xml:id="i-9Cq3kZmKH2R6BjciqUSgcg" type="signatureBlock">
            <p who="i-Qtn5xiAaEShY2RfbLLuCj8" type="signature">
              Olof Wijk
            </p>
          </div>
        </div>
      </div>
    </body>
  </text>
</TEI>
