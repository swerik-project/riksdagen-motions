<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0278/mot_200102_MJ_0278-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            2001/02 mnr: MJ278 pnr: mp527
          </p>
          <p>
            Motion till riksdagen 2001/02:MJ278
          </p>
          <p>
            av Gudrun Lindvall m.fl. (mp)
          </p>
          <p>
            Slakthönsraser
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om förbud mot slakthönsraser med problem och defekter.
            2. Riksdagen begär att regeringen inom EU aktualiserar frågan
            om sundhet hos slakthönsraser.
          </p>
          <p>
            Inledning
          </p>
          <p>
            I Sverige föds 65 miljoner kycklingar upp för slakt varje år.
            De växer från en liten nykläckt individ på ca 100 gram till en
            slaktkyckling på 1,5 kg på den dryga månaden de lever, något som
            tog 3 månader för 20 år sedan. De har ont i kropp och skelett,
            många kan inte röra sig, andra har frätskador på fötterna, åter
            andra hjärt- och leverskador. Undersökningar visar att hälften
            av kycklingarna är sjuka. Den avel som bedrivits har ensidigt
            gynnat snabb tillväxt. En rapport som publicerades under vintern
            2000/01 tog många på sängen. Man trodde inte att det var så illa
            som rapporten visade. Efter BSE- krisen ökar konsumtionen av kyckling
            världen över.
          </p>
          <p>
            Extrem avel
          </p>
          <p>
            Den utveckling som skett är skapad av människan. Man har medvetet
            valt ut djur med extrem tillväxt i aveln. Andra egenskaper som
            djurens hälsa, förmåga till rörelse och naturliga beteende har
            fått stå tillbaka. Det här är inte något som gäller bara fjäderfä
            — situationen är likadan för kalkoner och vissa nötraser, som
            Belgisk blå. Föräldradjuren till broilerkycklingarna ser groteska
            ut. Deras ben är extremt tjocka, de rör sig inte gärna på grund
            av tyngden i kroppen och har svårt att para sig naturligt. För
            att se till att de kan det svälter man dom. Man
          </p>
          <pb facs="riksdagen-motions-pdf/data/200102/mot_200102_MJ_0278/mot_200102_MJ_0278-0002.pdf"/>
          <p>
            2001/02:MJ278
          </p>
          <p>
            15
          </p>
          <p>
            behöver ju befruktade ägg för nästa generation slaktkycklingar.
            Ett enda mål finns — att producera snabbväxande kycklingar. Allt
            annat får stå tillbaka, som hälsa och möjlighet till naturliga
            beteenden.
          </p>
          <p>
            Agera!
          </p>
          <p>
            29 8 djurskyddsförordningen står att avel inte får ha en sådan
            inriktning att den kan påverka djurens naturliga beteenden eller
            medföra lidande för djuren. Sverige har försökt stoppa Belgisk
            blå vid den svenska gränsen. Även dagens slakthönsraser borde
            förbjudas. De är precis lika felavlade som Belgisk blå. Det har
            defekter och kan inte para sig naturligt. I naturen är den typen
            av djur örlorare — i slaktkycklingsstallarna är de hänvisade till
            ett torftigt och onaturligt liv i plåga. Förlorare även där. Vinnaren
            är människan för vilken penningen tycks viktigare än etiken. Det
            är dags att Sverige agerar, förbjuder slakthönsraser som inte
            klarar kraven i 29 8 djurskyddsförordningen i landet och tar upp
            problemet i EU, där samma extremavlade hönsraser används.
          </p>
          <p>
            Stockholm den 2 oktober 2001
          </p>
          <p>
            Gudrun Lindvall (mp) Birger Schlaug (mp) Kia Andreasson (mp)
            Ewa Larsson (mp) Gunnar Goude (mp)
          </p>
        </div>
      </div>
    </body>
  </text>
</TEI>
