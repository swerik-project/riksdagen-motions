<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00210">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__210/mot_1968__ak__210-001.pdf"/>
      <fw xml:id="i-6QiNnFD6NCuBYgciGYLGNX">
        Motioner i Andra kammaren, nr 210 år 1968 3
      </fw>
      <div xml:id="i-Ed4XNrmeBUEoH8SMJYUF8y" type="motHeader">
        <div xml:id="i-TzrWfB4ToEWLXCQyxGw6Zi" type="motTitle"/>
        <div xml:id="i-FqWWEcjysKrqjWojvR5Dx2" type="motSubmissionInfo"/>
      </div>
      <div xml:id="i-DUNj8KShqF2KrgKAQYdLSV" type="motBody">
        <div xml:id="i-55jNqEQ5DtggL6ZaEZFX87">
          <p xml:id="i-GsZAneiZ6bZkpZfjcui6Za">
            Nr 210
          </p>
          <p xml:id="i-Xr2Z6vDvt658SiqFrByxWn">
            Av herr Andersson i Örebro m. fl., om statsbidrag till nämndemanna-
            föreningarnas studieverksamhet.
          </p>
          <p xml:id="i-VjCMq2ZxQXC7hSyyiJSZV8">
            (Lika lydande med motion nr 160 i Första kammaren)
          </p>
          <p xml:id="i-HrjYp19HnNzpbnr3Bk4Xa1">
            Genom nämndemannainstitutionen vid våra underrätter har svenskt
            rättsväsende tillförsäkrats ett lekmannainflytande av stort värde.
            Även om nämndemännen för att fylla sin funktion inte behöver någon
            speciell utbildning, har dock på många håll nämndemännen själva
            av intresse för uppgiften sökt skaffa sig en orientering om hur
            det svenska rättsväsendet fungerar. Detta intresse har tagit sig
            uttryck i bildandet av nämndemannaföreningar, anordnande av föreläsningar
            och konferenser samt studieresor till anstalter inom kriminalvården
            och andra för rehabiliteringsprocessen verksamma institutioner.
            Nämndemännen har på dettta sätt kunnat skaffa sig dels en orientering
            om svenskt rättsväsende och den anda som präglar vår lagstiftning,
            dels också en inblick i de verkningar olika brottspåföljder får
            för kriminalvårdens klientel. En sådan verksamhet bland nämndemännen
            måste anses vara till gagn då det gäller att ge lekmannainflytandet
            i vårt rättsväsende ett sakligt och meningsfullt innehåll. De
            vid rådhusrätterna verksamma nämndemannaföreningarna har tidigare
            för sin verksamhet kunnat påräkna visst ekonomiskt stöd från rätten.
            Sålunda har varje år bidrag kunnat erhållas för dagsersättning
            och resor för nämndemän i samband med anordnandet av studiebesök
            eller konferens. Genom rådhusrätternas förstat- ligande har denna
            möjlighet till ekonomiskt bistånd helt försvunnit. Det finns inte
            längre möjlighet för nämndemän att vid något tillfälle erhålla
            bidrag till studieresa eller deltagande i kurs. Trots att varje
            sådan aktivitet sker till gagn för sam- hället, får den intresserade
            nämndemannen bekosta den helt av egna medel. Förstatligandet av
            rådhusrätterna bör inte medföra att denna givande verksamhet bland
            nämndemännen, som otvivelaktigt varit till nytta för lekmannainflytandet
            i rätten, brytes. Det torde tvärtom vara angeläget att sådana
            intressen lämnas stöd och uppmuntran. Det torde också vara lämpligt
            att verksamheten utvidgas att omfatta även ledamöter i övervakningsnämnderna.
            Några stora summor torde inte erfordras för detta ändamål, utan
            mycket bör kunna göras för att fullfölja och utbygga den verksamhet
            som redan påbörjats genom att rätt blygsamma belopp ställes till
            hovrätternas förfogande för ändamålet. Viss utredning synes därför
            böra göras angående storleken och utformningen
          </p>
          <pb facs="riksdagen-motions-pdf/data/1968/mot_1968__ak__210/mot_1968__ak__210-002.pdf"/>
          <fw xml:id="i-Ebm7cvGenGPewzaEiAQG9d">
            4 Motioner i Andra kammaren, nr 210 år 1968
          </fw>
          <p xml:id="i-H7AML8QnaxD9nDLtbbHVf6">
            av ett sådant bidrag till nämndemännens fortbildning i form av
            studiebesök och liknande. Frågan om ekonomiskt stöd till nämndemannaföreningarnas
            verksamhet var se- nast år 1967 föremål för riksdagens prövning.
            I statsutskottets utlåtande nr 2 år 1967 säger utskottet i sitt
            yttrande över motionerna I: 288 och II: 355: &gt;— Något särskilt
            ekonomiskt stöd av statsmedel till nämndemäns studieverksamhet
            finns ej. Utskottet förutsätter — i huvudsaklig överensstämmelse
            med vad utskottet tidigare uttalat i liknande sammanhang (SU 1962:
            2, s. 18 och SU 1963:2, s. 13) — att Kungl. Maj:t tar erforderliga
            initiativ i den mån särskild informationsverksamhet för nämndemännen
            bedömes böra ske. Utskottet vill framhålla värdet av att nämndemännen
            bl. a. genom anstaltsbesök bibringas kännedom om olika påföljders
            innebörd.» Med hänvisning till det anförda hemställer vi, att
            riksdagen i skrivelse till Kungl. Maj:t måtte hemställa om förslag
            till lämpligt utformat ekonomiskt stöd till nämndemanna- föreningarnas
            studieverksamhet.
          </p>
          <p xml:id="i-PG771S4ggm6BWr8jyARh6V" type="date">
            Stockholm den 23 januari 1968
          </p>
          <p xml:id="i-TvMPaYPjfr3U5Gi5zaTN8B" type="signatureBlock">
            Sven G. Andersson (fp) Lena Renström-Ingenäs (s) Per-Eric Ringaby
            (h)
          </p>
          <p xml:id="i-2uT414vBPhGVj7ugmzXFFU">
            Erik Larsson (cp) Marta Lindberg (s) M. Berglund (fp) i Öskeviksby
          </p>
        </div>
      </div>
    </body>
  </text>
</TEI>
