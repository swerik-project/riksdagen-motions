<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00318">
  <teiHeader>
    <fileDesc>
      <titleStmt>
        <title>Afatikerna</title>
        <author corresp="i-34FRvyXQKUigF3Qr9AwKJe i-KtELEJ9HytY7HFgQExEzLq">av Bodil Ceballos och Sven Bergström (mp, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Afatikerna</title>
          <idno type="rdwebb">GV02Kr318</idno>
          <rs type="number">Kr318</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr318/text</ref>
          <ref type="dokument_url_html">http://data.riksdagen.se/dokument/GV02Kr318</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr318</ref>
          <ref type="doc">http://data.riksdagen.se/fil/74D4C5BC-7F0E-4E44-85AA-65B698C69D9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TZvoknSes5KnThNFnhaZR9" type="signed"/>
        <correspContext corresp="i-TZvoknSes5KnThNFnhaZR9">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-KtELEJ9HytY7HFgQExEzLq"/>
        </correspContext>
        <correspAction type="referral" xml:id="i-7FJoYVbZmoHoj239iYXCiF">
          <date when="2007-10-16"/>
        </correspAction>
        <correspAction type="dismissal" xml:id="i-NVRNx1QsZVgrZ84YJ8m7EN">
          <date when="2007-10-16"/>
        </correspAction>
        <correspAction type="numbering" xml:id="i-GV5sh7xYmLXmw35SkTyyFU">
          <date when="2007-10-08"/>
        </correspAction>
        <correspAction type="submission" xml:id="i-9AbKtMG3eZgt6gqENFWeUN">
          <date when="2007-10-04"/>
        </correspAction>
        <correspAction type="transfer" xml:id="i-YSzWZNDAt8tUF96J8Yw5Wa">
          <date when="2007-10-03"/>
        </correspAction>
        <correspAction type="assigned" xml:id="i-Adap8WJfvtJ3L6jBmzBKBU"/>
        <correspContext corresp="i-Adap8WJfvtJ3L6jBmzBKBU">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PwxJF1wsEnTbmnfskPQ6HN">
            Förslag till riksdagsbeslut
          </head>
          <p xml:id="i-GyhmxbuieogY1AERiMAzA1">
            Riksdagen tillkännager för regeringen som sin mening vad som
            anförs i motionen om att afatiker ska ges förbättrade möjligheter
            att studera även på internat.
          </p>
        </div>
        <div type="motContent">
          <head type="h1" xml:id="i-Nj4qGCiUBTNXqt6TtqN22k">
            Motivering
          </head>
          <p xml:id="i-48F46SzTyv8TN7xXw6ocB1">
            Afasi är en samlingsbeteckning för tal- och språkstörningar som
            uppstår vid skador på hjärnans språkcentrum, oftast i samband
            med stroke. Afasi kan drabba människor i alla åldrar. Stroke är
            dock inte den enda orsaken, och många afatiker hamnar utanför
            statistiken eftersom de av förklarliga skäl inte alltid kan svara
            på frågor som ställs.
          </p>
          <p xml:id="i-GQ4pjRo71qVtAMdWgfzmTF">
            Varje år drabbas ca 12 000 personer, varav ca 4 000 i yrkesverksam
            ålder. Gemensamt för dem alla är att de får problem att kommunicera,
            förstå och/eller att kunna tala, läsa och skriva. Hela livssituationen
            för den drabbade och anhöriga påverkas i stor utsträckning, men
            möjligheter till rehabilitering finns och möjlighet att finna
            en mening i den nya tillvaron likaså genom träning. Det är allas
            vårt ansvar att se till att även de med dolda funktionshinder
            garanteras rätten att få vara delaktiga och bidra i samhället
            utifrån sina egna förmågor.
          </p>
          <p xml:id="i-GPGykDMsFiqXVfh3i9uzRV">
            Vid t.ex. en stroke får patienten i regel en mycket god vård
            i det akuta skedet. Därefter sker rehabilitering där fokus ofta
            ligger på de fysiska förmågorna. När patienten väl är medicinskt
            färdigbehandlad och rehabiliterad inträder nästa fas, dvs. att
            lära sig att leva med ett handikapp och att i så stor utsträckning
            som möjligt återfå den förlorade förmågan och att finna en ny
            mening med livet.
          </p>
          <p xml:id="i-Td5RUHo5oHv7E2UNCTACgA">
            Afatikerna behöver stöd under lång tid. Processen att ställa
            om sig och klara en ny livssituation tar tid. Dessvärre hamnar
            afatikerna ofta i gapet mellan sjukvårdens medicinska rehabilitering
            och Försäkringskassans krav på yrkesmässig rehabilitering. De
            särskilda utbildningarna som erbjuds via folkhögskolekurser är
            varken sjukvård eller yrkesutbildning och avslås därför för det
            mesta av Försäkringskassan. När Försäkringskassan ändå ibland
            går in och beviljar rehabiliteringsersättning gäller detta beslut
            oftast bara ett år, vilket är kort tid i detta sammanhang. Första
            året handlar oftast om att känslomässigt och praktiskt anpassa
            sig till en ny livssituation. Andra året är ofta ett arbetsår
            då det händer mycket både språkligt, psykiskt och fysiskt. Ibland
            påbörjas redan då en kontakt med arbetsgivare, men ofta blir det
            aktuellt först under ett tredje år.
          </p>
          <p xml:id="i-MKGwpMLSmAHKkgxSXHDnn2">
            Det som ställer till det för afatikerna (som oftast redan fått
            en försämrad ekonomi i och med sänkningen från sjukpenning till
            sjukersättning) är att de har dubbla boende­kostnader och att
            reskostnaderna fördyras eftersom de ofta inte kan åka med allmänna
            kommunika­tioner utan är hänvisade till kommunerna riksfärdtjänst
            där villkoren varierar.
          </p>
          <p xml:id="i-NiAvsyD3V6zGKfaqBKFzri">
            De myndigheter som skulle behöva samordna sig är vanligtvis Försäkringskassan,
            landstinget, kommunen, arbetsgivaren för den som har anställningen
            kvar samt CSN och ibland arbetsförmedlingen. Tidigare kunde afatiker,
            om de inte var för gamla, söka bidragsdelen på studiemedlet för
            att täcka dubbla boendekostnaden, men den möjligheten togs bort
            den 1 januari 2007 för dem som har sjukersättning.
          </p>
          <p xml:id="i-EjYYZjhwkSjZbbnUXYYyoM">
            Många som drabbats av afasi har haft kvalificerade yrken och
            skulle efter en rejäl rehabiliteringstid fortfarande kunna återvända
            till arbetslivet dock förstås i annan omfattning och med andra
            förutsättningar. Men då måste de få chansen att återerövra sina
            förmågor.
          </p>
          <p xml:id="i-Y6y49rzUendC19FhL2aFwA">
            Det finns i dag fem folkhögskoleutbildningar med särskilda utbildningar
            för afatiker. De har lite olika inriktningar och utgör därför
            snarare ett komplement till varandra istället för att vara konkurrenter
            om samma elever. En utbildning har lagts ned och inriktar sig
            istället enbart på strokepatienter. En annan tar emot afatiker
            som också har omvårdnads­behov.
          </p>
          <p xml:id="i-33w3p2oVwn1zJ4W9QrJwyk">
            I Stockholm, och i tätbefolkade områden, kan afasieleverna av
            naturliga skäl åka hem på kvällar och helger medan de som bor
            i andra delar av landet, eller vill gå på en skola med en annan
            inriktning än den i närområdet, studerar i internatform.
          </p>
          <p xml:id="i-9npg8yaCPuukSrbTAiZRtE">
            De utbildningar som drivs i internatform har nu svårt att rekrytera
            elever. Orsaken är inte att det inte finns ett intresse utan att
            det är ekonomiskt svårt för eleverna att välja detta alternativ.
            Staten prioriterar verksamheten och ger statsbidrag, men när Försäkringskassan
            ska besluta om särskilda stöd till eleverna (t.ex. traktamente,
            en hemresa per månad, viss del av dubbelt boende) stöter eleverna
            på patrull.
          </p>
          <p xml:id="i-JPKGxmmgs5DNSTrA6nAuK8">
            Det är naturligtvis inte acceptabelt att afatiker på grund av
            bristande samordning mellan olika myndigheter och organ inte får
            den möjlighet till utbildning som andra som i högre utsträckning
            kan göra sina röster hörda får. Regeringen bör därför snarast
            göra en översyn av regelverket i syfte att garantera afatikerna
            en reell möjlighet att studera även på internat.
          </p>
        </div>
        <div type="motSignatures">
          <list>
            <item xml:id="i-9CejruK6f6LtpzVr56WQRP" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-EYSLP43TD9fDpPkeYFTkwM" who="i-KtELEJ9HytY7HFgQExEzLq">
              Sven Bergström (c)
            </item>
          </list>
        </div>
      </div>
    </body>
  </text>
</TEI>
