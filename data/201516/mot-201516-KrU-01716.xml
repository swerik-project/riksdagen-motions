<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-01716">
  <teiHeader>
    <fileDesc>
      <titleStmt>
        <title>Stöd till idrottsrörelsens aktiva motstånd mot gängkriminalitet och våldsbejakande extremism</title>
        <author corresp="i-Ev6Dx3pWj2WT32VGQpabaz i-BZ7PcK8D1efvHXsafGEMKE">av Finn Bengtsson och Andreas Norlén (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1716 av Finn Bengtsson och Andreas Norlén (båda M)</title>
          <idno type="rdwebb">H3021716</idno>
          <rs type="number">1716</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H3021716/text</ref>
          <ref type="dokument_url_html">http://data.riksdagen.se/dokument/H3021716</ref>
          <ref type="dokumentstatus_url_xml">http://data.riksdagen.se/dokumentstatus/H3021716</ref>
          <ref type="docx">http://data.riksdagen.se/fil/546D93FC-F694-4F4A-BBCE-77D635FB218A</ref>
          <ref type="pdf">http://data.riksdagen.se/fil/FADDC7B8-C959-492F-B43C-64F996F499C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-vwpAaJir5c4VjLAozGSE7" type="signed"/>
        <correspContext corresp="i-vwpAaJir5c4VjLAozGSE7">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="submitted" xml:id="i-5PfxHGhSeSyVKRH79qcgKo">
          <date when="2015-10-05"/>
          <time when="16:35:13"/>
        </correspAction>
        <correspAction type="referred" xml:id="i-12JpwjHJrfgxVqkWjZkZuh">
          <date when="2015-10-13"/>
        </correspAction>
        <correspAction type="assigned" xml:id="i-XDFUD6hhTsvQFKMw3kgv32">
          <date when="2016-05-30"/>
          <time when="10:03:17"/>
        </correspAction>
        <correspContext corresp="i-XDFUD6hhTsvQFKMw3kgv32">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-FhABrXFkAjESjmD7Fhuuvs"/>
        <correspContext corresp="i-FhABrXFkAjESjmD7Fhuuvs">
          <ref type="uppgift">2015/16:KrU6</ref>
          <ref type="ref_dok_id">H301KrU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU6</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1716 av Finn Bengtsson och Andreas Norlén (båda M) Stöd till idrottsrörelsens aktiva motstånd mot gängkriminalitet och våldsbejakande extremism</div>
      </div>
      <div type="motBody">
        <div type="motProposal" subtype="förslag">
          <head xml:id="i-Dzmy1rCxccXR4tBnRHRhSa">
            Förslag till riksdagsbeslut
          </head>
          <list style="ol">
            <item xml:id="i-Ri2AwbF1C6Rvb8yCc4ZZtB">
              Riksdagen ställer sig bakom det som anförs i motionen om att
              staten bör främja samverkan mellan kommuner och idrottsföreningar
              för att motverka nyrekrytering av unga till gängkriminalitet och
              våldsbejakande extremistgrupper och tillkännager detta för regeringen.
            </item>
            <item xml:id="i-J7LwPsSDfzKwqgaUWL8B8F">
              Riksdagen ställer sig bakom det som anförs i motionen om att
              regeringen bör ta initiativ till överläggningar med Riksidrottsförbundet
              och andra nationella idrottsorganisationer, med syfte att idrottsrörelsen
              på bred front ska engageras i arbetet mot nyrekrytering av unga
              till gängkriminalitet och våldsbejakande extremistgrupper, och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GD21JdtLmictLvNKrWSBHG">
            Bakgrund
          </head>
          <p xml:id="i-5qxLSTyQUUHDHHqiUsnY4c">
            Kriminella gäng är inte oövervinneliga. Medlemmarna är oändligt
            få i jämförelse med alla laglydiga medborgare. Gängen kan göra
            sig breda när vi andra drar oss tillbaka. Det gäller att kringskära
            dem.
          </p>
          <p xml:id="i-D3Wqv2scN7KPScCqFkFj3o">
            Därför vore det viktigt för både polis och kommun att ha en tydlig,
            långsiktig och genomtänkt närvaro i problemtyngda stadsdelar.
            Både närpolisarbete och kommunala insatser för att skapa framtidstro
            behövs.
          </p>
          <p xml:id="i-5XBJwXVPVEPXGLfwuBHjhr">
            Ett problem idag med ungdomar på drift från skola och laglydighet
            mot laglöshet och förfall är att den organiserade brottsligheten
            har metoder för att locka sådana ungdomar in i kriminalitet. En
            av dessa metoder går ut på att ge ungdomarna små kriminella uppdrag
            mot större ekonomisk ersättning, och att visa upp en lockande
            livsstil med mycket stor omsättning av pengar på olika typer av
            lyxkonsumtion. Detta ger en falsk bild av att ett alltmer kriminellt
            beteende leder till rikedom.
          </p>
          <p xml:id="i-TLm6Rw4EzAxWhEmSmzp6Fp">
            I bland annat Södertälje har man, via avtal med elitidrottsföreningarna,
            strävat efter att skapa motbilder med hjälp av förebilder som
            inte är kriminella. Våra elitidrottare är i sin egenskap av framgångsrika
            idrottsutövare ofta positiva förebilder, inte sällan med idolstatus
            hos många ungdomar. Det vore därför önskvärt att även andra kommuner
            kunde sluta avtal med elitidrottsföreningar, som får offentliga
            bidrag, och i avtalen komma överens om att elitidrottarna exempelvis
            ska kvälls- och nattvandra för att lyfta fram laglydiga förebilder
            som motpoler till gängledare. Har det lyckats i Södertälje så
            borde potentialen att lyckas med att etablera sådan verksamhet
            även i andra kommuner vara stor, och särskilt då i kommuner där
            den grova organiserade brottsligheten försöker tränga sig på och
            förleda ungdomar med budskapet att kriminalitet skapar välstånd
            och lycka. Staten genom till exempel Brottsförebyggande rådet
            skulle kunna samla in och sprida goda exempel på hur kommuner
            och idrottsföreningar samverkar för att motverka nyrekrytering
            till gängkriminalitet.
          </p>
          <p xml:id="i-Vt429BmdGohd6rfZkxAPeu">
            Liknande resonemang som förs ovan angående gängkriminalitet kan
            även föras vad gäller rekrytering till våldsbejakande extremistgrupper.
            Där handlar det ofta om att extremistgrupperna erbjuder ungdomar,
            som inte känner sig delaktiga i samhället, ett socialt sammanhang
            där de får känna sig betydelsefulla. Därför är det angeläget att
            erbjuda goda sociala sammanhang som unga i stället kan finna sammanhang
            och mening i och då kan idrottsrörelsen spela en viktig roll.
          </p>
          <head type="h1" xml:id="i-RhRhSpR4mguwuaRydD5Y7d">
            Motivering
          </head>
          <p xml:id="i-NqabiArGnhZvM1R1bKVFkY">
            Vi menade i en motion förra året att regeringen borde ta initiativ
            till överläggningar med Riksidrottsförbundet och andra nationella
            idrottsorganisationer. Detta i det riktade syftet att idrottsrörelsen
            på bred front ska engageras i arbetet mot nyrekrytering av unga
            till gängkriminalitet.
          </p>
          <p xml:id="i-K6pEEew5Drxvx98cyvSK4k">
            Vi föreslog vidare att en sådan möjlighet vore att villkora delar
            av det statliga stödet till idrottsrörelsen med att idrottsrörelsen
            deltar i detta arbete, men att även särskilda riktade frivilliga
            anslag för samma syfte kunde övervägas.
          </p>
          <p xml:id="i-UYLL3XsUU3tj2w8TdjFkyu">
            Utskottet föreslog att riksdagen skulle avslå denna begäran från
            oss med hänvisning till att det fanns statliga satsningar som
            Idrottslyftet som skulle kunna betjäna syftet som motionen föreslog.
            I tillägg konstaterar utskottet i sin avslagsmotivering att: ”Hur
            idrottsrörelsen i övrigt arbetar för att ta ett socialt ansvar
            är en fråga för idrotten att bestämma.”
          </p>
          <p xml:id="i-78WmQJ71BqsKJTSSdxSXvG">
            Naturligtvis har vi inga synpunkter på hur idrotten sist och
            slutligen väljer att ta ett socialt ansvar. Det gör man redan
            på många sätt. Men vi ansåg att antingen ett villkorat eller ett
            riktat stöd till idrotten där ett uttalat motiv var att motverka
            den växande gängkriminaliteten i vårt land är befogat, då inte
            sällan nyrekryteringen till denna allvarliga framväxande kriminalitet
            visats effektivt kunna motverkas genom samverkan med idrottsrörelsen,
            såsom exempelvis erfarenheterna gjorda i Södertälje visar. Vi
            hyser fortfarande den uppfattningen. Ett första steg bör dock
            vara att inleda överläggningar med Riksidrottsförbundet och andra
            nationella idrottsorganisationer för att kartlägga intresset hos
            idrottsrörelsen att bidra i det viktiga arbetet mot gängkriminalitet
            och våldsbejakande extremism.
          </p>
          <p xml:id="i-PnDEgZvysyfP1vKjuLuTZx">
            Vi vill att riksdagen med bifall till denna motion ger regeringen
            det tillkänna.
          </p>
        </div>
        <div type="motSignatures">
          <list>
            <item xml:id="i-CNmjkwonarekFX5LeaLVfG" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-KQ6dRhqGGEDSQjAw41Z113" who="i-BZ7PcK8D1efvHXsafGEMKE">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
