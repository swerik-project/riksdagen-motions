<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00235">
  <teiHeader>
    <fileDesc>
      <titleStmt>
        <title>Upphävande av bestämmelserna i aktiebolagslagen om tvångslikvidation på grund av kapitalbrist för privata aktiebolag</title>
        <author corresp="i-A1WkfiAbmndDMThhAvrWEm">av Hans Backman (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphävande av bestämmelserna i aktiebolagslagen om tvångslikvidation på grund av kapitalbrist för privata aktiebolag</title>
          <idno type="rdwebb">GZ02C235</idno>
          <rs type="number">C235</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C235/text</ref>
          <ref type="dokument_url_html">http://data.riksdagen.se/dokument/GZ02C235</ref>
          <ref type="dokumentstatus_url_xml">http://data.riksdagen.se/dokumentstatus/GZ02C235</ref>
          <ref type="doc">http://data.riksdagen.se/fil/3423009D-1773-48C7-B1E4-1E69185F0B04</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FjVgWhywjUCAGe82sR48mo" type="signed"/>
        <correspContext corresp="i-FjVgWhywjUCAGe82sR48mo">
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-Hx6yMX9PrmNQKMr4zs9biQ" type="numbering">
          <date when="2011-10-04"/>
        </correspAction>
        <correspAction xml:id="i-QimjUuvhtmzLBxLv3Spdpg" type="submission">
          <date when="2011-10-03"/>
        </correspAction>
        <correspAction xml:id="i-DfDS812XqxAd3tM7786ag4" type="transfer">
          <date when="2011-10-03"/>
        </correspAction>
        <correspAction xml:id="i-Fiy7XKuSQ5SYFETNDrMUQx" type="assigned"/>
        <correspContext corresp="i-Fiy7XKuSQ5SYFETNDrMUQx">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CkZFYS8gMp8VhdCkjCH9vF">
            Förslag till riksdagsbeslut
          </head>
          <p xml:id="i-46PagCFQ1y7uRzFm9StVoP">
            Riksdagen tillkännager för regeringen som sin mening vad som
            anförs i motionen om att upphäva bestämmelserna i aktiebolagslagen
            om tvångslikvidation på grund av kapitalbrist för privata aktiebolag.
          </p>
        </div>
        <div type="motContent">
          <head xml:id="i-F9dTKc7RUcCuXpytUKmppt" type="h1">
            Motivering
          </head>
          <p xml:id="i-9NvAdGfp9MyM782U9yE8x1">
            I aktiebolagslagen finns bestämmelser som ålägger bolagets styrelse
            och aktieägare att agera på visst sätt vid tecken på kapitalbrist
            i bolaget, i första hand när det finns anledning att anta att
            bolagets eget kapital understiger hälften av det registrerade
            aktiekapitalet. Av särskild betydelse är därvid att bolaget, om
            det inte förmår läka kapitalbristen, är skyldigt att gå i likvidation.
          </p>
          <p xml:id="i-57sonxvmyrDShgv9FETUYD">
            I den juridiska diskussionen har den praktiska betydelsen av
            reglerna om tvångslikvidation vid bristande täckning för aktiekapitalet
            ifrågasatts. Det har också påpekats att reglerna, åtminstone såvitt
            avser det personliga betalningsansvaret, saknar motsvarighet i
            andra länder som vi brukar jämföra oss med.
          </p>
          <p xml:id="i-7NGa6gY6rR4xc77s2vno8D">
            I det delbetänkande, Aktiekapital i privata aktiebolag (SOU 2008:49),
            som Utredningen om ett enklare aktiebolag la fram i maj 2008,
            beskrivs frågeställningen och diskuteras andra möjliga lösningar
            (s. 91 f).
          </p>
          <p xml:id="i-GQ4Vbn4N4gaDpN7HvHKPnx">
            När ovannämnda utredning skickades ut på remiss 2008-10-30 togs
            denna fråga upp och remissinstanserna ombads att yttra sig över
            frågan om bestämmelserna om tvångslikvidation skulle behållas
            oförändrade eller upphävas för privata aktiebolag. Frågan blev
            ju synnerligen aktuell om förslag skulle komma att läggas fram
            om en sänkning av aktiekapitalet till 1 krona.
          </p>
          <p xml:id="i-SBhCLFvYMC4k6vLRKa72n2">
            I utredningens slutbetänkande, Förenklingar i aktiebolagslagen
            m.m. (SOU 2009:34), som las fram i april 2009, berörs frågan ytterligare
            (s. 265 f). Även om utredningen inte lägger fram förslag om avskaffande
            av dessa regler om tvångslikvidation för privata aktiebolag anförs
            att mycket talar för att det är dags att avskaffa dessa regler.
            I ett särskilt yttrande av experten Urban Engerstedt, chefsjurist
            på FAR (Föreningen Auktoriserade Revisorer), utvecklas motiven
            för ett avskaffande av reglerna ytterligare.
          </p>
          <p xml:id="i-UfHNeUEeDpTyjDjYEskW7J">
            När regeringen den 19 november 2009 (regeringens proposition
            2009/10:61) lade fram förslag om sänkning av aktiekapitalet till
            50 000 kronor uttalades att det inte var aktuellt att avskaffa
            dessa regler utan att det finns ett annat regelverk som motverkar
            att bolagets ledning och ägare vårdslöst fortsätter att bedriva
            en förlustbringande rörelse. Regeringen uttalade vidare att den
            avsåg att återkomma till frågan senare.
          </p>
          <p xml:id="i-CNLzQ1ieHsgk8rbirwoL96">
            Regeringens proposition bifölls av riksdagen.
          </p>
          <p xml:id="i-X48uS1kBA5EZxaRST3MG2e">
            Såvitt känt har det därefter inte vidtagits några åtgärder från
            regeringens sida i dessa angelägenheter.
          </p>
          <p xml:id="i-V2acc7a9uLdhBr82kbLxEc">
            I det praktiska livet sker däremot mycket vad särskilt gäller
            frågan om det personliga betalningsansvaret för styrelseledamöter
            och ägare. Några juristfirmor har sedan år tillbaka i dessa regler
            funnit en affärsidé. Denna affärsidé går helt enkelt ut på att
            granska konkursförvaltarnas förvaltarberättelser, där det enligt
            lag ska finnas en uppgift i förekommande fall om vid vilken tidpunkt
            skyldighet enligt 25 kap. 13 § aktiebolagslagen att upprätta en
            kontrollbalansräkning kan antas ha inträtt, om denna tidpunkt
            kan utredas. När sådana uppgifter tyder på att styrelsen varit
            sen med att upprätta kontrollbalansräkningen och följaktligen
            ett personligt betalningsansvar kan ha inträtt kontaktar juristfirman
            fordringsägarna i konkursen och erbjuder på för dessa mycket förmånliga
            villkor sitt biträde med att ställa krav gentemot berörd styrelseledamot.
            Eftersom detta erbjudande vanligtvis inte är förenat med någon
            som helst risk för kostnader för fordringsägaren accepterar fordringsägarna
            ofta erbjudandet. Juristfirman står nämligen för hela risken.
            I affärsidén ligger också att man avvaktar i flera år efter konkursen
            innan ärendet aktualiseras. Detta innebär t.ex. att ev. skatteskulder
            preskriberats och kanske har ev. borgensåtaganden eller andra
            skulder reglerats av den berörde styrelseledamoten. Denne har
            kanske också efter en lång besvärlig ekonomisk situation kommit
            i ett ekonomiskt sett bättre läge. Då, oftast åtta nio år efter
            konkursen men strax innan fordringen preskriberas, dyker juristfirman
            upp med sina krav, som ju härrör från fordringsägare som inte
            själva försökt driva sina krav eller ens ha haft någon sådan avsikt.
            Det är lätt att förstå att dessa sena krav förorsakar stora bekymmer
            och lidande för berörda personer. Till detta kommer att många
            krav förs till domstol och det finns knappast någon tingsrätt
            här i Sverige som inte har något eller några sådana här tvistemål
            liggande. Här inträder då ytterligare en besvärlighet eftersom
            en styrelseledamot inte kan erhålla allmän rättshjälp i denna
            typ av mål och rättsskyddsförsäkringen inte heller gäller. Dessutom
            ska beloppet ifråga erläggas av beskattade medel av den berörde
            styrelseledamoten. Det finns många fall där detta agerande lett
            till att berörd styrelseledamot blivit föremål för verkställighetsåtgärder
            av Kronofogdemyndigheten, som i sin tur lett till att antalet
            evighetsgäldenärer blivit än fler.
          </p>
          <p xml:id="i-Bv9MAHcrmqHmBww1Q1QgqW">
            Man kan naturligtvis alltid säga att den som inte skött sina
            åligganden enligt lag ska svara för konsekvenserna härav. Men
            i dessa fall uppstår konsekvenserna inte som en följd av att fordringsägarna
            agerat i det syfte som lagregeln uppställts för utan som en följd
            av en affärsidé. Det ska då också observeras att dessa regler
            om personligt betalningsansvar gällt under en följd av år utan
            att egentligen ha tillämpats.
          </p>
          <p xml:id="i-E4ADWtbJKeG8Dw6GxoaDBM">
            Jag menar att när man på detta sätt kan konstatera att reglerna
            inte fyller den funktion, som ursprungligen avsetts, ska dessa
            avskaffas. Det är enligt min uppfattning tveksamt om det behövs
            andra regler till skydd för fordringsägarna än gällande regler
            om skadestånd och gäldenärsbrott.
          </p>
          <p xml:id="i-6ym88Jt3EjVJTasYxg7P2A">
            För det fall att man kan hävda att det ursprungliga syftet om
            skydd för fordringsägare gentemot ett aktiebolag alltjämt har
            något värde kan man med lätthet införa en begränsning i tid av
            rätten att väcka talan mot en styrelseledamot eller aktieägare.
            En jämförelse kan då göras med en konkursförvaltares rätt att
            väcka tala om återvinning, vilket måste göras inom ett år från
            konkursutbrottet. Fordringsägares rätt att väcka talan mot en
            styrelseledamot eller aktieägare borde följaktligen begränsas
            till ett år efter en inträffad konkurs i aktiebolaget. Därmed
            skulle man i vart fall komma tillrätta med det förfarande, som
            idag inte leder till något samhällsnyttigt utan endast medför
            tragiska konsekvenser för styrelseledamöter och aktieägare som
            misslyckats och därmed inte heller kan återkomma till nytt företagande.
            I modern insolvensrätt talas tydligt idag om att regelverken ska
            gå ut på att den som misslyckats ska kunna komma tillbaka. Detta
            var ju för övrigt främsta skälet till att småföretagare nyligen
            bereddes möjligheter till skuldsanering.
          </p>
        </div>
        <div type="motSignatures">
          <list>
            <item xml:id="i-38sW9CLcgwjTqtvihKByoZ" who="i-A1WkfiAbmndDMThhAvrWEm">
              Hans Backman (FP)
            </item>
          </list>
        </div>
      </div>
    </body>
  </text>
</TEI>
