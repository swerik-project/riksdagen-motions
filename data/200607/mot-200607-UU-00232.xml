<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00232">
  <teiHeader>
    <fileDesc>
      <titleStmt>
        <title>Stärkt skydd för mänskliga rättigheter</title>
        <author corresp="i-JxxHuvwXWsJTZYTnBZLHj">av Marianne Berg m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt skydd för mänskliga rättigheter</title>
          <idno type="rdwebb">GU02U232</idno>
          <rs type="number">U232</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U232/text</ref>
          <ref type="dokument_url_html">http://data.riksdagen.se/dokument/GU02U232</ref>
          <ref type="dokumentstatus_url_xml">http://data.riksdagen.se/dokumentstatus/GU02U232</ref>
          <ref type="doc">http://data.riksdagen.se/fil/A5AE75D3-1B8A-4686-BE10-1BB115EDB5A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3KyqsLNRmZR1Hr3rCRdLc6" type="signed"/>
        <correspContext corresp="i-3KyqsLNRmZR1Hr3rCRdLc6">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction xml:id="i-i2WksdKHDy3B9GocAQ49N" type="referral">
          <date when="2006-11-07"/>
        </correspAction>
        <correspAction xml:id="i-GTuiCKmxL22Hdj5jUV5igd" type="dismissal">
          <date when="2006-11-07"/>
        </correspAction>
        <correspAction xml:id="i-CgG9VMZpCy4wbuEKBW4rh5" type="numbering">
          <date when="2006-11-01"/>
        </correspAction>
        <correspAction xml:id="i-5Nw8x99wzjYWansNaRG6kc" type="submission">
          <date when="2006-10-31"/>
        </correspAction>
        <correspAction xml:id="i-5vG73Avrp48ujyzVpHts46" type="transfer">
          <date when="2006-10-30"/>
        </correspAction>
        <correspAction xml:id="i-6GG8cEgUTxbo1cSWubhWWc" type="assigned"/>
        <correspContext corresp="i-6GG8cEgUTxbo1cSWubhWWc">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XBRBF1ALbme1koMqYetkiu">
            1 Förslag till riksdagsbeslut
          </head>
          <list style="ol">
            <item xml:id="i-2orbDTsbCc8Nvi7ruTUNys">
              Riksdagen tillkännager för regeringen som sin mening vad i motionen
              anförs om inkorporering med svensk rätt av vissa MR-konventioner.
              1
            </item>
            <item xml:id="i-CLRuw3kF6Gn537R5dTRCRH">
              Riksdagen tillkännager för regeringen som sin mening vad i motionen
              anförs om att regeringen omedelbart ska underteckna tilläggsprotokoll
              12 till Europakonventionen om mänskliga rättigheter och skyndsamt
              förelägga riksdagen protokollet för ratificering.
            </item>
            <item xml:id="i-9Azww2vb1PVGVQNYPTgL2D">
              Riksdagen tillkännager för regeringen som sin mening vad i motionen
              anförs om att regeringen bör genomföra de lagändringar och andra
              konkreta åtgärder som FN:s MR-kommittéer rekommenderar. 1
            </item>
            <item xml:id="i-W8Le1ZH14atMCsLM5tVusM">
              Riksdagen tillkännager för regeringen som sin mening vad i motionen
              anförs om att regeringen inom FN och EU ska kräva att FN:s sanktionskommitté
              fortsättningsvis arbetar med respekt för FN-stadgan.
            </item>
            <item xml:id="i-JmbMVqmwT4zKED6d8zXwkh">
              Riksdagen begär att regeringen tillsätter en utredning för att
              utvärdera effekterna av inskränkningarna i rätten till offentlig
              försvarare och frånvaron av lagstadgad rätt till tolk i brottmål.
              2
            </item>
            <item xml:id="i-6yFeAPKt36azZZVyEiuxeN">
              Riksdagen begär att regeringen tillsätter en parlamentarisk utredning
              för att utvärdera 1997 års ändringar i rättshjälpslagen i enlighet
              med vad i motionen anförs. 2
            </item>
            <item xml:id="i-HNyycGM1nqKxNKQ39Krf6K">
              Riksdagen tillkännager för regeringen som sin mening vad i motionen
              anförs om att regeringen bör genomföra en utvärdering av lagen
              om allmän kameraövervakning. 2
            </item>
            <item xml:id="i-Z2DqimKYFFstsuTC9iazd">
              Riksdagen tillkännager för regeringen som sin mening vad i motionen
              anförs om att regeringen bör begära nya förhandlingar om rambeslutet
              om bekämpande av terrorism. 2
            </item>
            <item xml:id="i-Wg8UA2sZGV4CjEHSzbrjZq">
              Riksdagen tillkännager för regeringen som sin mening vad i motionen
              anförs om tillförsäkrande av funktionshindrades demokratiska och
              mänskliga rättigheter. 1
            </item>
          </list>
          <p xml:id="i-PaSZSmFmofws7PJ34amFDw">
            1 Yrkandena 1, 3 och 9 hänvisade till KU.
          </p>
          <p xml:id="i-XA8V29GzdY8oxLF8iawLpU">
            2 Yrkandena 58 hänvisade till JuU.
          </p>
        </div>
        <div type="motContent">
          <head xml:id="i-2KnHDRgzjmxAdC1jfww1Yf" type="h1">
            Stärkt skydd för mänskliga rättigheter
          </head>
          <head xml:id="i-Q5okGnLEhoDDzqpf9pcnEg" type="h1">
            2 Inledning
          </head>
          <p xml:id="i-GKVGnZ8cp37TSUtP5dB9cm">
            Terrorattacken den 11 september 2001 mot World Trade Center och
            Pentagon har vid sidan av förlusterna i människoliv och skadorna
            på egendom också lett till ett globalt krig mot terrorism. Bred
            enighet råder om att terrorism måste bekämpas med kraft och effektivitet,
            men frågan är vad som nu händer med de mänskliga rättigheterna.
            Dessa har sedan andra världskriget aldrig varit utsatta för ett
            så starkt hot som idag. Frågan måste nu ställas: Respekteras de
            mänskliga rättigheterna på samma sätt för alla människor oavsett
            ursprung, hudfärg, kön eller religion? Accepterar vi att vissa
            människors mänskliga rättigheter kränks på grund av den svagaste
            misstanke om någon anknytning till misstänkta terrorister? Efter
            den 11 september ifrågasätts och utmanas de mänskliga rättigheterna
            på bred front. Med USA som anförare och i vissa fall alibi passar
            många regimer världen runt på att utsätta för dem misshagliga
            organisationer för förföljelse i namn av att de bekämpar terrorism.
            Andra nationer böjer sig i fruktan eller i brist på egen fri politisk
            analys för USA:s vilja och deltar i det krig mot terrorism som
            USA säger sig föra. Sverige utgör inget undantag i detta sammanhang,
            något som framgått bl.a. av avvisningen av två egyptiska medborgare
            till hemlandet i december 2001 trots uppenbar risk för tortyr
            och av frysningen av de tre somaliasvenskarnas tillgångar. Vänsterpartiet
            anser mot denna bakgrund att det är mer angeläget än någonsin
            att analysera bristerna i skyddet för de mänskliga rättigheterna
            i Sverige och ger i denna motion förslag om hur skyddet kan stärkas.
          </p>
          <head xml:id="i-QDKCpQTjEnGfzMDEwK2n7P" type="h1">
            3 Internationella MR-konventioners rättsliga ställning i Sverige
          </head>
          <p xml:id="i-DXv6999ZoQsswzKsSR345z">
            I Sverige tillämpas den s.k. dualistiska principen beträffande
            tillämpligheten av internationella konventioner i intern svensk
            rättstillämpning. Det innebär att domstolar och myndigheter inte
            direkt tillämpar konventioner som Sverige åtagit sig att följa,
            utan det krävs först att de genom lagstiftning transformeras till
            svensk rätt eller att konventionen som sådan görs till svensk
            lag genom att lagstiftaren beslutar om inkorporering. Visserligen
            gäller principen att domstolarna i den mån det finns ett tolkningsutrymme
            som medger detta skall tolka lagstiftningen fördragskonformt.
            Men många gånger är detta inte möjligt. Transformationsmetoden
            har ofta visat att den är mycket ofullkomlig eftersom det många
            gånger är svårt för lagstiftaren att skaffa en total överblick
            över vilka lagar som behöver ändras och på vilket sätt för att
            ett konventionsåtagande som Sverige gjort skall uppfyllas. Den
            metod som ger säkra garantier för att ett konventionsåtagande
            effektivt genomförs på nationell nivå är inkorporering. Vänsterpartiet
            motionerade i många år om att den europeiska konventionen om de
            mänskliga rättigheterna skulle inkorporeras. En överväldigande
            riksdagsmajoritet avslog varje år motionsyrkandet med motiveringen
            att konventionen inte var skriven som normal svensk lagtext och
            skulle bli svår eller omöjlig att tillämpa för de svenska domstolarna.
            När Sverige blev medlem av EU år 1995 beslutade en enhällig riksdag
            om inkorporering av Europakonventionen. Nu har nästan åtta år
            gått sedan denna inkorporering och inget har försports om problem
            hos domstolar eller myndigheter med tillämpningen. När det gäller
            andra grundläggande MR-konventioners ställning i svensk rätt brukar
            Sverige regelmässigt utsättas för allvarlig kritik från de organ
            som övervakar konventionernas tillämpning för att konventionerna
            inte gjorts tillämpliga i svensk rätt och därmed möjliga att åberopa
            inför domstolar och myndigheter. Ett sådant exempel är kritiken
            från FN:s kommitté för mänskliga rättigheter i april 2002 i samband
            med granskningen av Sveriges femte rapport om tillämpningen av
            den internationella konventionen om medborgerliga och politiska
            rättigheter. Kommittén beklagade att konventionen inte kunde åberopas
            inför svenska domstolar eller myndigheter och framställde kravet
            att Sverige skall se till att den nationella lagstiftningen ger
            en fullständig tillämplighet för de rättigheter som konventionen
            garanterar. Regeringen bör snarast lägga fram förslag till riksdagen
            om lagstiftning som inkorporerar följande MR-konventioner med
            svensk rätt: Internationell konvention om medborgerliga och politiska
            rättigheter, Internationell konvention om avskaffande av alla
            former av rasdiskriminering, Konvention om avskaffande av all
            slags diskriminering av kvinnor, Konvention mot tortyr och annan
            grym, omänsklig eller förnedrande behandling eller bestraffning
            och Konvention om barnets rättigheter. Detta bör riksdagen som
            sin mening ge regeringen till känna.
          </p>
          <head xml:id="i-K5KRk9gMASxSVB5VshZiJn" type="h1">
            4 Svenskt undertecknande och ratificering av tilläggsprotokoll
            12 till Europakonventionen om mänskliga rättigheter
          </head>
          <p xml:id="i-KdXpSSwG39BtEFsCab4AxW">
            Det nuvarande diskrimineringsförbudet i artikel 14 i Europakonventionen
            om mänskliga rättigheter gäller endast rättigheter vilka omfattas
            av konventionen. För att eliminera denna allvarliga begränsning
            av skyddet för de mänskliga rättigheterna har ett tilläggsprotokoll
            12 till konventionen förhandlats fram. Tilläggsprotokollet utsträcker
            diskrimineringsförbudet så att det omfattar åtnjutandet av alla
            rättigheter vilka är reglerade i lag. Detta är ett viktigt steg
            i arbetet för att förverkliga principen om alla människors lika
            värde. Tyvärr har Sverige varken undertecknat eller ratificerat
            protokollet. Regeringen har ifrågasatt om ett tilläggsprotokoll
            är rätt metod eftersom det tar lång tid innan Europadomstolen
            hunnit utveckla en praxis. Detta är en mycket anmärkningsvärd
            hållning eftersom samma argument likaväl kan användas mot själva
            konventionen. Konventionen är även den ett levande instrument,
            med en praxis från domstolens sida, som ständigt utvecklas beroende
            på samhällsförhållandenas förändringar. Detta argument skulle
            även kunna anföras mot ny nationell lagstiftning över huvud taget.
            Det har också anförts från regeringen att det inte kan uteslutas
            att en stat kan komma att hållas ansvarig enligt protokollet på
            grund av vad som hänt i den enskildes förhållande till tredje
            man, t.ex. en hyresvärd eller restaurangägare. Men själva konventionen
            medför ju viss s.k. Drittwirkung, dvs. är tillämplig även mellan
            privata rättssubjekt. Saken har varit föremål för en relativt
            omfattande diskussion i den juridiska doktrinen. Frågan inställer
            sig om regeringen i själva verket har inlett en process för att
            distansera sig från denna fundamentala människorättskonvention.
          </p>
          <p xml:id="i-HALA9NC74PqMsNUcEWADAN">
            De argument som regeringen anfört mot tilläggsprotokollets form
            och innehåll saknar bärkraft, och det är synnerligen angeläget
            att regeringen omgående undertecknar protokollet och att det sedan
            skyndsamt föreläggs riksdagen för ratificering. Detta bör riksdagen
            som sin mening ge regeringen till känna.
          </p>
          <head xml:id="i-UAa9m3pJvJHuXrKr2c5j7p" type="h1">
            5 Åtgärder med anledning av kritik mot Sverige från de FN-kommittéer
            som övervakar olika MR-konventioner
          </head>
          <p xml:id="i-52fKC2mZMxzpVqrS5rhYGz">
            När Sverige rapporterar till de FN-kommittéer som övervakar de
            olika MR-konventionerna, brukar det regelmässigt riktas kritik
            från kommittéerna för att konventionen inte uppfyllts på vissa
            punkter, ofta i kombination med rekommendationer om att lagstiftning
            eller andra åtgärder bör vidtas. Kritik framförs också ofta i
            anslutning till behandlingen av enskilda fall. Så har t.ex. FN:s
            kommitté mot tortyr vid inte mindre än elva tillfällen kritiserat
            Sverige för att ha beslutat om avvisningar trots att det förelegat
            risk för tortyr. Men här saknas tydligen viljan att göra något
            effektivt mot missförhållandena. Någon annan förklaring står knappast
            till buds beträffande de ständigt upprepade konventionsstridiga
            avvisningsbesluten. I regeringens skrivelse 2001/02:83 En nationell
            handlingsplan för de mänskliga rättigheterna lämnas felaktiga
            uppgifter om att Sverige alltid rättar sig efter beslut av Europadomstolen
            och CAT-kommittén. Så är icke fallet. Regeringen bör ta kritik
            från FN:s MR-kommittéer på största allvar, inte enbart genom att
            uttrycka detta i skrift utan även genom att genomföra de lagändringar
            och andra konkreta åtgärder som kommittéerna rekommenderar. Detta
            bör riksdagen som sin mening ge regeringen till känna.
          </p>
          <head xml:id="i-YMSJCQxgcrPKaj6mVxrgFR" type="h1">
            6 Rätten till asyl en mänsklig rättighet
          </head>
          <p xml:id="i-Q61DEbMiJYWSVsCXYeYHWB">
            Rätten att söka och åtnjuta asyl slås fast i artikel 14 i FN:s
            Allmänna deklaration om de mänskliga rättigheterna. Det är en
            mänsklig rättighet som är föremål för systematiska kränkningar
            i Sverige. Läget har förvärrats ytterligare genom det av den svenska
            regeringen godkända direktivet om transportörsansvar.
          </p>
          <head xml:id="i-HwwhEc113t5MeWowABUMrs" type="h1">
            7 Rätten till en opartisk rättegång
          </head>
          <p xml:id="i-6hJNp5UkaGTCxXbmuaQknh">
            Envar som är anklagad för ett brott skall ha rätt till en opartisk
            och offentlig rättegång för att få anklagelserna prövade. Denna
            rättighet garanteras både i den internationella konventionen om
            medborgerliga och politiska rättigheter och i den europeiska konventionen
            om mänskliga rättigheter. Tre svenska medborgare av somaliskt
            ursprung har nyligen fått erfara vad det i praktiken kan innebära
            att få denna rättighet kränkt. Personer och organisationer som
            troddes ha kontakt med Usama Bin Ladin eller al-Qaida-nätverket
            placerades av sanktionskommittén i FN:s säkerhetsråd på en lista
            med innebörd att deras tillgångar skulle frysas. De tre svenskarna
            placerades på listan som genom en EU-förordning gjordes till omedelbart
            gällande lag i EU:s medlemsstater. Svenskarna har bestämt tillbakavisat
            alla anklagelser, men har inte fått ta del av det material sanktionskommittén
            grundat sitt beslut på, en situation som inte är helt olik den
            asylsökande står inför gentemot Utlänningsnämnden. Sanktionskommitténs
            beslut strider sannolikt mot FN-stadgan, men maktpolitiska realiteter
            gör att detta inte kan fastslås. Möjligheten att få besluten prövade
            i svensk domstol har varit utesluten av ekonomiska skäl. Försäkringsbolagen
            har inte velat medge att hemförsäkringens rättsskydd utnyttjas.
            Numera har de tre svenskarna avförts från listan. Nödvändigheten
            att göra grundläggande förändringar i sanktionskommitténs sätt
            att hantera dessa frågor för att det fortsättningsvis skall stå
            i överensstämmelse med artiklarna 1, 55 och 56 om skydd för de
            mänskliga rättigheterna i FN-stadgan kvarstår. Regeringen bör
            både inom FN-systemet och inom EU driva krav på att FN:s sanktionskommitté
            fortsättningsvis skall arbeta i respekt för FN-stadgan. Detta
            bör riksdagen som sin mening ge regeringen till känna.
          </p>
          <head xml:id="i-8eMMVibte3UMd1VGfHFeqq" type="h1">
            8 Rätten till offentlig försvarare i brottmål
          </head>
          <p xml:id="i-99BHnSdCFHnJBnq4PcrzHX">
            I proposition 1983/84:23, som godtogs av riksdagen, begränsades
            rätten till offentlig försvarare i brottmål. Begränsningarna genomfördes
            av statsfinansiella skäl.
          </p>
          <p xml:id="i-4fFSsWJDu8inhS3TBcqo2v">
            Rätten till försvarare kan givetvis ha betydelse för utgången
            av ett mål. Lagändringen från 1983 har aldrig utvärderats, inte
            heller har det gjorts några jämförelser med hur olika domstolar
            tillämpar lagen. Det är också så att tillgång till tolk inte är
            en rättighet utan domstolen har möjlighet att förordna tolk om
            det bedöms vara nödvändigt.
          </p>
          <p xml:id="i-ShtAarL297cg4YwooUpd1E">
            Regeringen bör tillsätta en utredning för att utvärdera effekterna
            av inskränkningarna i rätten till offentlig försvarare som genomfördes
            1983 och hur frånvaron av lagreglerad rätt till tolk i brottmål
            påverkar den tilltalades möjligheter till försvar. Riksdagen bör
            göra en framställan till regeringen om detta.
          </p>
          <head xml:id="i-2aisTMG1txpvPUZTxUmVWs" type="h1">
            9 Rättshjälp i tvistemål
          </head>
          <p xml:id="i-68wtWk1A6k5M9WLTtSvjEW">
            Proposition 1996/97:9, som godtogs av riksdagen, har inneburit
            att rätten till allmän rättshjälp i tvistemål radikalt beskurits
            av statsfinansiella skäl. I princip hänvisas numera till rättsskyddet
            i hemförsäkringar m.m. När lagändringen förbereddes gjordes en
            undersökning av vilka grupper i samhället som i stor utsträckning
            saknade hemförsäkring. Inte oväntat visade det sig vara låginkomsttagare,
            invandrade, hyresgäster och andra grupper med svagare ekonomisk
            position än genomsnittet. Rättsskyddet är maximerat till per fall.
            Det har visat sig innebära att den som t.ex. driver en komplicerad
            vårdnadstvist i domstol kan riskera att stå utan juridiskt biträde
            i andra instans. I försäkringstvister om trafikskador har en genomgång
            av domar i Svea hovrätt visat att när ett försäkringsbolag överklagat
            ett mål till hovrätten, har rättegångskostnaden för den som förlorat
            målet i genomsnitt uppgått till kronor sedan rättsskyddet fråndragits.
            Det betyder att den som överväger att processa mot ett försäkringsbolag
            riskerar att dra på sig en personlig skuld på kronor, en oerhörd
            summa för de flesta människor. Innebörden av detta är att numera
            måste man vara rik för att ha möjlighet att få rätt i Sverige.
            Domstolsverket har på regeringens uppdrag gjort en utvärdering
            av 1997 års förändringar i rättshjälpslagen. Utvärderingen redovisades
            i oktober 2001 och den utmärks av en mycket positiv uppfattning
            om hur förändringarna slagit igenom i praktiken. Emellertid präglas
            utredningen mycket påtagligt av ett kameralt synsätt, där det
            överordnade värdet är att statsutgifterna för rättshjälpen reduceras.
            Det föreligger därför ett behov av en kompletterande utvärdering
            i form av en parlamentarisk utredning som görs utifrån ett annat
            perspektiv, där den enskildes möjligheter att oberoende av ekonomisk
            ställning kunna hävda sin rätt ställs i fokus. Domstolsverket
            förfaller att ha tappat bort att allas likhet inför domstolarna
            är en grundläggande mänsklig rättighet som bl.a. stadgas i artikel
            14 i den internationella konventionen om medborgerliga och politiska
            rättigheter, där målsättningen borde sättas högre än att Sverige
            inte skall göra sig skyldig till ett direkt konventionsbrott.
          </p>
          <p xml:id="i-738BovJJc3De9q878RdHPT">
            Regeringen bör tillsätta en parlamentarisk utredning för att
            utvärdera 1997 års ändringar i rättshjälpslagen utifrån de angivna
            utgångspunkterna. Riksdagen bör göra en framställan till regeringen
            om detta.
          </p>
          <head xml:id="i-RCrL8cTR2WGTwfNdbeV9Vn" type="h1">
            10 Skyddet för den personliga integriteten
          </head>
          <p xml:id="i-PHghfu1WNsWUwtNHgUd5t6">
            Allmän kameraövervakning är tillåten endast om vissa förutsättningar
            är uppfyllda. Undersökningar gjorda av Svenska Helsingforskommittén
            visar att endast hälften av de som har tillstånd för kameraövervakning
            uppfyllde villkoren för kameraövervakningen. Bristerna gällde
            frånvaro av upplysning, genom skyltning eller på annat sätt, om
            att kameraövervakning förekom och att kameraövervakningen omfattade
            ett större område än tillståndet avsåg. Trots länsstyrelsens lagreglerade
            tillsynsplikt hade bara en mindre del av tillståndshavarna varit
            föremål för tillsyn de senaste fyra åren. När länsstyrelserna
            tar ställning till tillståndsansökningar för kameraövervakning
            väger ofta hänsynen till den personliga integriteten lätt i förhållande
            till intresset av att förebygga brott. Den successivt mer sofistikerade
            tekniken betyder att utrymmet för personlig integritet hela tiden
            krymper. Regeringen bör mot denna bakgrund låta genomföra en allsidig
            utvärdering av lagen om allmän kameraövervakning med särskild
            inriktning på frågan om hur den enskildes personliga integritet
            skyddas i detta sammanhang. Detta bör riksdagen som sin mening
            ge regeringen till känna.
          </p>
          <head xml:id="i-Cn82PJtZCtdxwucSDqZmLJ" type="h1">
            11 Rambesluten om bekämpande av terrorism
          </head>
          <p xml:id="i-DfiHCT1gY4MeVEJm76yNzw">
            Ett mycket viktigt rambeslut har tagits i EU för att effektivisera
            terroristbrottsbekämpningen, nämligen rambeslutet om bekämpande
            av terrorism. Beslutet bär tydlig prägel av hastverk och drevs
            snabbt igenom i efterdyningarna av 11 september-händelserna. Brottsbeskrivningarna
            i terrorismbeslutet motsvaras redan av straffbelagda handlingar
            i Sverige. Den stora faran är att mycket lösligt definierade avsikter
            med de brottsliga handlingarna gör det möjligt att klassificera
            dem som terrorism och föremål för radikalt skärpta straff. Definitionen
            på vad som skall anses utgöra terrorism blir nödvändigtvis godtycklig
            och influerad av politiska uppfattningar. Rambeslutet jämnar vägen
            för inskränkningar i yttrandefriheten och demonstrations- och
            församlingsfriheten. Det rådsuttalande utan rättslig betydelse
            som fogades till rambeslutet och där det hävdades att de som i
            likhet med antinazistiska motståndskämpar under andra världskriget
            arbetar för att bevara eller återupprätta demokratiska värden
            inte skall omfattas av terroristdefinitionen, bekräftar bara att
            de i själva verket just omfattas av definitionen. Regeringen bör
            omedelbart begära förnyade förhandlingar om rambeslutet för att
            eliminera de inslag i beslutet som utgör ett hot mot rättsstaten.
            Detta bör riksdagen som sin mening ge regeringen till känna.
          </p>
          <head xml:id="i-VrtF2fVLNWiEWKr2TadtUy" type="h1">
            12 Funktionshinder och demokratiska och mänskliga rättigheter
          </head>
          <p xml:id="i-RFLXZoun9bmyAnCMGkuRUx">
            Möjligheten att utöva sina demokratiska rättigheter, t.ex. rösträtten
            eller tillgången till offentlig information, är inte självklar
            för alla samhällsmedborgare. Språket kan vara ett hinder och för
            många funktionshindrade den rent fysiska tillgängligheten. 9 kap.
            2 § andra stycket vallagen stadgar endast att fysiskt funktionshindrade
            vid behov har rätt att anlita hjälp vid röstningen. Problemet
            är att det inte finns något som tillgodoser kravet på rösthemligheten.
            Problemet har ytterligare förstärkts genom personröstningen. Ofta
            saknas valmaterial för synskadade personer. Ett annat problem
            är att vallokalerna ofta är placerade i skolor eller andra miljöer
            som inte anpassats till rörelsehindrades särskilda behov. Valda
            företrädare med funktionshinder har ofta svårt att delta i beslutsfattandet
            på grund av fysiska och praktiska hinder. Vissa begränsade ändringar
            i vallagen om vallokalers tillgänglighet för fysiskt funktionshindrade
            trädde i kraft den 1 april 2002 (SFS 2002:68). Regeringen bör
            under denna mandatperiod utvärdera i vilken mån lagändringarna
            lett till att de fysiskt funktionshindrades utövande av rösträtten
            i 2006 års riksdags-, landstings- och kommunalval har kunnat ske
            under värdiga och jämlika former. Regeringen bör lämna förslag
            till riksdagen om erforderliga lagändringar för att fysiskt funktionshindrade
            skall tillförsäkras sina demokratiska rättigheter i samband med
            allmänna val. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-UrVeX4vj3RrA5KbXRNQrbj" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-X3DZxuK9McGLEL45PBs64n" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-9ym1PDSN4ahxfGTMPEvHoT" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-FWUuEtmH2Krr9bbxT7Z8dB" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-5uknAYxrirnFyL8LLZPwCs" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-L6yo8nGkrTFxMFw8UT2nbG" who="i-5pddtLwy622h33X3RtqGeL">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
