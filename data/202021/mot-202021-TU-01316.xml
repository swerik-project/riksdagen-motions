<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-01316">
  <teiHeader>
    <fileDesc>
      <titleStmt>
        <title>Ett fungerande postväsen i hela landet</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1316 av Jens Holm m.fl. (V)</title>
          <idno type="rdwebb">H8021316</idno>
          <rs type="number">1316</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8021316/text</ref>
          <ref type="dokument_url_html">http://data.riksdagen.se/dokument/H8021316</ref>
          <ref type="dokumentstatus_url_xml">http://data.riksdagen.se/dokumentstatus/H8021316</ref>
          <ref type="docx">http://data.riksdagen.se/fil/00D8F16A-8A78-47E6-9A9A-2EE980EC83BD</ref>
          <ref type="pdf">http://data.riksdagen.se/fil/8156FC72-A364-4E9A-84B1-374094409D9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DqBW6kKh7uuoVmcorQqWPj" type="signed"/>
        <correspContext corresp="i-DqBW6kKh7uuoVmcorQqWPj">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-HDzGSSXVMGoy9rZapKV3jD" type="submitted">
          <date when="2020-10-02"/>
          <time when="10:41:13"/>
        </correspAction>
        <correspAction xml:id="i-1BsmC8agcy5jwjfJNXvE7" type="reviewed">
          <date when="2020-10-02"/>
          <time when="13:03:44"/>
        </correspAction>
        <correspAction xml:id="i-6Q9xahbQveRKmD6fNxpu4M" type="referred">
          <date when="2020-10-14"/>
        </correspAction>
        <correspAction xml:id="i-PVx2m2txsucmvB5oUz3XEk" type="assigned">
          <date when="2021-02-03"/>
          <time when="16:41:58"/>
        </correspAction>
        <correspContext corresp="i-PVx2m2txsucmvB5oUz3XEk">
          <ref type="assignedTo">Trafikutskottet</ref>
        </correspContext>
        <correspAction xml:id="i-8gBySpWsZWu9xwrUNSpXri" type="behandlas_i"/>
        <correspContext corresp="i-8gBySpWsZWu9xwrUNSpXri">
          <ref type="uppgift">2020/21:NU4</ref>
          <ref type="ref_dok_id">H801NU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU4</ref>
          <ref type="ref_dok_titel">2020 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8JNfkD2FtqEPiWygbCMQyR" type="behandlas_i"/>
        <correspContext corresp="i-8JNfkD2FtqEPiWygbCMQyR">
          <ref type="uppgift">2020/21:TU4</ref>
          <ref type="ref_dok_id">H801TU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU4</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8QR6P5nEpS32Pxm72J1PkC" type="motHeader">
        <div xml:id="i-FV73ZBk3Xitxh2FEP31G8x" type="motTitle">
          Motion till riksdagen 2020/21:1316 av Jens Holm m.fl. (V) Ett
          fungerande postväsen i hela landet
        </div>
      </div>
      <div xml:id="i-QNbFFM9Bi3wsBXkMMC9bHq" type="motBody">
        <div xml:id="i-4XxEmc9K8wZadFma3R5khF" type="motProposal" subtype="förslag">
          <head xml:id="i-8qo7h6bc1D5654xwFxY72x">
            1 Förslag till riksdagsbeslut
          </head>
          <list xml:id="i-7hRjEQdLuX5eQw711DYyCA" style="ol">
            <item xml:id="i-JzCnKjGshUJ2ERootUA3sP">
              Riksdagen ställer sig bakom det som anförs i motionen om att
              Postnord ska ges i uppdrag att ge god service av likvärdig kvalitet
              till alla enskilda medborgare och företag i hela landet och tillkännager
              detta för regeringen.
            </item>
            <item xml:id="i-4YcgaxMuszW9N7TwmvPWmV">
              Riksdagen ställer sig bakom det som anförs i motionen om att
              regeringen skyndsamt ska ge Postnord i uppdrag att avsluta sina
              planer på varannandagsutdelning och tillkännager detta för regeringen.
            </item>
            <item xml:id="i-2ffX5HyU9T6pV1Mm9kXkeC">
              Riksdagen ställer sig bakom det som anförs i motionen om att
              regeringen bör ges i uppdrag att utreda hur en ökad återreglering
              av postmarknaden kan genomföras för att stärka den samhällsomfattande
              posttjänsten och tillkännager detta för regeringen.
            </item>
            <item xml:id="i-31UMH8v48zmPmCDKD1NeKa">
              Riksdagen ställer sig bakom det som anförs i motionen om att
              regeringen skyndsamt ska återkomma med förslag på lagstiftning
              som möjliggör att Postnord inte längre behöver publicera sina
              prislistor och tillkännager detta för regeringen.
            </item>
            <item xml:id="i-Xt55uaHZg8VJFykzq4yZE7">
              Riksdagen ställer sig bakom det som anförs i motionen om att
              regeringen ska utreda och återkomma med förslag på hur den svenska
              postverksamheten kan separeras från den danska postverksamheten
              och tillkännager detta för regeringen.
            </item>
          </list>
        </div>
        <div xml:id="i-3guHDPxsKVdC5ySXF5XHDN" type="motContent">
          <head xml:id="i-AwjGKQUXKhmDXPvn2FsuqV" type="h1">
            2 Ett fungerande postväsen i hela landet – inte bara i storstäderna
          </head>
          <p xml:id="i-7f1p6VFP4qP5nW8nvWBKbx">
            Genom hundratals år har Sveriges brevbärare troget levererat
            post och paket till alla, vare sig adressen varit i en fjällby
            utanför Gällivare, ett hyreshus i Sundsvall eller en stuga i Gullspång.
            Nu kan det hända att folk på landsbygden själva får ta bilen och
            köra långa avstånd för att hämta sin post. Det har nog inte gått
            någon förbi att Postnords brevhanteringsdel kommer att hamna i
            kris om inte åtgärder görs.
          </p>
          <p xml:id="i-6RrNd7bjH6U9TARCA2KQiZ">
            Postnord har visserligen fortfarande ett samhällsuppdrag och
            en lagstadgad skyldig­het att dela ut post till alla hushåll i
            hela landet – men utan att få något statligt stöd. Avregleringsexperimentet
            där privata aktörer inte har denna skyldighet utan kan plocka
            russinen ur kakan och enbart etablera sig där det går att göra
            en vinst, oftast i storstäderna, har gått för långt. Postnord
            måste publicera sina priser och ha en total pristransparens, vilket
            gör att privata bolag kan lägga sina anbud precis under och ta
            lukrativa marknadsandelar som delvis kunde ha finansierat Postnords
            samhällsuppdrag. Inte heller får Postnord föra över vinster från
            paketdelen till brevförsändelsedelen. Den servicenivå vi medborgare
            förväntar oss och kräver stämmer inte överens med finansie­ringen.
            Det riskerar att slå hårt mot dem som är beroende av postservicen
            och inte minst mot landsbygdens behov. De större städerna lär,
            som alltid, klara sig.
          </p>
          <p xml:id="i-UEefsoQJAhBtrqq2bERfSj">
            Att den tidigare borgerliga regeringen i sin privatiseringsiver
            slog ihop det svenska postföretaget med det danska har inte hjälpt
            upp situationen. Ingen hänsyn har tagits till skillnaden mellan
            dansk slättmark och korta avstånd och de milsvida skogarna och
            långa avstånden i Sverige. Sverige har i och med hopslagningen
            inte full kontroll över sin postverksamhet. Vänsterpartiet anser
            att regeringen ska utreda hur en separation ska göras på ett bra
            och organiserat sätt. Det i sig kommer inte att lösa alla problem,
            men det skulle ge oss bättre kontroll och möjligheter.
          </p>
          <p xml:id="i-FCvCA9LbnoAnXebYVvEP6V">
            Vårt sätt att kommunicera är under snabb förändring. Mycket görs
            över internet och det är möjligt att brevförsändelser inte kommer
            att behövas i framtiden. Men där är vi definitivt inte än och
            det kommer sannolikt att dröja. Bredbandsutbyggnaden har avstannat
            när den nått ställen i landet där det inte finns en vinst att
            göra för de privata bolagen. Alla har inte tillgång till eller
            av andra anledningar möjlighet att nyttja digitala tjänster. Dessutom
            fyller postservicen även andra funktioner än enbart brevutdelning
            i många delar av landet, exempelvis genom lantbrevbäringen i landsbygder
            och glesbygder.
          </p>
          <p xml:id="i-CPMZV61oau6hd56P1mu137">
            Det är dags för oss alla att börja diskutera vår inställning
            till posten och dess funk­tion i vårt samhälle. Ska vi ha ett
            postväsende som fungerar i hela landet, alla vardagar, året runt
            eller vill vi ha ett postväsende främst för storstäderna? Är posten
            en grundlägg­ande, gemensam infrastruktur eller ska den vara en
            privat marknad för vinstdrivande företag och bestå av parallella
            distributionssystem i städerna och privata monopol vars vinster
            finansieras med skattemedel i resten av landet?
          </p>
          <p xml:id="i-XidV5BCVKbZuS9QdtrsWKA">
            För oss i Vänsterpartiet är svaret självklart. Vi menar allvar
            med att posten ska fungera över hela landet – och då menar vi
            verkligen hela landet – med hög kvalitet för alla invånare och
            företag även på landsbygderna.
          </p>
          <p xml:id="i-YZgDAe6rsWtA5SZuKkBP9Z">
            Därför måste samhället återta kontrollen över posten, och om
            det behövs måste staten gå in med resurser för att en fungerande
            posttjänst av god kvalitet ska finnas tillgänglig för alla användare.
          </p>
          <head xml:id="i-3X33zSddeqTbJeZtVnx7f5" type="h1">
            3 Likvärdig postservice i hela landet
          </head>
          <p xml:id="i-FUeSAWdYYHpqgHePQ3mqjU">
            En grundläggande samhällsservice är en fungerande postverksamhet.
            Många företags verksamhet är helt beroende av en hög och jämn
            nivå på postservicen. Om detta inte kan garanteras missgynnas
            företagen på landsbygden och många arbetstillfällen på lands­bygden
            kan gå förlorade. Postnord ska ges i uppdrag att ge god service
            av likvärdig kvalitet till alla enskilda medborgare och företag
            i hela landet. Detta bör riksdagen ställa sig bakom och tillkännage
            för regeringen.
          </p>
          <head xml:id="i-NJkjTJtvGJ2d7nNp9AsvPH" type="h1">
            4 Postnord ska fortsätta med femdagarsutdelning
          </head>
          <p xml:id="i-2Fsmkf8n2AVP9oq5HVqfx6">
            Postnord planerar att, av ekonomiska skäl, dra ner på antalet
            utdelningsdagar. Detta riskerar att slå hårt mot landsbygder och
            glesbygder. På många ställen i landet är man beroende av en fungerande
            postgång. Vi ser att digitaliseringen så småningom kommer att
            minska detta beroende, men vi vet också att där är vi inte än.
            Postservicen är en grundläggande infrastruktur och samhällsservice
            som ännu behöver vidmakthållas. Vänsterpartiet har förståelse
            för Postnords ekonomiska situation, men anser att denna bör lösas
            på andra sätt, enligt andra förslag i denna motion.
          </p>
          <p xml:id="i-PHhrYTGXSLyQTTBdjGg2ym">
            Regeringen ska skyndsamt ge Postnord i uppdrag att avsluta sina
            planer på varannandagsutdelning. Detta bör riksdagen ställa sig
            bakom och tillkännage för regeringen.
          </p>
          <head xml:id="i-WtUpw6zAgRbiWAAdn7f9Cw" type="h1">
            5 Finansiering av Postnords samhällsuppdrag
          </head>
          <p xml:id="i-2eY1uDwGWk8k8Wnq8QexDQ">
            Postnords samhällsuppdrag består främst av befordring av brev
            och paket som väger under 20 kg. Egentligen innebär uppdraget
            utdelning och upphämtning av brev och paket alla helgfria vardagar,
            men p.g.a. vikande volymer och därmed försämrad ekonomi har man
            börjat införa en modell med varannandagsutdelning. Antalet brev
            som skickas i Sverige har sedan millennieskiftet halverats och
            det är svårt att få ihop ekonomin i brevutdelningen, speciellt
            som Postnord ska ses som en kommersiell verksamhet bland andra
            – trots sitt omfattande samhällsuppdrag som företaget inte får
            något statligt stöd för.
          </p>
          <p xml:id="i-14VqCpGSRrG9SFrg3EDwNb">
            Den ekonomiska situationen beror också mycket på avregleringen
            av marknaden. Privata bolag, utan samhällsuppdrag, tillåts plocka
            russinen ur kakan. Att Postnord dessutom tvingas publicera sina
            prislistor så att privata bolag kan lägga sig strax under i en
            budgivning gör att företaget tappar ytterligare intäkter. Den
            verksamhet som drabbas främst är postservicen på landsbygden.
            Femdagarsutdelningen i glesbygd och landsbygd är fortfarande en
            bärande del, lantbrevbäringen lever kvar och på många ställen
            har bredbandsutbyggnaden avstannat och digitala tjänster fungerar
            dåligt.
          </p>
          <p xml:id="i-3NxpFEUJp77EwutwEcJDDT">
            Regeringen bör därför utreda och snarast återkomma med förslag
            om hur den samhällsservice som postverksamheten är kan finansieras
            för att bibehålla en hög och jämn nivå i hela landet. Utredningen
            ska bland annat utreda förutsättningar och föreslå åtgärder enligt
            följande:
          </p>
          <list xml:id="i-N2VrsayQsdGwzRvkHkBKEP" style="ul">
            <item xml:id="i-E6iA7nQh5xzqpWHgFujAen">
              Koncessionsavgift för att etablera postutdelning, som ska täcka
              service i glesbygd om man inte avser att själv bli landsomfattande.
            </item>
            <item xml:id="i-3moYjBYhDPwputVpbxEY7a">
              Statliga anslag för att vidmakthålla en landsomfattande, grundläggande
              samhälls­service och infrastruktur.
            </item>
            <item xml:id="i-GMCZguMPUfdNu6aEmuzUGw">
              Möjliggöra korsfinansiering mellan paket- och brevdelen i företaget,
              precis som andra företag kan korsfinansiera mellan sina verksamheter.
            </item>
          </list>
          <p xml:id="i-NLhA7dMSGmqDmFnETBYrg5">
            Regeringen bör ges i uppdrag att utreda hur en ökad återreglering
            av postmarknaden kan genomföras för att stärka den samhällsomfattande
            posttjänsten. Detta bör riksdagen ställa sig bakom och tillkännage
            för regeringen.
          </p>
          <head xml:id="i-7NgfRE7T2oWjnqYr7dqboV" type="h1">
            6 Postnord ska inte behöva publicera sina prislistor
          </head>
          <p xml:id="i-RbuXPMbnc3i5YSFiE1YPuH">
            I dag måste Postnord enligt lag publicera sina prislistor. Detta
            ger de privata postbolagen en stor konkurrensfördel då de i alla
            upphandlingar kan lägga sig strax under Postnord prismässigt och
            därmed vinna de lukrativa avtalen, samtidigt som Postnord ensamt
            ska finansiera postverksamheten i hela landet. Det finns nog ingen
            annan bransch där det fungerar på detta sätt och det ger de privata
            bolagen en orimlig konkurrensfördel.
          </p>
          <p xml:id="i-VS4YycrYCM3kwWg7hvcB3U">
            Regeringen ska skyndsamt återkomma med förslag på lagstiftning
            som möjliggör att Postnord inte längre behöver publicera sina
            prislistor. Detta bör riksdagen ställa sig bakom och tillkännage
            för regeringen.
          </p>
          <head xml:id="i-CBkLoy91Cwf4fqzzbDEKFf" type="h1">
            7 Sammanslagningen av svensk och dansk post
          </head>
          <p xml:id="i-Sm2YagMGEf1eKe4vZ8K5hS">
            En sammanslagning av Posten AB och Post Danmark A/S genomfördes
            2009. Sedan 2011 heter den nya koncernen Postnord. Postnord ägs
            till 40 procent av den danska staten och till 60 procent av den
            svenska staten.
          </p>
          <p xml:id="i-LyvidspsVBe6aXxW7DfnQP">
            Det finns många anledningar till att denna sammanslagning var
            olycklig. Inte minst har svenska staten fått gå in med pengar
            för att täcka förluster i Danmark och risken finns att det händer
            igen. Det togs heller ingen hänsyn till de stora skillnaderna
            i förhållanden och förutsättningar i de två geografiskt mycket
            olika länderna. Postinfrastrukturen är en viktig, grundläggande
            infrastruktur i ett land.
          </p>
          <p xml:id="i-QCazSrPFGRPgFhnhWF9uPJ">
            Regeringen ska utreda och återkomma med förslag på hur den svenska
            postverksam­heten kan separeras från den danska postverksamheten.
            Detta bör riksdagen ställa sig bakom och tillkännage för regeringen.
          </p>
        </div>
        <div xml:id="i-8tACaStJ2HThdatx5RhX8e" type="signatureBlock">
          <list xml:id="i-SN4H7HxE7Tdv98LikJQNG6">
            <item xml:id="i-6AewnhukLViGagc2aSTFDE" type="signature">
              Jens Holm (V)
            </item>
            <item xml:id="i-UAYmnHVYZahTZZLsNhn7fm" type="signature">
              Hanna Gunnarsson (V)
            </item>
            <item xml:id="i-4gzqXeE2u9Hx4AbzojCv7h" type="signature">
              Lotta Johnsson Fornarve (V)
            </item>
            <item xml:id="i-DHopw9BGvjnpADQ2tPd2Rm" type="signature">
              Yasmine Posio (V)
            </item>
            <item xml:id="i-A4VyE8Rx9GYpAzbgwCGy5s" type="signature">
              Elin Segerlind (V)
            </item>
            <item xml:id="i-NtNQhmijoC4efBNSsaudwA" type="signature">
              Håkan Svenneling (V)
            </item>
            <item xml:id="i-Buzw8QbAKQa299GAdAK9rR" type="signature">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
