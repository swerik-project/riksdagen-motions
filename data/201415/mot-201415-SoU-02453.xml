<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02453">
  <teiHeader>
    <fileDesc>
      <titleStmt>
        <title>Antibiotika</title>
        <author corresp="i-XQAzCv28W16uuk7HhQLdZZ">av Anders W Jonsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2453 av Anders W Jonsson (C)</title>
          <idno type="rdwebb">H2022453</idno>
          <rs type="number">2453</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022453/text</ref>
          <ref type="dokument_url_html">http://data.riksdagen.se/dokument/H2022453</ref>
          <ref type="dokumentstatus_url_xml">http://data.riksdagen.se/dokumentstatus/H2022453</ref>
          <ref type="docx">http://data.riksdagen.se/fil/5E0EBF1A-A81F-4F3D-ABA0-6663CBC8F8B7</ref>
          <ref type="pdf">http://data.riksdagen.se/fil/C798B4B6-CCC4-407A-A0C8-9D5FB85F841C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EXsomtHUZ4i7raF8L6JMjW" type="signed"/>
        <correspContext corresp="i-EXsomtHUZ4i7raF8L6JMjW">
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction xml:id="i-2cDSaoS9aYirC1btLKz7X5" type="submitted">
          <date when="2014-11-10"/>
          <time when="15:53:17"/>
        </correspAction>
        <correspAction xml:id="i-J9XAPWo8MqAM5K3BUKP5u8" type="reviewed">
          <date when="2014-11-10"/>
          <time when="19:27:15"/>
        </correspAction>
        <correspAction xml:id="i-EXMZTWJHDzG9JxQJ1rjKt5" type="referred">
          <date when="2014-11-12"/>
        </correspAction>
        <correspAction xml:id="i-D6vKSEfDL1VYbyR1Ky7zSX" type="assigned">
          <date when="2019-01-23"/>
          <time when="13:31:25"/>
        </correspAction>
        <correspContext corresp="i-D6vKSEfDL1VYbyR1Ky7zSX">
          <ref type="assignedTo">Socialutskottet</ref>
        </correspContext>
        <correspAction xml:id="i-L1fZSMhkPxZpBMy8vE8zzk" type="behandlas_i"/>
        <correspContext corresp="i-L1fZSMhkPxZpBMy8vE8zzk">
          <ref type="uppgift">2014/15:SkU1</ref>
          <ref type="ref_dok_id">H201SkU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-REY1B4jJb2gcqkopcZdcke" type="behandlas_i"/>
        <correspContext corresp="i-REY1B4jJb2gcqkopcZdcke">
          <ref type="uppgift">2014/15:SoU12</ref>
          <ref type="ref_dok_id">H201SoU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU12</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6Pn9F6kSocSUJch3tBNZmG" type="behandlas_i"/>
        <correspContext corresp="i-6Pn9F6kSocSUJch3tBNZmG">
          <ref type="uppgift">2015/16:UbU17</ref>
          <ref type="ref_dok_id">H301UbU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HCg5RA6rNqZXysGgKxCaRf" type="behandlas_i"/>
        <correspContext corresp="i-HCg5RA6rNqZXysGgKxCaRf">
          <ref type="uppgift">2014/15:UU9</ref>
          <ref type="ref_dok_id">H201UU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU9</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FHfZnBNnsCk8aUimP5qJch" type="behandlas_i"/>
        <correspContext corresp="i-FHfZnBNnsCk8aUimP5qJch">
          <ref type="uppgift">2014/15:MJU10</ref>
          <ref type="ref_dok_id">H201MJU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QNYoR6UU2meSx311wHfTHE" type="behandlas_i"/>
        <correspContext corresp="i-QNYoR6UU2meSx311wHfTHE">
          <ref type="uppgift">2014/15:FiU27</ref>
          <ref type="ref_dok_id">H201FiU27</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU27</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-E8kSXioCY2HKjyGvDZLPac" type="behandlas_i"/>
        <correspContext corresp="i-E8kSXioCY2HKjyGvDZLPac">
          <ref type="uppgift">2014/15:MJU2</ref>
          <ref type="ref_dok_id">H201MJU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2453 av Anders W Jonsson (C) Antibiotika
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5ykx6BzBUEKRu9sMxzusSU">
            Förslag till riksdagsbeslut
          </head>
          <list style="ol">
            <item xml:id="i-3M7YBfm2ieggESaWAm6LzM">
              Riksdagen tillkännager för regeringen som sin mening vad som
              anförs i motionen om att tillsätta en global kriskommission för
              antibiotika.
            </item>
            <item xml:id="i-QedKMbJYkA6Ch9GMmVebc7">
              Riksdagen tillkännager för regeringen som sin mening vad som
              anförs i motionen om att främja drivkrafter som gör det lönsamt
              att forska fram ny antibiotika.
            </item>
            <item xml:id="i-3pZCcm4NLmd1j6RcX9L6mT">
              Riksdagen tillkännager för regeringen som sin mening vad som
              anförs i motionen om att sätta ett gemensamt nordiskt mål om att
              inom fem år ha lägst antibiotikaförskrivning i Europa.
            </item>
            <item xml:id="i-FRxYZpM6yekdyxBkZmzMQc">
              Riksdagen tillkännager för regeringen som sin mening vad som
              anförs i motionen om att ge tullen befogenheter att beslagta antibiotika.
            </item>
            <item xml:id="i-A5BNihxGnMReDr8YrsBXiR">
              Riksdagen tillkännager för regeringen som sin mening vad som
              anförs i motionen om att verka för ett EU-register för antibiotikaanvändning.
            </item>
            <item xml:id="i-Asfcdcc84QyPihrgbhzwsd">
              Riksdagen tillkännager för regeringen som sin mening vad som
              anförs i motionen om att verka för högre krav på alla EU-länder
              att minska sin antibiotikaanvändning.
            </item>
            <item xml:id="i-V4gsbQNBPnc66DaYjBLxsL">
              Riksdagen tillkännager för regeringen som sin mening vad som
              anförs i motionen om ett nationellt måltidslyft.
            </item>
            <item xml:id="i-WnXqey3L23fADPYwQymWRh">
              Riksdagen tillkännager för regeringen som sin mening vad som
              anförs i motionen om krav på minst svenska djurskyddsregler i
              alla upphandlingar.
            </item>
            <item xml:id="i-MkdAMCnWXqWWZYiU989bmW">
              Riksdagen tillkännager för regeringen som sin mening vad som
              anförs i motionen om att öka kunskaperna om antibiotikaresistens.
            </item>
            <item xml:id="i-CQendYLEg5YTc3F6BqG9Zf">
              Riksdagen tillkännager för regeringen som sin mening vad som
              anförs i motionen om att höja kraven på minskad förskrivning av
              antibiotika inom sjukvården.
            </item>
          </list>
        </div>
        <div type="motContent">
          <head xml:id="i-MxVYSAg89sHMkWVSnY9bfm" type="h1">
            Motivering
          </head>
          <p xml:id="i-TUABhzqNo5F1uuEyFUY3MP">
            Alexander Flemings banbrytande upptäckt av penicillinet 1928
            och den utveckling av olika typer av antibiotika som sedan följde,
            innebar på många sätt en medicinsk revolution. Sjukdomar som tidigare
            haft mycket hög dödlighet fick genom penicillinet ett botemedel.
            För sin upptäckt tilldelades Alexander Fleming Nobelpriset 1945.
            Redan i sitt tacktal vid prisutdelningen varnade han för risken
            att en överanvändning av antibiotika skulle kunna leda till att
            det blev verkningslöst.
          </p>
          <p xml:id="i-Gzbi3Jte5YrSnzxpL5Qmai">
            Idag kan vi konstatera att Alexander Flemings farhåga har besannats.
            Många år av hög användning av antibiotika i såväl sjukvården som
            i djuruppfödning har lett till en situation där antibiotikan är
            på väg att förlora sin effekt. Bara i Europa uppgår antalet dödsfall
            till följd av antibiotikaresistens till 25 000 per år och kostnaderna
            som resistensen medför uppgår till cirka 13 miljarder kronor årligen
            enligt EU:s smittskyddsinstitut ECDC.
          </p>
          <p xml:id="i-FjbF7wpQ5pJncb4qbVeUE">
            Sjukvården är idag helt beroende av antibiotika. Varje år rapporteras
            i Sverige mellan 1 300–1 500 fall av pneumokocker, som är en av
            de viktigaste orsakerna till lunginflammation och ofta leder till
            dödsfall hos framför allt äldre människor. Omkring 35 000–40 000
            fall av klamydia – som kan leda till infertilitet – inrapporteras
            årligen. Även enklare infektioner – såsom bihåleinflammation,
            infekterade sår, halsfluss och urinvägsinfektion – kan leda till
            stort lidande om inte behandling med antibiotika sätts in. Samtidigt
            ökar antalet fall av multiresistenta bakterier stadigt varje år.
            I Danmark rapporterades om 105 personer som smittats av MRSA bara
            i juli i år. Det är den högsta siffran någonsin under en månad.
            Sedan 2012 har totalt fyra danskar avlidit på grund av resistenta
            bakterier. Om vi inte lyckas vända utvecklingen riskerar vi att
            stå inför en medicinsk katastrof.
          </p>
          <p xml:id="i-MYwvntnDkHbZ8U2VqivnWe">
            Utvecklingen kring antibiotikaresistens är något som oroar svenskarna.
            Under EU-valrörelsen våren 2014 bidrog diskussionen om danskt
            griskött till att dålig djurhållning och onödigt användande av
            antibiotika i djuruppfödning seglade upp som en av de viktigaste
            valfrågorna. Detta fortsatte att vara centrala frågor för väljarna
            även under höstens valrörelse. Enligt en undersökning som utförts
            av Demoskop angav 2 av 3 av de tillfrågade att antibiotikafrågan
            var mycket eller ganska viktig för hur de tänkte rösta i höstens
            val.
          </p>
          <p xml:id="i-6rdsMQ2qCaZNZdgsep7Gi8">
            Minskad antibiotikaanvändning är en av de viktigaste politiska
            frågorna. För att få bukt med antibiotikaresistensen krävs ett
            målmedvetet och brett angreppssätt. Vi måste minska användningen
            av antibiotika generellt – inte minst inom djuruppfödningen. Vi
            måste också växla upp arbetet med att få fram nya typer av antibiotika.
          </p>
          <head xml:id="i-FcK2NygHZg8RPHd7Vu1Zq3" type="h2">
            Tillsätt en global kriskommission för antibiotika
          </head>
          <p xml:id="i-WPH2QrxAmjXHTKTWSYcgF1">
            Sverige måste ta initiativ till en global kriskommission för
            antibiotika. Vi måste i grunden förändra synen på hur antibiotika
            används och skapa en ökad medvetenhet om vilka stora risker en
            överanvändning innebär för människors liv och hälsa. Jag vill
            se en internationell forskargrupp med uppdrag att ta fram en motsvarande
            Sternrapport för antibiotika. Forskarna ska titta på vilka konsekvenser
            överanvändningen innebär. Den så kallade Sternrapporten skrevs
            av den brittiske ekonomen Sir Nicholas Stern på uppdrag av den
            brittiska regeringen. Rapporten publicerades 2006 och satte ett
            pris på följderna av den globala uppvärmningen. Den gav eko världen
            över och satte klimatfrågorna högt på dagordningen. Samma krismedvetenhet
            måste världen ha även för den skenande antibiotikaresistensen.
          </p>
          <head xml:id="i-TPGQ7JH6UzYThGR1CxwDUG" type="h2">
            Främja drivkrafter som gör det lönsamt att forska fram ny antibiotika
          </head>
          <p xml:id="i-RqpqNhMdA3EPi7SKC524t7">
            I år är det 27 år sedan som den senaste antibiotikan upptäcktes.
            I en värld där resistensen ökar allt snabbare är bristen på nya
            former av antibiotika ett stort problem. För att världen ska klara
            av den ökande antibiotikaresistensen är det helt nödvändigt att
            nya antibiotika utvecklas. Idag hindras forskningen att ta nya
            steg, dels eftersom det är komplicerat rent biologiskt att upptäcka
            nya antibiotika, dels eftersom läkemedelsbolagen har svårt att
            skapa lönsamhet i sådan forskning. En grundlig analys av hur EU
            och den svenska staten kan bidra till en god forskningsmiljö,
            till exempel genom att se över möjligheten till kortare och bredare
            patent, som skulle öka incitamenten att ta fram nya läkemedel,
            eller genom att ytterligare stärka forskningssatsningarna på området
            bör genomföras.
          </p>
          <p xml:id="i-nxrXwMNkrTLstQW8Yb7Er">
            Jag vill också att vi fortsätter att utveckla det samarbete som
            USA och EU redan genomför, samt se till att de internationella
            regelverk som finns främjar forskning på ny antibiotika på bästa
            tänkbara sätt. Vi bör driva denna fråga både på ministernivå och
            i EU-parlamentet.
          </p>
          <head xml:id="i-4a13nHQkZKtihfQoRgMqWB" type="h2">
            Sätt ett gemensamt nordiskt mål om att inom fem år ha lägst antibiotikaförskrivning
            i Europa
          </head>
          <p xml:id="i-GTZK2pMzU7bXXnaZewQMDK">
            En rapport från Nordiska rådet om det framtida nordiska hälsosamarbetet
            föreslår ett gemensamt nordiskt mål för minskad antibiotikaförskrivning.
            Idag har Nederländerna lägst antibiotikaförskrivning (mätt i antalet
            doser per dygn och tusen invånare) i Europa. Även om majoriteten
            av de nordiska länderna har en lägre antibiotikaförskrivning än
            det europeiska genomsnittet, finns stora skillnader länderna emellan.
            Sverige – som idag har den lägsta antibiotikaförskrivningen i
            Norden – borde därför ta på sig ledarskapet för ett gemensamt
            nordiskt mål.
          </p>
          <p xml:id="i-KzmGxi9NAHRqXSZJkA8679">
            Ett underlag bör tas fram för ett toppmöte mellan företrädare
            för regeringarna i de nordiska länderna under 2015, som kan lägga
            fast riktlinjerna för ett gemensamt arbete för att nå detta mål.
          </p>
          <head xml:id="i-YC5L2CD5TDVaaHVQrqp8ys" type="h2">
            Ge tullen befogenheter att beslagta antibiotika
          </head>
          <p xml:id="i-5eqvYZXcEkJHyn1sAH76iD">
            Genom enkla knapptryck, på några sekunder, kan vem som helst
            köpa antibiotika via nätet. Omkring 200 000 nätsökningar på läkemedel
            per månad gjordes i Sverige enligt en undersökning från Livsmedelsverket
            2013, samtidigt visar siffror från WHO att över 50 procent av
            alla läkemedel som säljs via oseriösa webbsidor är förfalskade.
            I en aktion mot illegala läkemedel som Läkemedelsverket och Tullverket
            deltog i för två år sedan utgjorde antibiotika mer än vart tionde
            beslag.
          </p>
          <p xml:id="i-McnkXLnP2mCx3qJ91ZinQ2">
            Tullverket vittnar om att flödet av läkemedel ökat och att de
            inte kan beslagta försändelser om de kommer från ett annat EU-land,
            även om de vet att det innehåller olagliga läkemedel. Första halvåret
            2011 gjorde tullen 129 000 beslag av olagliga läkemedel från tredje
            land. Under samma tidsperiod 2014 hade den siffran sjunkit till
            drygt 40 000 beslag. Tullverket säger att detta beror på så kallad
            reparcelling. Paket med olagliga läkemedel packas helt enkelt
            om i något EU-land för att undgå Tullverkets kontroll. Detta är
            en lucka som måste täppas till. Det är motiverat att ändra regelverket
            eftersom överanvändning av antibiotika är ett så stort hot mot
            människors hälsa. Tullen bör få befogenheter att beslagta antibiotika
            även om den kommer från annat EU-land.
          </p>
          <head xml:id="i-XoH96t8L43iopBcE3zS9o2" type="h2">
            EU-register för antibiotikaanvändning
          </head>
          <p xml:id="i-5xy8n7TbHznyJTEq2rRFaD">
            Idag använder både Cypern och Italien 30 gånger mer antibiotika
            i sin djuruppfödning än Sverige och Tyskland använder 13 gånger
            mer. Antibiotikan används ofta som en kompensation för en dålig
            djurmiljö. Istället för att förebygga sjukdomar hos djuren med
            en god djuromsorg, överanvänds antibiotika med resistenta bakterier
            som följd. Detta är fullständigt oacceptabelt. Konsumenter ska
            kunna få tillgång till kött som fötts upp utan onödig antibiotika.
          </p>
          <p xml:id="i-AsupSujV3y42K4FQcz4Xo5">
            Därför föreslår jag ett gemensamt EU-register för all antibiotikaanvändning
            vid djuruppfödning. Genom att synliggöra skillnaderna mellan medlemsstaterna,
            kan vi sätta press på länderna att minska sin antibiotikaanvändning.
            Vi kommer att driva denna fråga i EU-parlamentet, med målet att
            beslut om ett EU-register ska kunna fattas under nästa mandatperiod.
          </p>
          <head xml:id="i-9akYpYFA5vt1zvRz9ThyQ4" type="h2">
            Högre krav på alla EU-länder att minska sin antibiotikaanvändning
          </head>
          <p xml:id="i-GCPv27UPK7wFeUZPH6optB">
            EU bör införa gemensamma mål för att få ned användningen av antibiotika
            när det gäller djurskötsel. I länder där användningen av antibiotika
            är omfattande är också multiresistenta bakterier i köttproduktionen
            regel, snarare än undantag. Vi behöver skärpa reglerna i EU och
            sätta ett tak för antibiotikaanvändning. Målet bör ligga på minst
            samma nivå som användningen ser ut i Sverige i dag. I dag finns
            en gemensam strategi i unionen, men det är bara Sverige som lever
            upp till den. De bindande målen ska kopplas till sanktioner som
            ska drabba de gårdar där reglerna inte följs. Straffet ska bland
            annat kunna innebära avdrag på det EU-stöd jordbrukare i hela
            unionen får. Dessutom bör det göras förbjudet för veterinärer
            att sälja antibiotika. 2011 såldes drygt 8 000 ton veterinärt
            förskriven antibiotika i EU.
          </p>
          <head xml:id="i-M3wzbh6Buwphd5mcor16Q" type="h2">
            Måltidslyft och krav på minst svenska djurskyddsregler i alla
            upphandlingar
          </head>
          <p xml:id="i-Ckae3HZgMPEtZhzD8b8izg">
            Grisuppfödningen har minskat kraftigt i Sverige och utländskt
            kött som är framtaget med låga djurskyddskrav och med stora mängder
            antibiotika har ersatt den svenska produktionen. Vi har i Sverige
            förbjudit kupering av svansar på grisar, vi har slagit fast att
            suggor inte får fixeras, att djurtransporter inte får vara längre
            än åtta timmar. Som ett resultat av detta har vi friskare och
            mindre stressade djur, vilket ger oss lägst antibiotikaanvändning
            i EU. Dessa framgångar för djurens hälsa ska vi också leva upp
            till när vi serverar mat till våra barn i förskolan och till våra
            äldre i omsorgen. Vi ska inte servera barn mat som är olaglig
            att producera i Sverige eller mat som är fullproppad med antibiotika.
          </p>
          <p xml:id="i-3WmSD5Mz6DpyY2CrU9i21U">
            Kommuner och landsting måste börja ställa krav på att den mat
            de köper för skattepengar minst motsvarar svensk djurskyddslagstiftning.
            Något annat är inte acceptabelt. Regeringen och Sveriges Kommuner
            och Landsting (SKL) bör därför få i uppdrag att ta fram en gemensam
            handlingsplan för att förändra upphandlingen inom kommuner och
            landsting på denna punkt.
          </p>
          <p xml:id="i-5GCjZ5x1jE14NCvPjrDFtB">
            För att ytterligare stärka arbetet med mer hållbar mat bör ett
            måltidslyft för äldreboenden och förskolor införas. Detta finns
            med i Alliansens förslag till budget på 2015. Vi föreslår att
            det utformas i samråd med SKL i gemensamma överläggningar.
          </p>
          <head xml:id="i-MDbLJoLN8UziaRc71CXFbj" type="h2">
            Öka kunskapen om antibiotikaresistens
          </head>
          <p xml:id="i-TjGgeAdcuxctnQnQ7B54Lz">
            Landstingen och regionerna i landet bedriver ofta informationskampanjer
            i form av exempelvis affischer i kollektivtrafiken med jämna mellanrum.
            Landsting och regioner bör genomföra informationsinsatser kring
            riskerna med överanvändning av antibiotika.
          </p>
          <p xml:id="i-Frkq2VmDAfW2XLxTgBPAqa">
            Idag ingår information om bland annat infektioner, kost och tänder
            i de föräldragrupper som ordnas av barnavårdscentralerna (BVC).
            Information om riskerna med överanvändning av antibiotika borde
            kunna lyftas in inom ramen för föräldragrupperna. Småbarnsföräldrar
            är ofta pådrivande för att få antibiotika utskrivet för åkommor
            där det inte alltid är nödvändigt. De är därför en viktig målgrupp
            att informera för att användningen ska kunna minska. Om BVC kan
            bidra till ökad kunskap bland föräldrar om antibiotika kan det
            bidra till en försiktigare användning.
          </p>
          <head xml:id="i-L3KwEE3Adkyn9z7P2urstC" type="h2">
            Höjda krav på minskad förskrivning av antibiotika inom sjukvården
          </head>
          <p xml:id="i-UvddFpcPBnEFkucLkeKdE4">
            Patientsäkerhetsöverenskommelsen mellan regeringen, SKL och Socialstyrelsen
            innehåller bland annat mål om minskad antibiotikaförskrivning
            i landstingen. En del av överenskommelsen består av en prestationsbaserad
            satsning som 2014 omfattar sammanlagt 525 miljoner kronor. Det
            gemensamma arbetet med att minska antibiotikaförskrivningen har
            varit framgångsrikt – förskrivningen minskade i alla landsting
            2013. Jämfört med tidigare år är detta en positiv utveckling,
            då merparten av alla landsting inte lyckades kvalificera sig.
            Det är dags att höja nivån och skruva åt kraven ytterligare. Därför
            föreslås att kraven höjs för att få del av prestationsersättningen
            för minskad antibiotikaförskrivning och att ersättningen samtidigt
            höjs. På så sätt skapas ytterligare morötter för landstingen att
            växla upp sitt arbete.
          </p>
        </div>
        <div type="motSignatures">
          <list>
            <item xml:id="i-WEtSemQ6Xq81UVwRBXnksS" who="i-XQAzCv28W16uuk7HhQLdZZ">
              Anders W Jonsson (C)
            </item>
          </list>
        </div>
      </div>
    </body>
  </text>
</TEI>
