<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943_höst_ak__493/mot_1943_höst_ak__493-001.pdf"/>
      <fw xml:id="i-6XBttKxL9NmXxPKJnuTLpR">
        6 Motioner i Andra kammaren, nr 493.
      </fw>
      <div type="motHeader" xml:id="i-9azbtYtJKpvDVokUWdM9Qr">
        <div type="motTitle" xml:id="i-4SSsio3FtZnWRHufNiMMHC"/>
        <div type="motSubmissionInfo" xml:id="i-Sd9h9U9ECu1qR1tuih4uN5"/>
      </div>
      <div type="motBody" xml:id="i-2g1yL9h2PzfWYQzwKqMTnP">
        <div xml:id="i-3iC1HHSD5NYPGkebZs13h5">
          <p xml:id="i-Y9rWU4pzBj3EEZUyvYRkJD">
            Nr 493.
          </p>
          <p xml:id="i-RJEg8wFAJygwtT1E4HVzt9">
            Av herr Henriksson, i anledning av Kungl. Maj:ts proposition,
            nr 350, med förslag till förordning angående ändring i vissa delar
            av förordningen den 14 juni 1940 (nr 478) om nöjesskatt.
          </p>
          <p xml:id="i-M7maeq5J3VM4jtJfyAC8Q7">
            I proposition nr 350 har Kungl. Maj:t för riksdagen framlagt
            förslag till förordning angående ändring i vissa delar av förordningen
            den 14 juni 1940 om nöjesskatt. Förslaget innebär, att den s.
            k. restaurangdansen skall beläggas med nöjesskatt. Hittills gällande
            förordning på detta område stadgar, att nöjesskatt skall utgå
            på nöjestillställning, till vilken allmänheten har tillträde mot
            särskild avgift. Det nu framlagda förslaget har föranletts av
            tidigare motioner.i riks- dagen, i vilka gjorts gällande att restauratörerna,
            vid tillfällen då de anord- nade dans i restauranglokalerna, genom
            pristillägg på förtäringen indirekt uttagit en avgift för dansen,
            vilken avgift undgått beskattning. Man har för- menat, att detta
            utgjort en lucka i lagen, vilken borde täppas till. Det är emellertid
            att märka, att utredningsmannen, vilken framlagt det för- slag,
            som legat till grund för propositionen, endast haft i uppdrag
            att göra en rent teknisk utredning om sättet att beskatta den
            s. k. restaurangdansen. Han har sålunda ej haft tillfälle undersöka,
            huruvida nyssberörda motiv för en dylik beskattning varit hållbart
            eller ej. Han har ej heller haft tillfälle att i övrigt yttra
            sig över den föreslagna beskattningen ur fiskaliska, sociala eller
            andra synpunkter. Sveriges centrala hotell- och restaurantförening
            har i sitt yttrande över ut- redningsmannens promemoria framhållit,
            att uppfattningen, att restaurang- dansen indirekt skulle vara
            belagd med inträdesavgift genom att restaurang- innehavarna förskaffade
            sig betalning genom mer eller mindre tydliga pris- tillägg å matserveringen,
            icke stode i överensstämmelse med faktiskt rådande förhållanden.
            Föreningen framhåller, att de måltider, som serverats vid dessa
            tillfällen, varit mera påkostade och innehållit dyrare råvaror.
            Dessa måltider skulle sålunda ha betingat samma pris, då de serverades
            andra dagar än dans- dagar. Då någon utredning genom statsmakternas
            försorg icke företagits beträf- fande denna principiella utgångspunkt
            för beskattningen, saknar riksdagen material till ett objektivt
            bedömande av de motsatta uppfattningarnas rik- tighet. Denna diskussion
            om hur det tidigare varit saknar emellertid i dagens läge
          </p>
          <pb facs="riksdagen-motions-pdf/data/1943/mot_1943_höst_ak__493/mot_1943_höst_ak__493-002.pdf"/>
          <fw xml:id="i-G7fLKVsKZuTStfPP1t6GXx">
            Motioner i Andra kammaren, nr 493. 7
          </fw>
          <p xml:id="i-SD7XhKs2ps1fQavMXfQXUU">
            betydelse. Genom avtal av den 18 maj 1943 mellan statens priskontrollnämnd
            och restauratörorganisationerna ha nämligen fastställts s. k.
            standardmåltider till för olika restaurangklasser bestämda priser.
            Dessa måltidspriser skola till- lämpas jämväl vid de tillfällen,
            då offentlig dans förekommer i restaurang- lokalerna. Genom detta
            avtal har sålunda själva utgångspunkten för en be- skattning av
            restaurangdansen eliminerats. Avtalet förbjuder visserligen icke
            restauratörerna att i samband med dans upptaga särskild entréavgift,
            men för det fall, att vederbörande restauratör begagnar sig härav,
            skall givetvis nöjes- skatt utgå enligt nu gällande förordning.
            Av vad här sagts framgår, att den utgångspunkt, som riksdagen
            hade, då skrivelse rörande restaurangdansens beskattning avläts
            till Kungl. Maj:t, ej längre förefinnes. Man kan då naturligtvis
            ställa frågan, huruvida det fin- nes några andra vägande skäl
            för statsmakterna — fiskaliska eller sociala — att verkställa
            en särbeskattning av restaurangdansen. Även dessa frågor skola
            här något beröras. Utredningsmannen har »gissningsvis&gt; kommit
            till det resultatet, att en be- skattning av restaurangdansen
            enligt föreslagna grunder skulle giva en brutto- intäkt av 1.5
            miljoner kronor. Den yrkesorganisation, som närmast företräder
            restaurangernas intressen, Sveriges centrala hotell- och restaurantförening,
            har låtit verkställa ingående undersökning i denna fråga genom
            att från olika restauranger begära uppgifter över antalet personer,
            som besökt de olika res- taurangerna vid danstillfällen under
            föregående år. Man betonar från central- föreningen, att dessa
            uppgifter visserligen icke äro fullt exakta, men att de dock ge
            en god föreställning om restaurangdansens omfattning. Föreningen
            uppger, att man på grundval av det insamlade siffermaterialet
            skulle kunna uppskatta den sannolika inkomsten av nöjesskatten
            till c:a 1 miljon kronor, därest 1942 års siffror läggas till
            grund. Sedermera har emellertid genom ingripande från vissa länsstyrelser
            och överståthållarämbetet antalet danstill- fällen minskats; dels
            har genom en begränsning av tiden för restaurangernas öppethållande
            under dansaftnar antalet besökande vid dessa tillfällen gått tillbaka,
            dels slutligen har ock ett stort antal restauranger, bland dem
            flera stora restauranger i Stockholm, upphört med den offentliga
            dansen till följd av nyssnämnda restriktioner. Det vill därför
            synas, som om bruttointäkten på nu gällande underlag skulle komma
            att avsevärt understiga miljonen. Om sedan kostnaderna för kontrollen
            frånräknas, torde nettointäkten för stats- verket bli av tämligen
            ringa betydelse. Vad den sociala sidan av frågan beträffar, så
            bör man betänka, att den offentliga dansen på restauranger med
            spritutskänkning äger rum under myc- ket stark kontroll, och någon
            oordning eller onykterhet har vid de offentliga danstillställningarna
            inom sådana företag endast i sällsynta undantagsfall kun- nat
            konstateras. I bjärt kontrast till den noggrant kontrollerade,
            offentliga restaurangdansen står däremot sådan dans, som äger
            rum vid en mängd dans-
          </p>
          <pb facs="riksdagen-motions-pdf/data/1943/mot_1943_höst_ak__493/mot_1943_höst_ak__493-003.pdf"/>
          <fw xml:id="i-7vaJ3YUxv4PBAFMuAKSCEM">
            8 Motioner i Andra kammaren, nr 493.
          </fw>
          <p xml:id="i-UKAQqHc37JuZY6USBUS62w">
            etablissement, dansbanor och andra lokaler, där utskänkning av
            spritdrycker icke är tillåten. Vid dessa slag av danstillställningar
            förekommer enligt vad tyd- ligt framgått av pressen ofta oordning
            i betydande omfattning, och det före- kommer icke sällan, att
            publiken till sådana danstillställningar medför och förtär spritdrycker,
            varigenom onykterhet och oordningar uppstå. Det torde icke heller
            vara obekant, att polisen gång efter annan nödgats ingripa mot
            dansklubbar och sällskap, som i förhyrda lägenheter av mera privat
            karaktär och utanför offentlig kontroll idka dans under förhållanden,
            som varit högst betänkliga ur såväl nykterhets- som sedligt avseende.
            Om åtgärder nu vidta- gas, som få till följd, att den offentliga,
            kontrollerbara restaurangdansen ytter- ligare inskränkes, finnas
            risker för att dessa svårkontrollerbara och ur sociala synpunkter
            mera vådliga danstillställningar få än större frekvens. Redan
            nu torde utvecklingen på detta område tagit en sådan riktning,
            att en närmare undersökning från statsmakternas sida är påkallad.
            Den nu föreslagna formen för beskattning av restaurangdansen kommer
            utan tvivel att möta sådana svårigheter i den praktiska tillämpningen
            inte minst för restauratörerna, att än flera restauranger komma
            att upphöra med dansen med de följder, som tidigare här berörts.
            Beskattningen kommer nämligen att innebära en orättvisa och bli
            till ett irritationsmoment för de kategorier gäs- ter, som besöka
            restaurangerna enbart för att intaga måltider och som alltså icke
            gå dit för dansens skull. Ett stort antal affärsmän, handelsresande
            och andra yrkeskategorier, som äro ute på resor, äro nämligen
            tvingade att intaga sina måltider på restauranger, och då det
            gäller mindre eller medelstora stä- der, äro de ofta hänvisade
            till ett enda företag. Det måste för dessa restaurang- gäster
            förefalla i hög grad orättfärdigt, att de vid intagandet av sina
            kvälls- måltider skola vara skyldiga att erlägga nöjesskatt, trots
            att de icke deltaga i dansen. I många medelstora städer, där flera
            restauranger finnas, förekom- mer offentlig dans vid samtliga
            företag på samma veckodag, och den resande allmänheten har då
            icke möjlighet att besöka någon restaurang utan att er- lägga
            nöjesskatt. Frågan gäller för övrigt icke allenast den resande
            allmänhe- ten utan också samhällets egna invånare, som av ena
            eller andra skälet besöka restauranger utan att deltaga i den
            vid företaget anordnade dansen. De skäl, som tala mot en ändring
            av nöjesskatteförordningen i nu föreslagen riktning, äro både
            många och vägande. Med hänvisning till vad här ovan an- förts
            hemställes därför,
          </p>
          <p xml:id="i-K2KCcytxEoaUEZKnDbBG1p">
            att riksdagen måtte avslå Kungl. Maj:ts proposition nr 350.
          </p>
          <p xml:id="i-5w7Y8CXB9pCGJtFGtURhWj">
            Stockholm den 30 oktober 1943.
          </p>
          <p xml:id="i-MDwQDhARiMXZmsLgp4GPR4">
            Torsten Henriksson.
          </p>
        </div>
      </div>
    </body>
  </text>
</TEI>
