<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00470">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__470/mot_1959__ak__470-001.pdf"/>
      <fw xml:id="i-HVodtrS5XRBVQskjVEgWvE">
        Motioner i Andra kammaren, nr 470 år 1959 13
      </fw>
      <div xml:id="i-9YuqAS1n3Zp93NhkpL3ch9" type="motHeader">
        <div xml:id="i-8No4RHwTZr7U1nVDjoS1BU" type="motTitle"/>
        <div xml:id="i-VbxHUxqzw8QnJ5PmfJUqJc" type="motSubmissionInfo"/>
      </div>
      <div xml:id="i-LiQxgeVkEySLAGCtLvmJ9q" type="motBody">
        <div xml:id="i-XVgPgJ7KrgTahrrvPuuGqr">
          <p xml:id="i-7ayqCVTJRF4KZh89cxpuHK">
            Nr 470
          </p>
          <p xml:id="i-WHRimbHtUFhKGS1EX5vYwb">
            Av herr Senander m. fl., i anledning av Kungl. Maj:ts proposition
            nr 38, med förslag till allmän tjänstepliktslag, m. m.
          </p>
          <p xml:id="i-MFHzUEzZovSK6b5anMLpT4">
            Varje förslag till allmän tjänstepliktslag för givetvis med sig
            betydande inskränkningar i den under normala förhållanden för
            varje medborgare gäl- lande rätten att fritt förfoga över sin
            arbetskraft. En dylik lagstiftning måste därför ta sikte på att
            göra så få inskränkningar som möjligt i denna rätt. Särskilt gäller
            detta beträffande löntagarnas rätt att genom kollektiva an- strängningar
            hävda sina löne- och andra arbetsvillkor. Varje inskränkning i
            denna rätt genom tvångsåtgärder kan endast vara ägnad att skapa
            olust bland löntagarna, ett förhållande som under krig eller vid
            krigsfara är till skada för försvarsviljan. Vi kan inte finna
            att det i propositionen framförda förslaget håller måttet i dessa
            hänseenden. Det är betydande inskränkningar som föreslås beträf-
            fande löntagarnas rörelsefrihet, innefattande bland annat strejkförbud
            och tvångsuppgörelser genom den föreslagna lönenämnden för tjänsteplikt.
            Nämnden får närmast diktatorisk makt beträffande arbetsvillkoren.
            Invänd- ningen att dess makt även gäller arbetsgivarna är verkningslös.
            Erfarenheten från tidigare »liksidiga» tvångsföreskrifter visar
            att de drabbar arbetarparten med hela sin tyngd, medan däremot
            arbetsgivarna på grund av sin ställning slipper betydligt lindrigare
            undan. Exemplen från arbetsdomstolens verksam- het är bevis för
            att någon »liksidighet&gt; i tillämpningen av tvångslagar icke
            existerar annat än på papperet. Vi anser därför att varje ingripande
            mot arbetarnas och andra löntagares rörelsefrihet är odemokratiskt
            även om det sker i situationer av krig eller krigsfara. Dessutom
            kan vi inte finna att dylika tvångsbestämmelser är nöd- vändiga
            ens i dylika situationer. Vårt land har officiellt bekänt sig
            till allians- frihetens och neutralitetens linje. Ingen förnuftig
            människa förutsätter annat än att landet endast kommer att föra
            försvarskrig. Något engagemang i krig med anfallssyfte är, såvitt
            vi förstår, otänkbart från de utgångspunkter som bestämmer svensk
            utrikespolitik. Blir landet angripet, så är vi förvissade om att
            det svenska folkets försvarsvilja kommer att ta sig så starka
            uttryck, att i varje fall inga tvångsbestämmelser erfordras för
            att »reglera» förhållandena på arbetsmarknaden. Arbetarnas försvarsvilja
            är den starkaste tänkbara garanti för att landets försvarsintressen
            inte kommer att äventyras genom deras åtgöranden. LO har i sitt
            remissyttrande över utredningsförslaget visserligen tillstyrkt
          </p>
          <pb facs="riksdagen-motions-pdf/data/1959/mot_1959__ak__470/mot_1959__ak__470-002.pdf"/>
          <fw xml:id="i-TYsvnsms49uT99yjfKt43w">
            14 Motioner i Andra kammaren, nr 470 år 1959
          </fw>
          <p xml:id="i-59M2uU7cZ9dnhKcLyYt9aT">
            detsamma men anfört vissa betänkligheter. LO åberopar remissyttranden
            över tidigare förslag till tjänstepliktslag och framhåller ytterligare:
          </p>
          <p xml:id="i-UecnN6xCwrRHtSMbeW8eqp">
            I dessa yttranden underströks att en tjänstepliktslagstiftning
            innebure knäsättande av principer, vilka såväl arbetsgivare som
            arbetstagare i vårt land avvisar för normala fredstida förhållanden,
            men samtidigt framhölls att denna omständighet icke i och för
            sig kunde utgöra motiv mot en endast för exceptionella tidsförhållanden
            avsedd reglering i ämnet. I principfrågan — beredskapslagstiftning
            om tjänsteplikt eller icke — kan LO i förevarande sammanhang inskränka
            sig till att hänvisa till dessa sina tidigare intagna ståndpunkter.
            Skulle i en situation av krig eller krigsfara landets arbets-
            kraftsförsörjning inte längre kunna tillgodoses på normalt sätt,
            i frivillig samverkan mellan statsmakterna och arbetsmarknadens
            parter, så bör det ankomma på staten att sörja för lösningen av
            detta liksom övriga krispro- blem. Men självklart måste därvid
            från arbetstagarnas sida krävas att lös- ningen präglas av social
            och medborgerlig rättvisa, ett krav som förtjänar markeras bl.
            a. därför att man i diskussionen kring hithörande frågor ofta
            nog synes förbise, att tjänsteplikten utgör en allmänt medborgerlig
            plikt, eller i varje fall synes förmena att den i fråga om andra
            medborgargrupper än arbetstagarna endast formellt har sådan karaktär.
          </p>
          <p xml:id="i-GJ3XPXHuL3PNQqJZUJy1mc">
            Då vi inte kunnat acceptera förslaget i oförändrat skick hemställes,
            att riksdagen måtte avslå Kungl. Maj:ts proposition nr 38 med
            förslag till allmän tjänstepliktslag och i skrivelse till Kungl.
            Maj:t anhålla om nytt förslag av sådant innehåll, att rörelsefriheten
            för löntagarnas organisationer bibehålles oförändrad.
          </p>
          <p xml:id="i-5vapQTX1XkrFunsZrNB19A" type="date">
            Stockholm den 17 februari 1959
          </p>
          <p xml:id="i-CegWUhDPFDiLTGEKKxeuax">
            Knut Senander H. Hagberg Helmer Holmberg
          </p>
        </div>
      </div>
    </body>
  </text>
</TEI>
