<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00123">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__123/mot_1930__fk__123-001.pdf"/>
      <fw xml:id="i-5GkuUwqBKHc6EudjB9UkGG">
        Motioner i Första kammaren, Nr 123. 9
      </fw>
      <div xml:id="i-Ht4mhVBcT1eC4aikhZVVCp" type="motHeader">
        <div xml:id="i-T4kgwrZ63GCAiX8esgLDRY" type="motTitle"/>
        <div xml:id="i-5KUQcU7XVm2SUypU6ioUJL" type="motSubmissionInfo"/>
      </div>
      <div xml:id="i-MyBsk11ukDUJaQfb6YKqqD" type="motBody">
        <div xml:id="i-T2PKenHyvPdaT9tJzfQnj8">
          <p xml:id="i-JV1ZVbAuci7M6yntFyvSyc">
            Nr 123.
          </p>
          <p xml:id="i-EQj61fT6Ys6STtwaExq3ZC">
            Av herr Westman, om anslag till konservering av riksarkivets
            medeltida sigillbestånd.
          </p>
          <p xml:id="i-Laj9cv3SShoTQAk5vd5fiu">
            Riksarkivets medeltida sigillbestånd beräknas bestå av mellan
            30 och 40 tusen sigill. Större delen av dessa befinna sig i mer
            eller mindre bristfälligt skick. När B. E. Hildebrand 1862—067
            utgav Svenska Sigiller från Medel- tiden, vilket arbete omfattar
            1 128 sigill för tiden 1164 till 1350, framställas däri omkring
            640, det vill säga över halva antalet såsom skadade. Antalet bristfälliga
            var dock redan då avsevärt större, emedan många sigill, som av
            Hildebrand avbildats såsom hela, i verkligheten endast existerade
            i flera varandra kompletterande fragment. Under de 70 år, som
            sedan dess för- flutit, har tidens tand obehindrat fått fortsätta
            sitt förstörelseverk. Nu torde omkring tre fjärdedelar av sigillbeståndet
            vara i behov av snar be- handling för att icke småningom i grund
            förintas. De senare årens kraftiga ökning i medeltidsstudierna
            har bidragit till att sigillen utsättas för mera nötning och större
            risk att skadas. Många av dem äro så spröda, att blotta framtagandet
            av brevet ur det skyddande kuvertet utsätter sigillen för faran
            att smulas sönder. Under de senare åren, sedan vid utländska arkiv
            använda konserverings- metoder vid riksarkivet införts, har man
            gjort vad man kunnat för att hejda förstörelsen. På enskild väg
            har en summa anskaffats för att på- skynda räddningsarbetet. Dessa
            medel äro snart förbrukade; det stora ma- terialet kräver kraftigare
            åtgärder. Förstörelsen går även snabbt framåt. Vid i London förra
            året gjorda undersökningar fann man, att sigillens sönderfallande
            delvis förorsakas av en mikroskopisk svamp. När denna angripit
            ett sigill, går detta fort sin förgängelse till mötes, om skyddsåtgär-
            der ej vidtagas. I riksarkivet äro många sigill angripna av denna
            sjuka. Flera av de sigill, som avbildats i Hildebrands ovan nämnda
            arbete, existera nu blott delvis, och sigill, som i Svenskt Diplomatarium
            omnämnas som hängande under pergamentsbrev, äro ofta helt försvunna.
            För att rädda sigillen böra dessa först fotograferas i nuvarande
            tillstånd. Därefter böra de av svampsjukan angripna behandlas
            med härför lämpligt medel samt de söndriga lagas. Härefter böra
            sigillen i viss utsträckning avgjutas. Avgjutningen är den enda
            fullt trogna bilden av sigillet. En samling av dylika bör finnas
            i riksarkivet för den händelse sigillen, trots alla räddningsåtgärder,
            i en framtid skulle förintas. Avgjutningar kunna även lämpligen
            i regel utlämnas till forskare i stället för originalsigill och
            de senare därigenom sparas.
          </p>
          <pb facs="riksdagen-motions-pdf/data/1930/mot_1930__fk__123/mot_1930__fk__123-002.pdf"/>
          <fw xml:id="i-JiiAMN1SeSmPqQAmf6HKPS">
            10 Motioner i Första kammaren, Nr 123.
          </fw>
          <p xml:id="i-RwkN5akdp62kHKMMgnAeYu">
            Vad som skall göras bör dock göras skyndsamt, ty utom det, att
            förstö- relsearbetet alltjämt skrider framåt, äro f. n. en del
            av riksarkivets medel- tidssigill i sådant skick att de omöjligt
            kunna användas för forskningsända- mål. En forskare kan icke studera
            ett sigill, som består av ett 40-tal små skärvor, och riksarkivet
            kan icke till forskning utlämna dylikt sigill, ty där- igenom
            riskeras att få det tillbaka i sådant skick, att det ej går att
            hop- sätta. För igångsättande av arbetet erfordras enligt beräkning
            under nästa budgetår ett belopp av 5000 kronor till anställande
            av tekniskt skolad arbetskraft samt anskaffning av viss materiel.
          </p>
          <p xml:id="i-PpyeyJQbKn5uahBKLtCboq">
            På grund av vad sålunda anförts hemställes,
          </p>
          <p xml:id="i-2avi52QMLKaejr3ZpMXA1u">
            att riksdagen måtte under åttonde huvudtiteln, riksarki- vets
            anslag, till konservering av riksarkivets medeltida sigill- bestånd
            bevilja ett extra anslag av 5000 kronor.
          </p>
          <p xml:id="i-Hyq2yGNPenEo5xxvn1bbf2" type="date">
            Stockholm den 21 januari 1930. K. G. Westman.
          </p>
        </div>
      </div>
    </body>
  </text>
</TEI>
