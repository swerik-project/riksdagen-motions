<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__285/mot_1955__ak__285-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 285—293 Motioner i Andra kammaren, nr 285 år 1955 1
          </p>
          <p>
            Nr 285
          </p>
          <p>
            Av herr Hjalmarson m. fl., om ändrade bestämmelser röran- de
            statliga egnahemslån m. m.
          </p>
          <p>
            Egnahemmen är en bostadsform som — särskilt för familjerna —
            i de flesta fall framstår som den mest idealiska. Det visar sig
            också vid enkäter som företagits, att många människor, om de hade
            tillfälle till ett fritt val, skulle föredra egnahemmet framför
            att bo i flerfamiljshus. Den demogra- fiska utvecklingen här i
            landet har under de senaste decennierna präglats av en ständigt
            pågående ström av människor från landsbygd till städer. Alla är
            väl tämligen överens om att denna utveckling är olycklig och att
            en strömning i motsatt riktning nu vore önskvärd. Att de stora
            städerna fortsätter att växa och dra till sig alltfler inflyttande
            människor med åt- följande bostadsbrist och svåra sociala störningar
            i övrigt, samtidigt som landsbygden får en allt glesare befolkning
            med allt ogynnsammare ålders- sammansättning, är ur hela landets
            synpunkt oroande. Det är därför na- turligt att från många håll
            önskemål framställts om åtgärder för en decen- tralisering av
            näringslivet, så att alltfler industriföretag komme att för- läggas
            till en rad smärre och medelstora orter runt om i landet. Vi före-
            ställer oss att det skall vara möjligt att bibehålla en levande
            landsbygd, om de människor som inte längre behövs i jordbruket
            likväl kan bo kvar i sina gamla bygder och ändå på ett effektivt
            sätt delta i arbetslivet. Får vi ett bättre utbyggt vägnät och
            en fortsatt kraftig motorisering, blir det möjligt för människorna
            att utan alltför stora resebesvärligheter bo kvar i sina bygder
            och ha sitt arbete i någon närbelägen tätort. För att inte människorna
            skall drivas i väg från landsbygden är det emellertid alldeles
            nödvändigt att landsbygdens levnadsförhållanden kommer upp någorlunda
            i paritet med tätorternas. Härtill hör framför allt att bostadsförhållandena
            på landsbygden kan ordnas på ett fullt tillfredsställande sätt.
            Och detta kan omöjligen ske i någon annan form än genom byggande
            av egna hem. Det är därför ett landsbygdsintresse av första ordningen
            att egnahems- byggandet blir så omfattande som möjligt.
          </p>
          <p>
            Möjligheter att öka egnahemsbyggandet Av årets statsverksproposition
            inhämtar man att regeringen avser att begränsa byggandet av egnahem
            genom att icke medge statliga lån för mer än ett visst antal lägenheter.
            Detta maximiantal är för budgetåret 1955/56 fixerat till cirka
            16 000. 1 — Bihang till riksdagens protokoll 1955. 4 saml. Nr
            285—293.
          </p>
          <pb facs="riksdagen-motions-pdf/data/1955/mot_1955__ak__285/mot_1955__ak__285-002.pdf"/>
          <p>
            2 Motioner i Andra kammaren, nr 285 år 1955
          </p>
          <p>
            Vidare framgår det av statsverkspropositionen att utlämnandet
            av eg- nahemslån fr. o. m. ingången av innevarande kalenderår
            skall ske i en sådan takt att igångsättandet av egnahem bromsas
            under första halvåret och så mycket som möjligt hålles tillbaka
            under sommarmånaderna. Denna för- delning av igångsättningen har
            tillkommit för att erhålla jämnast möjliga spridning över hela
            året. Enligt vårt sätt att se är de begränsningar man här inför
            beträffande egnahemsbyggandet i högsta grad beklagliga. De innebär
            att den frihet man lyckats vinna på detta område genom byggnadsregleringens
            avskaf- fande när det gäller bostadshusen nu förbytts i ett nytt
            tvång, vilket med- för att tusentals familjer som planerat att
            bygga sig ett eget hem får sina planer kullkastade. Det innebär
            också, att egnahemsbyggaren inte får lägga upp sina byggnadsplaner
            i den takt som passar honom själv och därmed kan komma att förhindras
            att själv utföra allt det arbete vid byggna- tionen som han möjligen
            skulle kunna göra om han kunde få utnyttja se- mestertid och lediga
            dagar för ändamålet. Det är alltså ganska allvarliga ingrepp mot
            egnahemsbyggandet som re- geringen här planerar. Med hänsyn till
            vad vi ovan anfört angående egnahemsbyggandets be- tydelse finner
            vi det angeläget att man stimulerar till ökat egnahemsbyg- gande
            i stället för att bromsa denna verksamhet. Om man emellertid räk-
            nar med att lämna egnahemsbyggandet helt fritt under nästa budgetår,
            torde detta innebära att 4000 å 5 000 egnahem kommer till utöver
            de 16 000 som departementschefen synes ha räknat med. Uppenbarligen
            måste man ställa sig frågan, huruvida en sådan produktion av egnahem
            är möjlig utan att man därmed spränger den ram som utgöres av
            de till- gängliga resurserna. Vi syftar härvid dels på den faktiska
            tillgången på arbetskraft och material dels på de finansiella
            och budgetära möjligheterna.
          </p>
          <p>
            Tillgången på materiel och arbetskraft
          </p>
          <p>
            Till en början vill vi här ta upp frågan om de reella resurserna
            till un- dersökning. Såvitt gäller byggnadsmaterial som trä, tegel,
            betong och järn finns det f. n. ingen brist. Tillgången på dessa
            varor kan inte utgöra hinder för ett ökat bostadsbyggande. Den
            trånga sektorn är snarare tillgången på arbetskraft. Vid bedömandet
            av arbetskraftstillgången när det gäller egnahemsbyggandet måste
            man emellertid ha i minnet att den grupp av byggnadsarbetare som
            deltar i egnahemsproduktionen har en i viss mån annan sammansättning
            än den som deltar i uppförandet av flerfamiljshus och industribyggnader.
            I egnahemsproduktionen arbetar i större utsträck- ning äldre yrkesarbetare
            som kan ha svårt att följa med i den mycket hårda takten på storbyggena
            och som förmodligen, därest de icke syssel- sattes med egnahemmen,
            under relativt långa perioder skulle komma att
          </p>
          <pb facs="riksdagen-motions-pdf/data/1955/mot_1955__ak__285/mot_1955__ak__285-003.pdf"/>
          <p>
            Motioner i Andra kammaren, nr 285 år 1955 3
          </p>
          <p>
            sakna arbete. Såvitt gäller de egnahem som tillkommer på landet
            utnyttjas därjämte arbetare som under inga förhållanden skulle
            stå till förfogande för flerfamiljs- eller industribyggnader i
            städerna, nämligen sådana som endast bedriver byggnadsverksamheten
            som bisyssla till jordbruket. Det är vidare att märka att egnahemsbyggandet
            numera fordrar allt mindre insats av fackkunnigt folk. Som ett
            exempel kan nämnas, att en rad nya typer av egnahem framkommit,
            för vars tillkomst icke fordras något som helst mureriarbete.
            T. o. m. skorstensstocken göres färdig på fabrik i rost- fritt
            stål, betong eller annat material. Med hänsyn till den förenkling
            av arbetsmetoderna i egnahemsbyggandet, som sålunda allt mera
            tränger sig fram, blir det också möjligt för byggaren själv att
            utföra en icke oväsentlig del av arbetet på sitt egnahem. Den
            självbyggarverksamhet som äger rum på många platser i vårt land
            har visat detta och har också visat vilket betydelsefullt tillskott
            av arbetskraft byggarna själva kan åstadkomma. Enligt uppgift
            från småstugebyrån 1 Stockholm är det vanligt att bygga- ren själv
            presterar icke mindre än 2 000 arbetstimmar, d. v. s. i stort
            sett detsamma som den arbetstid en byggnadsarbetare normalt kommer
            upp till under ett år. Med den arbetstidsförkortning, som inom
            olika fack står på dagordningen, blir utrymmet för fritidsbyggande
            allt större. När man talar om arbetskraftsresurser för bostadsändamål
            bör man ihågkomma, att icke mindre än 1/3 av all den arbetskraft
            som bostads- sektorn kräver kommer på underhåll och reparation
            av fastigheterna. I detta avseende är egnahemsbyggandet särskilt
            ägnat att spara på yrkesutbildad arbetskraft, därigenom att egnahemsbyggaren
            själv och hans familj regel- mässigt och i allt större utsträckning
            klarar reparationerna på den egna fastigheten. Här kommer alltså
            fram en extra arbetsinsats som måste mot- svara vad tusentals
            yrkesarbetare skulle kunna prestera men som utföres som hobbyarbete
            på lediga stunder. Genom de experimenthus som högerpartiet låtit
            uppföra förra året och genom en rad andra försök har det varit
            möjligt att bevisa, att en ned- pressning av byggnadskostnaderna
            med åtminstone 20 procent är genom- förbar när det gäller egnahem,
            utan att därför viktiga standardkrav måste eftersättas. Detta
            förbilligande av bostadsbyggandet grundar sig både på minskad
            materialåtgång och på minskad arbetskraftsinsats. Det är emel-
            lertid angeläget att så snart som möligt få de nya och billigare
            hustyperna att slå igenom i byggnationen. Därför är det viktigt
            att alla bestämmelser i byggnadsstadgorna och i kommunala reglementen
            av olika slag, som kan vara ägnade att i onödan lägga hinder i
            vägen för förenklade byggnads- metoder, så snart som möligt blir
            undanröjda. Den översyn av dessa stadgor som för närvarande pågår
            bör forceras, så att resultaten kan slå ut i förbilligad bostadsproduktion
            så snabbt som möjligt. De organ som samhället förfogar över måste
            också utnyttjas för att så snart som möjligt lära byggmästarna
            och byggherrarna de nya me-
          </p>
          <pb facs="riksdagen-motions-pdf/data/1955/mot_1955__ak__285/mot_1955__ak__285-004.pdf"/>
          <p>
            4 Motioner i Andra kammaren, nr 285 år 1955
          </p>
          <p>
            toderna. Härvid torde man kunna räkna med en värdefull medverkan
            från pressens sida, eftersom allt som sammanhänger med byggande
            och skötseln av ett eget hem i hög grad fångar allmänhetens intresse
            och därför har ett gott läsvärde. Även inom det frivilliga bildningsarbetet
            borde studium av de nya byggmetoderna och möjligheten för de boende
            att själva klara reparationsarbeten bli föremål för uppmärksamhet.
            Liksom i Amerika vore det även här lyckligt, om man exempelvis
            i samband med slöjdundervis- ningen i skolorna kunde ge eleverna
            någon insikt om målning, tapetsering, enklare snickeriarbeten
            etc. Vad här anförts synes oss utgöra belägg för påståendet, att
            det är möjligt att klara ett icke oväsentligt ökat egnahemsbyggande
            utan att man härför behöver ta i anspråk väsentligt flera yrkeskunniga
            arbetare inom byggnads- facket än man f. n. gör. En av förutsättningarna
            är emellertid att man sti- mulerar byggarna själva och deras familjer
            att utföra en väsentlig arbets- insats såväl när det gäller byggnadens
            uppförande som när det gäller un- derhåll och reparationer.
          </p>
          <p>
            Tillgången på kredit
          </p>
          <p>
            De egnahem som börjar byggas under kalenderåret 1955 torde i
            genom- snitt dra en byggnadstid av inemot ett år. Innan vederbörande
            byggherre erhållit slutligt beslut om egnahemslån torde regelmässigt
            ha förflutit ca 11/2 år från det bygget igångsattes. Detta gör
            att praktiskt taget samt- liga de hus som byggs under kalenderåret
            1955 kan antagas bli föremål för slutlig belåning först under
            budgetåret 1956/57. Budgeten för 1955/56 kommer sålunda icke att
            nämnvärt påverkas såvitt gäller slutliga lån. Den preliminära
            långivningen under budgetåret 1955/56 för egnahems- lån och förbättringslån
            beräknas av departementschefen omfatta ett be- lopp av ca 320
            milj. kronor. Frånräknas förbättringslånen, torde återstå ett
            belopp av ca 300 milj. kr. Detta skulle kunna räcka till ca 16
            000 lägenheter i en- och tvåfamiljshus under förutsättning att
            för varje lägen- het utginge 19 000 kronor, vilket genomsnittsbelopp
            för egnahemslån de- partementschefen i annat sammanhang räknat
            med. Eftersom vi vill lämna egnahemsbyggandet fritt och hyser
            den förhoppningen att 4 000 å 5 000 egnahem skall kunna komma
            till utöver dem departementschefen räknat med måste vi, för att
            icke överskrida det av departementschefen upptagna sammanlagda
            beloppet och ändå kunna preliminärt belåna 20 000 å 21 000 hus,
            räkna med att lånet till varje hus skall sättas lägre än 19 000
            kronor. Detta bör också vara möjligt. Eftersom produktionskostnaden
            per lägenhet i en- och tvåfamiljshus kan sänkas med åtminstone
            20 procent i förhål- lande till den nu vanligtvis förekommande,
            kan därmed även lånebehovet för varje lägenhet nedbringas med
            minst 20 procent eller från 19 000 till ca 15 069 kronor. Detta
            innebär å andra sidan att bostadsproduktionen
          </p>
          <pb facs="riksdagen-motions-pdf/data/1955/mot_1955__ak__285/mot_1955__ak__285-005.pdf"/>
          <p>
            Motioner i Andra kammaren, nr 285 år 1955 5
          </p>
          <p>
            av egnahem kan ökas med ca 25 procent utan att totalsumman preliminärt
            utlämnade lån för den skull behöver stiga. Vi anser oss därför
            kunna räkna med samma anslagsbehov på denna punkt som departementschefen,
            alltså — inklusive förbättringslån — 320 milj. kronor.
          </p>
          <p>
            Den räntefria stående delen av egnahemslånet
          </p>
          <p>
            Den räntefria stående delen av egnahemslånet utgör för närvarande
            8 000 kronor. Enligt statsverkspropositionen har departementschefen
            för avsikt att fr. o. m. den 1 april 1956 sänka denna del till
            6 000 kronor. För vår del anser vi det viktigare, att så många
            familjer som möjligt kan få bygga sig ett eget hem än att subventionen
            till varje eget hem blir stor. Därför har det synts oss lämpligt
            att föreslå att allenast de familjer, som är i den ekonomiska
            situationen att de kan åtnjuta familjebostadsbidrag, skall bli
            berättigade till en räntefri stående del på 6 000 kronor. För
            övriga har vi ansett oss kunna föreslå en begränsning av beloppet
            i fråga till 4 000 kronor. Vårt förslag härutinnan bör ses mot
            bakgrunden av att vi i annat sammanhang yrkat på införande av
            skattefrihet för bostadsspa- rande. Såsom vi ovan redovisat, anser
            vi oss kunna räkna med åtminstone 20 procents reduktion av byggnadskostnaden
            för egnahem. Med den total- kostnad som ett eget hem enligt vår
            mening behöver betinga blir ränte- och amorteringskostnaderna
            även vid en reduktion av den räntefria stå- ende delen till 4
            000 kronor, som vi föreslår för vissa egnahemsägare, och även
            med den högre ränta vi föreslår för samtliga egnahem icke högre
            än den f. n. är för de hus som nu bygges på traditionellt byggnadssätt.
            Enligt nu rådande bestämmelser kan bostadsstyrelsen ålägga en
            egna- hemsägare att återbetala den räntefria stående del han erhållit
            under förutsättning endera att den allmänna hyresnivån på orten
            stigit eller att den ursprungliga låntagaren sålt fastigheten
            och därvid gjort vinst. För vår del anser vi det så angeläget
            att egnahemsbyggaren erhåller trygghet i sina dispositioner, att
            vi icke kan anse det lämpligt att någon återbetal- ningsskyldighet
            av en gång erhållen räntefri stående del skall förekomma, så länge
            fastigheten är kvar i den ursprunglige låntagarens eller hans
            rätts- innehavares hand. Först om fastigheten försäljes med vinst
            bör frågan om återbetalningsskyldighet kunna upptagas till prövning.
          </p>
          <p>
            Räntefrågan För närvarande förräntas den räntebärande delen av
            egnahemslånen — liksom tertiärlånen till flerfamiljshus — efter
            3 procent. Vidare lämnas räntegaranti för underliggande lån på
            så sätt att staten gottgör låntagaren för vad han i öppna marknaden
            nödgas utgiva utöver 3 procent (å sekun- därlån till flerfamiljshus
            3,5 procent). Enligt vår uppfattning har denna
          </p>
          <pb facs="riksdagen-motions-pdf/data/1955/mot_1955__ak__285/mot_1955__ak__285-006.pdf"/>
          <p>
            6 Motioner i Andra kammaren, nr 285 år 1955
          </p>
          <p>
            räntesats under många år varit för låg. Den innebär, att staten
            nödgas låna upp pengar på marknaden till högre ränta än den staten
            betingar sig vid utlåningen för bostadsbyggandet. Detta kunde
            möjligen vara försvar- ligt om det gällde en tillfällig höjning
            av räntan som behövde kompenseras. Så är icke fallet. Den ränta
            staten nödgas betala på sina lån har under senare tider höjts.
            Det framstår då som orealistiskt att hålla fast vid en räntesats
            för bostads- lånen på 3 procent. Vi anser oss därför böra föreslå
            att räntan å bostadslån, såväl vad gäller nya flerfamiljshus som
            i fråga om nya egnahem, fastställes till 3,7 procent. Denna räntesats
            bör alltså enligt vår mening gälla både beträffande de lån staten
            själv utlämnar och i fråga om räntegarantien för underliggande
            lån. Räntehöjningen bör tillämpas för nya fastigheter fr. o. m.
            den 1 oktober 1955.
          </p>
          <p>
            Avskrivningsbehov
          </p>
          <p>
            För budgetåret 1955/56 räknar departementschefen med slutlig
            ut- betalning av egnahemslån, förbättringslån och tertiärlån om
            tillsammans 610 milj. kronor. Återbetalning av erhållna förskott
            beräknas överstiga ny- utgivna förskott med 70 milj. kronor, varjämte
            i form av amorteringar och genom inlösen av lån beräknas inflyta
            50 milj. kr. På grund härav upptages medelsbehovet till 490 milj.
            kronor, varav 100 milj. i räntefri stående del. Avskrivningsbehovet
            upptages till 25 procent därav eller 122,5 milj., varav 25 milj.
            på egnahemslånens räntefria stående del och 97,5 milj. på tertiärlån
            och räntebärande delar av egnahemslån. Därutöver avskrives 17,5
            milj. på grund av eftersläpning i fråga om avskrivningen av tidigare
            utgiven räntefri stående del. För vår del har vi förordat att
            räntan å egnahemslån som utgives fr. o. m. den 1 oktober 1955
            skall utgöra 3,7 procent. Följaktligen behöver vi icke räkna med
            samma avskrivningsprocent som departementschefen eller 25. Med
            vedertagna avskrivningsprinciper behövs vid en räntesats på 3,7
            pro- cent icke högre avskrivning än efter 7,5 procent. Vi förordar
            emellertid en avskrivning efter 7,5 procent endast beträffande
            de räntebärande lånen, medan vi godtager en avskrivning av 25
            procent på den räntefria stående delen liksom den ytterligare
            avskrivning å 17,5 milj. med vilken Kungl. Maj:t räknat. Minskningen
            av avskrivningsbehovet vid en räntehöjning från 3,0 till 3,7 procent
            motsvarar då för helt år 68 milj. kronor, d. v. s. för 3/4 år
            31 milj. kronor. Huruledes minskningen av avskrivningsbehovet
            fördelar sig mellan ter- tiärlån och räntebärande delar av egnahemslån
            kan icke med bestämdhet sägas. Av departementschefens yttrande
            framgår emellertid, att tertiär- lånen beräknas utgöra 300 milj.
            kronor och egnahemslånen likaledes 300 milj. Av sistnämnda belopp
            utgör 100 milj. kronor räntefri stående del.
          </p>
          <pb facs="riksdagen-motions-pdf/data/1955/mot_1955__ak__285/mot_1955__ak__285-007.pdf"/>
          <p>
            Motioner i Andra kammaren, nr 285 år 1955 7
          </p>
          <p>
            Med utgångspunkt härifrån har vi schematiskt beräknat att den
            besparing som faller å egnahemslånen utgör 40 procent av 51 milj.
            eller i runt tal 20 milj. kronor. Hur stor besparingen enligt
            våra förslag skulle bli för budgetåret 1956 /57 beror givetvis
            på antalet färdigställda lägenheter, beträffande vilka slutliga
            lån kommer att utges under året. I det föregående har vi beräknat
            detta antal till 20 000 å 21 000, såvitt angår egnahemmen, medan
            Kungl. Maj:ts beräkningar synes basera sig på ca 16 000. Enligt
            Kungl. Maj:ts beräkning skulle då rätteligen uppkomma ett avskrivningsbehov
            så vitt gäller den räntefria stående delen av (16 000 X 6 000
            =) 96 milj. kronor. Härjämte skulle behöva avskrivas å räntebärande
            delar av egnahemslån 25 procent av (16 000 X 13 000 =) 208 milj.
            eller 52 milj. Hela avskrivningsbehovet skulle rätteligen utgöra
            148 milj. kronor. Utgår man därefter från det av oss gjorda antagandet
            om inemot 21 000 nya lägenheter i en- och tvåfamiljshus och därvid
            förutsätter att hälften av dessa eller 10 500 kommer att byggas
            av sådana som blir berättigade till den högre räntefria stående
            delen eller 6 000 kronor, kommer man fram till att summan av utgivna
            räntefria stående delar, som rätteligen borde avskrivas i sin
            helhet, utgör 105 milj. kronor. Därutöver uppkommer för oss, som
            räknar med en räntesats av 3,7 procent och ett räntebärande egnahemslån
            på 10 000 kronor ett avskrivningsbehov av 7,5 procent å (21 000
            X 10 000 =) 210 milj. kronor eller 16 milj. kronor. Vår samman-
            lagda avskrivning skulle alltså kunna stanna vid 121 milj. kronor
            och där- med understiga Kungl. Maj:ts med 27 milj. kronor. Stannar
            nybyggandet vid 20 000 lägenheter, blir besparingen ytterligare
            ca 6 milj. kronor.
          </p>
          <p>
            Sammanfattningsvis kommer vi alltså fram till att — under förutsätt-
            ning av att en nedpressning av byggnadskostnaderna med 20 procent
            när det gäller egnahemmen är möjlig, vilket vi anser vara bevisat
            — 4 000 ä 5 000 flera lägenheter i en- och tvåfamiljshus kan uppföras
            med stöd av statliga lån utöver det antal som Kungl. Maj:t har
            räknat med och att statsbudgeten likväl kan avlastas utgifter
            på icke mindre än 20 å 30 milj. kronor. I en annan i dag avgiven
            motion (nr II: 284) har vi till skärskådande tagit upp bostadspolitiken
            i stort och särskilt produktionen av flerfamiljs- hus. På grund
            härav kommer vi här nedan endast att framställa yrkanden beträffande
            frågor som enbart angår en- och tvåfamiljshus.
          </p>
          <p>
            Under åberopande av vad vi ovan anfört hemställer vi,
          </p>
          <p>
            att riksdagen måtte besluta 1) att bostadsstyrelsen icke skall
            åläggas att reglera pro- duktionen av en- och tvåfamiljshus, vare
            sig så att denna
          </p>
          <pb facs="riksdagen-motions-pdf/data/1955/mot_1955__ak__285/mot_1955__ak__285-008.pdf"/>
          <p>
            Motioner i Andra kammaren, nr 285—286 år 1955
          </p>
          <p>
            begränsas till visst maximalt antal lägenheter per år eller så
            att igångsättningen dirigeras till viss tidpunkt under året; 2)
            att räntegarantien å bottenlån, som utlämnas för ny- uppförda
            en- och tvåfamiljshus fr. o. m. den 1 oktober 1955, skall grundas
            på en räntesats av 3,7 procent; 3) att räntesatsen för statliga
            egnahemslån, som utläm- nas för nyuppförda en- och tvåfamiljshus
            fr. o. m. den 1 oktober 1955, samt för förbättringslån utlämnade
            fr. o. m. nämnda dag skall utgöra 3,7 procent; 4) att räntefri
            stående del av egnahemslån skall beträf- fande en- och tvåfamiljsfastigheter
            som färdigställes fr. o. m. den 1 april 1956 utgöra 4 000 kronor
            eller, där låntagaren kan åtnjuta familjebostadsbidrag, 6 000
            kronor; samt 5) att räntefri stående del av egnahemslån icke skall
            be- höva återbetalas där ej bostadsstyrelsen så prövar skäligt
            i samband med varaktig överlåtelse av fastigheten.
          </p>
          <p>
            Stockholm den 26 januari 1955 Jarl Hjalmarson Martin Skoglund
            T. G. v. Seth
          </p>
          <p>
            Ernst V. Staxäng Elis Håstad E. Birke Erik Hagberg Alarik Hagård
            Emar Haeggblom Nr 286
          </p>
          <p>
            Av herrar Senander och Johansson i Stockholm, i anledning av
            Kungl. Maj:ts framställningar om vissa anslag på tilläggsstat
            för budgetåret 1954/55 för bostads- byggnadsändamål. (Lika lydande
            med motion nr 221 i Första kammaren)
          </p>
          <p>
            Stockholm i januari 1955
          </p>
          <p>
            Knut Senander Gustav Johansson
          </p>
        </div>
      </div>
    </body>
  </text>
</TEI>
