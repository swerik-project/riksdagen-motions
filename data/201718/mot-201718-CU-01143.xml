<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-01143">
  <teiHeader>
    <fileDesc>
      <titleStmt>
        <title>Ekonomisk brottslighet riktad mot välfärden</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1143 av Jonas Sjöstedt m.fl. (V)</title>
          <idno type="rdwebb">H5021143</idno>
          <rs type="number">1143</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5021143/text</ref>
          <ref type="dokument_url_html">http://data.riksdagen.se/dokument/H5021143</ref>
          <ref type="dokumentstatus_url_xml">http://data.riksdagen.se/dokumentstatus/H5021143</ref>
          <ref type="docx">http://data.riksdagen.se/fil/B7FE8660-3C38-4E03-9B2A-1D0076BFAA30</ref>
          <ref type="pdf">http://data.riksdagen.se/fil/B9D87400-D8A7-4057-A5D4-A22E60C86005</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UJfRTNUDpkUwNWs4bG8JkC" type="signed"/>
        <correspContext corresp="i-UJfRTNUDpkUwNWs4bG8JkC">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-5xRtGPHQMq2DdwJ4WNYnr9" type="submitted">
          <date when="2017-10-02"/>
          <time when="14:25:49"/>
        </correspAction>
        <correspAction xml:id="i-KYQMnHqBSjd8P8AQBZsKTk" type="reviewed">
          <date when="2017-10-02"/>
          <time when="15:29:59"/>
        </correspAction>
        <correspAction xml:id="i-3z4EaqAYBd7E7kQc3FqtNp" type="referred">
          <date when="2017-10-13"/>
        </correspAction>
        <correspAction xml:id="i-7D8T5aNL8rZrkUAiVhEt5Z" type="assigned">
          <date when="2018-02-19"/>
          <time when="21:37:44"/>
        </correspAction>
        <correspContext corresp="i-7D8T5aNL8rZrkUAiVhEt5Z">
          <ref type="assignedTo">Civilutskottet</ref>
        </correspContext>
        <correspAction xml:id="i-874ERANjyfidJcCCbzLVGA" type="behandlas_i"/>
        <correspContext corresp="i-874ERANjyfidJcCCbzLVGA">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TQXE7M45zAaaySG63VMFLh" type="behandlas_i"/>
        <correspContext corresp="i-TQXE7M45zAaaySG63VMFLh">
          <ref type="uppgift">2017/18:CU7</ref>
          <ref type="ref_dok_id">H501CU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU7</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3HjxJzDYxz7nFPTeQLWTgL" type="motHeader">
        <div xml:id="i-WAD5RZ98EwXREJ7QnjW161" type="motTitle">
          Motion till riksdagen 2017/18:1143 av Jonas Sjöstedt m.fl. (V)
          Ekonomisk brottslighet riktad mot välfärden
        </div>
      </div>
      <div xml:id="i-TZbLGgkx7HZdJLZrUGihZd" type="motBody">
        <div xml:id="i-Wp7kZjPjhvzbnyEpuUf7Zq" type="motProposal" subtype="förslag">
          <head xml:id="i-9eAYna8VfE4A7F2PNntoyU">
            Förslag till riksdagsbeslut
          </head>
          <list xml:id="i-GdSUgoHt1t4DU32Qa2g2CL" style="ol">
            <item xml:id="i-SyMJAJP1aw8angkyZwKLRR">
              Riksdagen ställer sig bakom det som anförs i motionen om att
              regeringen bör utreda hur en ny revisionsplikt kan utformas för
              mindre aktiebolag och tillkännager detta för regeringen.
            </item>
            <item xml:id="i-PA3Mp9zaQZMQ8KVwggnMQ9">
              Riksdagen ställer sig bakom det som anförs i motionen om att
              regeringen bör återkomma med en ny uppdaterad strategi mot ekonomisk
              brottslighet och tillkännager detta för regeringen.
            </item>
          </list>
        </div>
        <div xml:id="i-FWWgMWGjiUEsZLnhcUrTbW" type="motContent">
          <head xml:id="i-VWCDtGFvZEVQP7NPd3A4Sn" type="h1">
            Inledning
          </head>
          <p xml:id="i-8bn33XPveW1NTjEFz314Rd">
            Vänsterpartiet vill ha en välfärd som är till för alla. Det är
            med en stark välfärd samhället kan stävja brottslighet, skapa
            en bra skola och sjukvård och ge förutsättningar för alla att
            leva ett liv i trygghet. Därför är det viktigt att välfärden är
            välorganiserad och rättssäker. Välfärden har under en lång tid
            genomgått stora förändringar genom de omfattande privatiseringar
            som genomförts. Under 1990-talet genomfördes förändringar av de
            nationella regelverken samt förändringar i kommuners och landstings
            organisationer i syfte att underlätta för privata aktörer inom
            välfärdsområdena. Sedan dess har ytterligare förändringar gjorts
            och antalet privata aktörer inom välfärdsområdena har ökat kraftigt.
            I dag finns ett mycket stort antal offentligt finansierade privata
            aktörer inom de flesta välfärdsområden och offentlig upphandling
            har en stor påverkan på samhällsekonomin. Staten, landstingen
            och kommunerna köper allt från kontorsmaterial, idrottsarenor
            och konsulttjänster till sjukvård och omsorg. Det finns bra förutsättningar
            att skapa goda affärer och samtidigt bidra till en hållbar utveckling
            och säkra en god konkurrens på marknaden. De storskaliga privatiseringarna
            har dock också gjort välfärden mer sårbar och till en måltavla
            för oseriösa företagare och ekonomisk brottslighet.
          </p>
          <p xml:id="i-P75rJt1BmVx4TZ4AUVEW3e">
            Ekonomisk brottslighet är ett allvarligt samhällsproblem och
            spänner från brott som begås av oaktsamhet till planerade upplägg
            med vinningssyfte. Vinningen kan antingen bestå i att undanhålla
            skatter och avgifter eller att på olika sätt tillskansa sig pengar.
            Årligen undandras samhället stora summor i skatter och avgifter,
            pengar utbetalas till personer och företag på felaktiga grunder
            och seriösa företagare tvingas konkurrera på en snedvriden marknad
            där de normala marknadskrafterna har satts ur spel. Det är en
            mycket allvarlig utveckling som slår hårt mot ärliga företagare
            som inget annat vill än att bedriva sin verksamhet. Seriösa företagare
            ska inte behöva riskera att konkurreras ut av kriminell verksamhet.
            Vi vill se enkla och tydliga regelverk, framförallt på upphandlingsområdet,
            som stänger dörren för skattefusk, felaktiga utbetalningar och
            svartjobb samt gör det lätt att göra rätt både för det allmänna
            och för företagen. Ordning och reda, kollektivavtal och schysta
            villkor gynnar de företagare som gör rätt för sig.
          </p>
          <p xml:id="i-3ZVRPayhvpdEK8nPQTr3Tz">
            Olika former av brottslighet mot välfärden och välfärdssystemen
            utmanar också gruppsolidariteten i samhället och riskerar att
            föra med sig att lojaliteten med regelverken minskar. Den ekonomiska
            brottsligheten är dessutom sannolikt ett väsentligt större samhällsproblem
            än vad brottsstatistiken visar. Mörkertalet bedöms vara stort
            eftersom de anmälda brotten främst är ett resultat av Skatteverkets
            kontroller och konkursförvaltarnas utredningar.
          </p>
          <p xml:id="i-Tci1LCPuMsWmXtEPmK9BXK">
            Ekobrottsmyndigheten anger i sin lägesrapport för 2016 att myndigheten
            under flera års tid sett en utveckling där företag i allt större
            utsträckning utnyttjas som brottsverktyg, då grovt kriminella
            startar företag vars enda affärsidé vilar på att begå ekonomisk
            brottslighet samt att gränsen mellan den kriminella världen och
            det etablerade näringslivet alltmer tycks suddas ut. Det finns
            även företag med en seriös verksamhet i grunden men där uppsåtliga
            brott har begåtts av olika anledningar.
          </p>
          <p xml:id="i-2aSNUiQbxa2NWAayurAZpW">
            Skälen till att företag är intressanta brottsverktyg är flera.
            Ett företag öppnar upp nya brottsarenor och erbjuder en legitim
            fasad att dölja verksamheten bakom samt möjlighet att tvätta brottsvinster.
            Med ett företag kan kriminella personer begå brott mot staten,
            andra företag och enskilda. Ett företag kan utnyttjas för att
            begära återbetalning av moms och ersättning från den statliga
            lönegarantin. Med ett företag som fasad kan kriminella personer
            delta i offentlig upphandling av varor och tjänster. Kreditvärdiga
            företag kan även utnyttjas för att beställa varor för höga belopp
            på faktura utan avsikt att betala. Aktiebolag är den mest gynnsamma
            företagsformen då företag ska användas som brottsverktyg. Gemensamt
            för huvudmännen är att de som regel inte är registrerade som formella
            företrädare i bolagets styrelse, utan använder målvakter, bulvaner,
            fiktiva personer och alias för att distansera sig från brotten.
            Detta filter minskar risken att någon upptäcker de verkliga huvudmännen.
          </p>
          <p xml:id="i-NMerFKd4RYwvLsLdf7Pgdh">
            Ett skäl till att ekobrott i allt större utsträckning attraherar
            grovt kriminella personer är att denna brottskategori generellt
            sett innebär relativt liten risk, låga straff och stora brottsvinster.
          </p>
          <head xml:id="i-UHbCQK4PrvefCe9nxjitPw" type="h1">
            Offentlig upphandling
          </head>
          <p xml:id="i-PUebc2dNMQM6Rjm5sJ6Spn">
            Offentlig upphandling är en lagreglerad process inom offentlig
            sektor som leder till köp av varor, tjänster och byggentreprenader.
            Reglerna om offentlig upphandling är avsedda att ge alla företag
            samma chans att sälja sina varor och tjänster, men också att säkerställa
            att anbudsgivarna klarar de krav som uppställs av upphandlaren.
            I princip omfattas alla avtal med ekonomiska villkor av upphandlingsreglerna.
            Värdet av den offentliga upphandlingen i Sverige uppgick, enligt
            Konkurrensverkets rapport Statistik om offentlig upphandling 2016,
            till ca 634 miljarder kronor år 2014. Det motsvarade knappt en
            femtedel av BNP. Andelen av BNP som offentlig upphandling utgör
            har i princip varit oförändrad sedan 2006. Den offentliga upphandlingens
            omfattning gör det särskilt viktigt att säkerställa att de lagar
            och regler som finns följs och att de aktörer som vinner upphandlingarna
            är seriösa. Allmänna medel ska användas på ett förnuftigt sätt
            och inte gå till oseriösa aktörer som tillskansat sig konkurrensfördelar
            genom fusk eller brottslig verksamhet.
          </p>
          <p xml:id="i-TdLw53qPmUbNrpZmJQ4KKn">
            Upphandlingsreglerna är komplexa. Behov av kompetenshöjande och
            vägledande insatser av olika slag i kombination med exempelvis
            bristande rutiner och resurser för upphandlingsfunktionerna och
            dålig framförhållning kan därför påverka upphandlande myndigheters
            möjligheter att både genomföra en korrekt upphandling och teckna
            avtal med en seriös anbudsgivare. Det är med andra ord inte alltid
            lätt att göra rätt vid offentlig upphandling.
          </p>
          <p xml:id="i-4aJ2B3rWc7BsmHJwFNJRFT">
            Myndigheters verksamhet ska präglas av saklighet och opartiskhet.
            Myndigheter är skyldiga att följa ett detaljerat regelverk när
            de ska ingå avtal. Till skillnad från privata inköpare kan offentliga
            upphandlare inte förlita sig på sitt kontaktnät eller andra aktörers
            uppfattningar som grund för att utesluta en viss anbudsgivare.
            Den upphandlande myndigheten har dock möjlighet att kontrollera
            att anbudsgivaren exempelvis har fullgjort sina skyldigheter vad
            gäller betalning av skatter och sociala avgifter genom att begära
            intyg från behöriga myndigheter. Ett företag kan dock inte garanteras
            vara seriöst enbart baserat på ett högt betyg från ett kreditvärderingsinstitut
            eller att Skatteverket eller Kronofogdemyndigheten inte har anmärkningar
            på företaget. Oseriösa företag har stora möjligheter att vid sådana
            ekonomiska kontroller framstå som fläckfria eller t.o.m. föredömliga.
            Även i de fall den upphandlande myndigheten genomför en enligt
            reglerna korrekt upphandling med en till synes seriös aktör kan
            således upphandlingen ändå ha lett till att avtal tecknats med
            en oseriös aktör som har tillskansat sig konkurrensfördelar genom
            fusk eller brottslig verksamhet. Det är inte osannolikt att en
            sådan aktör sedan fortsätter sin brottsliga verksamhet och gör
            det på det allmännas bekostnad. Det kan även hända saker under
            avtalsperiodens gång som gör att ett seriöst företag exempelvis
            genom överlåtelse till ny ägare övergår till att bli mindre seriöst
            och används som ett brottsverktyg.
          </p>
          <p xml:id="i-3H2ESzNLZpEapku7NqNsnY">
            Företag som vinner upphandlingar på låga anbud för ett kriminellt
            syfte slår ut företag som lägger seriösa anbud med seriösa kostnadsbilder.
            Offentliga upphandlingar som av olika orsaker leder till ekonomisk
            brottslighet på det offentligas bekostnad får många negativa konsekvenser.
            Såväl det allmänna som den enskilde skattebetalaren drabbas när
            pengarna inte går till de saker de är avsedda för. Hemtjänsthärvan
            i Södertälje är ett exempel där en offentlig upphandling legat
            som grund för ekonomisk brottslighet. Företaget i fråga deltog
            i en offentlig upphandling där det visserligen uppställdes vissa
            krav för att bli godkänd som hemtjänstutövare, men där företaget
            vilseledde kommunen på ett flertal punkter, bl.a. i fråga om vilken
            utbildning personalen hade. Företaget tecknade avtal med kommunen
            på falska grunder och fakturerade sedan kommunen på flera miljoner.
            Ett annat exempel är assistanshärvan, också den i Södertälje,
            där ett assistansbolag lurade Försäkringskassan på närmare 30
            miljoner kronor, genom att kvittera ut ersättning för arbete som
            aldrig utfördes. Bedrägerierna innebar att flera personer med
            funktionsnedsättning som hade rätt till personlig assistans lämnades
            ensamma och utan hjälp, samtidigt som assistansbolaget fick miljonbelopp
            för tjänster som inte utfördes.
          </p>
          <p xml:id="i-U4REhPoGypk485J88io3oX">
            Dessa fall och en rad andra kunde genom myndighetsgemensamma
            insatser mellan Södertälje kommun, polisen, kronofogden, Ekobrottsmyndigheten
            och Tullverket upptäckas och ledde sedermera till fällande domar.
            Fallen i Södertälje är några av flera liknande härvor som nystats
            upp den senaste tiden. Hur många liknande exempel som finns men
            som ännu inte upptäckts går det bara att spekulera i.
          </p>
          <p xml:id="i-Bf29gG1sfMa4cqadyv8P6z">
            De näringsidkare som genom statlig finansiering exempelvis tillhandahåller
            assistanstjänster eller uppbär lönebidrag eller anställningsstöd
            har anförtrotts viktiga samhällsuppgifter, vilka är särskilt allvarliga
            att missbruka. Den centrala och viktiga roll som företagen har
            i fråga om dessa typer av ersättningar motiverar skarpa åtgärder
            för att få bort de oseriösa och kriminella aktörerna, såväl för
            välfärdssystemens upprätthållande som för den enskilde personens
            del som är i behov av exempelvis assistans.
          </p>
          <head xml:id="i-YZuqV28gitZ4S2E7SVEw5w" type="h1">
            Minskad kontroll leder till mer brottslighet
          </head>
          <p xml:id="i-LexbXFvaJfbDTpZQE1doGd">
            Liksom all brottslighet påverkas och förändras den ekonomiska
            brottsligheten i takt med stora och små samhällsförändringar.
            Brottsligheten påverkas av många faktorer och brottsutvecklingen
            är ett resultat av ett komplext samspel mellan en mängd olika
            faktorer, från enskilda individers värderingar och attityder till
            globala trender såsom digitalisering och migration. Framför allt
            påverkas brottsutvecklingen av hur lagar och regler utformas samt
            vad kontrollfunktioner i samhället riktar sin uppmärksamhet mot.
          </p>
          <p xml:id="i-S2LAiF1HbpmhzYeoS77gjY">
            De borgerliga partierna är kända för sin ofta hårda retorik om
            strängare straff, ökad kriminalisering och krafttag mot kriminalitet.
            Detta verkar dock inte gälla när det kommer till ekonomisk brottslighet
            eller företagarvärlden. Men det kanske inte är så konstigt med
            tanke på att dessa partier har medverkat till att förvandla staten
            till en guldkalv för den organiserade brottsligheten och bidragit
            till att, som Brottsförebyggande rådet (Brå) uttryckt det, aktiebolaget
            ersatt kofoten som brottsverktyg på senare år.
          </p>
          <p xml:id="i-EJHASWfd4kg3tkGpQAbnCh">
            Under alliansregeringens styre mellan 2006 och 2014 genomfördes
            en rad olika åtgärder som sades skulle underlätta företagandet.
            Kravet på revisionsplikt i små aktiebolag slopades, det blev enklare
            att skaffa F-skattsedel liksom att senarelägga bokföringen samtidigt
            som kravet på aktiekapital halverades till 50 000 kronor. Dessutom
            såg dåvarande regering till att stoppa införandet av månadsrapportering
            av anställdas löneuppgifter till Skatteverket – en enkel och avgörande
            rutin för att hindra dräneringen av välfärdssystemen. Den borgerliga
            entreprenörspolitiken innebar kort sagt att det visserligen blev
            något lättare att starta företag, men de reformer inom välfärdssektorn
            som genomfördes saknade tillräckliga kontroll- och tillsynsmekanismer
            för att stävja missbruk av systemen. Det har av allt att döma
            bidragit till en ökad utsatthet för Sverige som välfärdsstat och
            till att en i allt högre grad organiserad och systematisk kriminalitet
            kan kopplas till oseriösa företag, där företaget används som ett
            brottsverktyg för att oriktigt tillskansa sig medel från det allmänna.
          </p>
          <p xml:id="i-XKz3Uxh79HPYB7TkWhh9LN">
            Av 100 nya företag som startas i Sverige tros sju vara skapade
            enbart i syfte att begå brott. Företag används inte sällan från
            vaggan till graven för att maximera brottsvinsten. Ett vanligt
            upplägg är att ta över ett bolag med gott renommé och hög kreditvärdighet,
            beställa mängder av varor på kredit och/eller ställa ut bluffakturor,
            varefter företaget plundras, försätts i konkurs och avslutningsvis
            – för att klämma ut det sista – ansöker om statlig lönegaranti.
            Även missbruk av anställningsstöd i olika former är vanligt förekommande.
            När myndigheter och fordringsägare börjar ana oråd möts de i bästa
            fall av en målvakt.
          </p>
          <head xml:id="i-3zXhCVCchj7ybL1ZjCAfV3" type="h1">
            En svårutredd brottslighet
          </head>
          <p xml:id="i-XYgb1WsyxpNDPSqR4TnZdU">
            Brott som begås i näringsverksamhet kan många gånger vara svårutredda
            och ofta använder den organiserade brottsligheten frekvent olika
            företagsformer, exempelvis som fasader för en eller flera brottsliga
            verksamheter. Företagen används sällan enbart för välfärdsbrott,
            utan det finns också ofta inslag av skatte- och bokföringsbrott.
          </p>
          <p xml:id="i-7gqdzreR5KjEripw6KC4PE">
            Vid traditionell brottslighet är det som regel sällan någon tvekan
            om att ett brott har begåtts, utan frågan handlar vanligen om
            vem som kan misstänkas för brottet. Vid ekonomisk brottslighet
            kan det däremot förhålla sig på motsatt sätt. Det finns ofta en
            person som kan knytas till den gärning som ifrågasätts men den
            avgörande frågan är om gärningen verkligen utgör ett brott. Något
            som kännetecknar ekonomiska brott är nämligen att straffansvaret
            i stor utsträckning är direkt beroende av civilrättsliga eller
            skatterättsliga regler. Att skilja lagligt från olagligt kan i
            motsats till vad som normalt är fallet vid traditionell brottslighet
            vara mycket svårt. Särskilt svårt är det att upptäcka de som begår
            brott med hjälp av företag.
          </p>
          <head xml:id="i-Wq5vH3fhGPkhKcFnXL4SR7" type="h1">
            Stoppa brottsligheten mot välfärden
          </head>
          <p xml:id="i-DcQFauF5YNMmpER2gCAsXu">
            Utmärkande för välfärdsbrotten är att de riktar sig mot regler
            som helt och hållet är ett resultat av välfärdspolitiska reformer.
            Därför finns också ett samband mellan å ena sidan välfärdsbrottens
            omfattning och struktur och å andra sidan hur långt och på vilket
            sätt välfärdssystemet ska sträcka sig och organiseras. Det finns
            givetvis olika uppfattningar om detta. Vår uppfattning är att
            vi ska ha en stark och generell välfärd som är demokratiskt styrd
            och jämlik. Välfärden ska finnas för dem som behöver den, när
            de behöver den. Vi vill forma en välfärd som människor kan lita
            på. Välfärdssamhället ska omfördela resurser från rik till fattig,
            mellan olika faser i livet och olika delar av Sverige. Vi prioriterar
            människors behov framför privata vinstintressen. Offentliga medel
            ska användas till just den verksamhet de är avsedda för. Med ett
            sådant utgångsläge innebär välfärdsbrotten en rad påfrestningar.
            Det handlar om ett storskaligt svindleri med allmänna medel. Ingen
            av oss är direkt bestulen – ändå drabbas vi alla. Välfärdsbrotten
            riskerar att minska förtroendet i samhället, till välfärdssystemet
            och till att kommande generationer visar samma lojalitet som dagens.
            I praktiken innebär välfärdsbrottens skador, både ekonomiskt och
            framför allt i tilliten till välfärdssystemet, att dörren kan
            öppnas för kraftiga förändringar av välfärden. Det sannolika är
            att det då handlar om försämringar. En försämrad välfärd kommer
            att drabba och slå hårdast mot dem som är sämst lottade. För Vänsterpartiet
            är det viktigt att dagens välfärdssystem inte urholkas än mer,
            utan att det istället förstärks. Att stoppa höga vinstuttag i
            välfärden är en viktig del i detta. Att förebygga, motverka och
            beivra välfärdsbrotten en annan.
          </p>
          <p xml:id="i-DCFs8uZxEgAwX53o99xdVR">
            För att kunna förebygga, upptäcka och lagföra välfärdsbrott behöver
            det införas effektivare kontrollmekanismer, lagstiftning och tillsyn.
            Krav på kassaregister, månadsrapporter och bankregister är bra.
            Vidare behöver myndigheterna kunna dela information – på ett för
            den personliga integriteten rättssäkert sätt – mellan varandra.
            Om en myndighet exempelvis upptäcker brott mot en annan myndighet
            ska det vara möjligt att lämna vidare denna information. Möjligheten
            att besluta om näringsförbud kan och bör användas i större utsträckning
            än vad som sker i dag. Åtgärder för att minska missbruket av falska
            identiteter och felaktiga intyg behöver vidtas. Likaså behöver
            förutsättningarna för en mer välavvägd inhämtning och kontroll
            av lämnade uppgifter hos de utbetalande aktörerna bli bättre.
            I dag är det relativt enkelt att få
          </p>
          <p xml:id="i-Gzar1hwjfKdVjHzindrXQ6">
            F-skattsedel, det behöver övervägas om det ska vara så även fortsättningsvis.
            Vi anser att det åtminstone bör införas rättsliga möjligheter
            att återkalla en F-skattsedel. Bolagsverket, vars uppdrag i huvudsak
            handlar om att sköta registrering och tillhandahålla service till
            företag, bör få ett bredare uppdrag som även inkluderar en brottsförebyggande
            del.
          </p>
          <p xml:id="i-UEi16YTVcRzxRUJWQkKRUe">
            Frågor som rör bl.a. välfärdsbrottslighet, offentlig upphandling
            och de regelverk som rör offentlig finansiering av privat utförda
            välfärdstjänster har nyligen varit föremål för statliga utredningar,
            se exempelvis Ordning och reda i välfärden (SOU 2016:78), Kvalificerad
            välfärdsbrottslighet – förebygga, förhindra, upptäcka och beivra
            (SOU 2017:37) samt Kvalitet i välfärden – bättre upphandling och
            uppföljning (SOU 2017:38), varför vi i dagsläget avstår från att
            lägga förslag och i stället inväntar de propositioner som vi utgår
            från att regeringen kommer att presentera inom en inte alltför
            avlägsen framtid.
          </p>
          <head xml:id="i-KRrudQnHjxTUyqyV3xpD7a" type="h2">
            Revisionsplikt för mindre aktiebolag
          </head>
          <p xml:id="i-LeXmqU9zFMJgpTUUuhXyqS">
            På initiativ av den borgerliga regeringen avskaffades 2010 revisionsplikten
            för mindre aktiebolag. Lagändringen innebär att bolagen numera
            själva kan bestämma om de ska ha en revisor eller inte. Ekobrottsmyndigheten
            har granskat effekterna av den slopade revisionsplikten. I rapporten
            Effekter på den ekonomiska brottsligheten efter avskaffandet av
            revisionsplikten för mindre aktiebolag från 2016, framgår att
            knappt hälften av de granskade bolagen bedöms ha använts som brottsverktyg
            samt att de aktiebolag som avsagt sig revision och valt bort revisor
            är överrepresenterade när det gäller planerad ekonomisk brottslighet.
            Risken att sådana bolag används som brottsverktyg är större eftersom
            insyn saknas. Vi menar att revisionsplikten bör återinföras som
            en brottsförebyggande åtgärd.
          </p>
          <p xml:id="i-BoyfzETPyr8m5FQdBdmgxX">
            En alternativ administrativ åtgärd som Ekobrottsmyndigheten föreslår
            i den ovan nämnda rapporten är att se över aktiebolagslagens regler
            för revision och undersöka möjligheterna att införa ett krav på
            extern kontroll av en auktoriserad redovisningskonsult för de
            aktiebolag som inte omfattas av revisionsplikten och som valt
            bort revisorn. Redovisningskonsulter är dessutom också anmälningspliktiga
            enligt penningtvättslagen. Så utöver en möjlighet att förhindra
            och upptäcka ekonomisk brottslighet och utnyttjande av välfärdssystemen
            så skulle också möjligheten att skydda samhället från penningtvätt
            och finansiering av terrorism öka. Regeringen bör därför utreda
            hur en ny revisionsplikt kan utformas för mindre aktiebolag. Detta
            bör riksdagen ställa sig bakom och ge regeringen till känna.
          </p>
          <head xml:id="i-3v4MAdfuXkgarKvGNriik6" type="h2">
            Strategi mot ekonomisk brottslighet
          </head>
          <p xml:id="i-2CD6UD8WZ5NaSaDNN4AsU2">
            Det har nu gått mer än 20 år sedan ett antal omfattande initiativ
            togs mot den ekonomiska brottsligheten. Regeringens strategi för
            samlade åtgärder mot ekobrott (skr. 1994/95:217) ledde till inrättandet
            av såväl Ekobrottsmyndigheten som utredningsenheter för skattebrott
            på Skatteverket.
          </p>
          <p xml:id="i-M1xjExSbj22ow7qBnTDY4b">
            Mycket har hänt sedan dess, brottsligheten har förändrats och
            förfinats, internet har gett helt nya möjligheter till snabb kommunikation
            och ekonomiska transaktioner och en ny välfärdsmodell via new
            public management med köp- och säljstrategier inom välfärden har
            etablerats. Den ekonomiska brottslingen har anpassat sig och utnyttjat
            luckor i lagen och en naiv politisk inställning till att välfärdens
            service kunde utföras av den som kunde göra det till lägsta pris.
            Det har lett till underbud i offentliga upphandlingar, oseriösa
            företag och fusk med anställningar. Därför behövs det en ny strategi
            mot ekonomisk brottslighet. År 1994 var ledorden för strategin
            förstärkta skattekontroller, gemensamma kontrollaktioner från
            myndigheter, snabbare brottsutredningar och intern- och affärskontroll
            inom näringslivet. Det är nu dags att år 2017 uppdatera denna
            strategi. Regeringen bör återkomma med en ny uppdaterad strategi
            mot ekonomisk brottslighet. Det bör riksdagen ställa sig bakom
            och ge regeringen till känna.
          </p>
        </div>
        <div xml:id="i-9H5eeJTMc9LCtQhQKfabYQ" type="signatureBlock">
          <list xml:id="i-APRE644K5aBLU9rD9sBA7E">
            <item xml:id="i-Pr273bTt5DRv5qmHvfnHY5" type="signature">
              Jonas Sjöstedt (V)
            </item>
            <item xml:id="i-4PgTHAXDXsbFrgsnubgAYo" type="signature">
              Jens Holm (V)
            </item>
            <item xml:id="i-Bov8qpQpKSWcqmXd7C5Arp" type="signature">
              Maj Karlsson (V)
            </item>
            <item xml:id="i-RknQ4q3HhmF76F1UCyhsQN" type="signature">
              Karin Rågsjö (V)
            </item>
            <item xml:id="i-YRrwrGVpXTKUU737PKYJo6" type="signature">
              Mia Sydow Mölleby (V)
            </item>
            <item xml:id="i-H9iRhZzP6z7daaY1NSEACw" type="signature">
              Linda Snecker (V)
            </item>
          </list>
        </div>
      </div>
    </body>
  </text>
</TEI>
