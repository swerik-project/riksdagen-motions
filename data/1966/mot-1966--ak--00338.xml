<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__338/mot_1966__ak__338-001.pdf"/>
      <div type="motHeader" xml:id="i-Tr5RNfL84jRdBNvT3kLeHf">
        <div type="motTitle" xml:id="i-AwUikStpC2QEjeTLZh2gME"/>
        <div type="motSubmissionInfo" xml:id="i-UeQvUNLsy7yzgVmtRyFsfS"/>
      </div>
      <div type="motBody" xml:id="i-8rB1XzJwzGQc3MFGM7Qr7q">
        <div xml:id="i-CM1HZyrfhTynv4oF2UnkGw">
          <p xml:id="i-65nKUVzjToT1ocoGvtjrPC">
            Motioner i Andra kammaren, nr 338 år 1966 7
          </p>
          <p xml:id="i-DGYjwcVtsxRnsNGG6aQQGq">
            Nr 338
          </p>
          <p xml:id="i-FDLSqXGcUJETCcxu2jFszK">
            Av herr Ohlin m. fl... om inrättande vid Stockholms universitet
            av en avdelning för behandlingsforskning vid ungdoms- vårdsskolorna.
          </p>
          <p xml:id="i-CxEZqMARKKgUtB5ZbJYRG3">
            (Lika lydande med motion nr 264 i Första kammaren)
          </p>
          <p xml:id="i-Su4mD3b7GLS8EvQGfT3r3T">
            Den alltmer ökande ungdomskriminaliteten i vårt land inger för
            när- varande allvarliga farhågor. Statistiken tycks visa att ungdomsasocialiteten
            ökat mer än vad som svarat mot ungdomskullarnas storlek. Olika
            missan- passningar som kriminalitet, alkohol- och narkotikamissbruk
            förekommer också i allt lägre åldrar. Under de senaste årens debatt
            om vårdfrågorna har bl.a. kunnat konsta- teras att återfallsfrekvensen
            bland ungdomsvårdsskolornas klientel är hög. Det har också framhållits,
            att behandlingsmetoderna endast i ringa utsträck- ning blivit
            vetenskapligt undersökta utan vanligtvis baserats på subjektiva
            ställningstaganden. Vid tillsättningen av kommittén för behandlingsforskning
            konstaterade dåvarande socialministern att vårdresultaten var
            nedslående och framhöll bl.a. »Vid behandlingen av dessa viktiga
            frågor har det dock varit uppen- bart, att ställningstaganden
            fått grundas på otillräckliga kunskaper och informationer. Det
            sagda gäller både frågan om de nu tillämpade behand- lingsmetodernas
            effektivitet och hur psykiatriska, psykologiska och peda- gogiska
            rön skall kunna tillgodogöras vårdarbetet. Det är enligt min mening
            angeläget att söka kunna komma fram till bättre behandlingsmetoder
            och godtagbara vårdresultat på detta område. Det torde inte vara
            möjligt att nå detta syfte utan att hithörande problem i större
            utsträckning än hittills angripes av forskningen.» (Statsrådsprotokollet
            över socialärenden den 30 juni 1961). Att ungdomskriminaliteten
            och behandlingen av barn och ungdom med missanpassningssymtom
            är ett svårgripbart samhällsproblem konstaterades också av den
            kriminalvårdskongress med deltagare från hela världen som i somras
            hölls i Stockholm i FN:s regi. Därvid konstaterades bl.a. att
            bland nationerna med en hög samhällsekonomi är Sverige beträffande
            kriminolo- gisk forskning ett av de sämst utrustade länderna.
            Endast en ringa del av totalkostnaderna för kriminalvården ägnas
            forskning inom detta område. Ungdomsvårdsskolorna, som är avsedda
            för de i kriminellt avseende mest belastade ungdomarna, har under
            senare år varit föremål för en viss upprustning, vilken dock i
            huvudsak varit inriktad på att förstärka de ma-
          </p>
          <pb facs="riksdagen-motions-pdf/data/1966/mot_1966__ak__338/mot_1966__ak__338-002.pdf"/>
          <p xml:id="i-9Ze71TL1ftBya5heHxwP5q">
            8 Motioner i Andra kammaren, nr 338 år 1966
          </p>
          <p xml:id="i-6B5VFAfx7p3jx6M2914KUw">
            teriella resurserna samt öka personaltätheten. De kvalitativa
            resurserna har inte förstärkts i samma utsträckning. Samtidigt
            har den fortgående libera- liseringen av påföljdsystemet medfört
            att det klientel för vilka ungdoms- vårdsskolevård blir erforderlig,
            totalt är mera psykiskt belastat och svår- behandlat. De dåliga
            vårdresultaten har i sin tur medfört att man i växande omfattning
            förlitat sig till icke frihetsberövande åtgärder, vilket lett
            till väsentligt ökade återfallssiffror för t.ex. de ungdomar som
            erhållit åtals- eftergift. Eftersom det här rör sig om ett klientel
            i de åldrar som uppvisar den största kriminella aktiviteten kan
            denna utveckling avläsas i den år för år växande totala kriminaliteten.
            Den höga återfallsfrekvensen torde orsakas av en mängd olika faktorer
            om vilka våra kunskaper för närvarande är otillräckliga. Bristen
            på veten- skapliga behandlingsmetoder såväl som bristen på kvalificerad
            personal torde dock höra till orsakskomplexet. Ungdomsvårdsskolornas
            klientel är icke blott mer svårbehandlat än tidi- gare, de skapar
            även härigenom en farligare miljö på anstalten och den negativa
            påverkan härav ökar i styrka, om den kvalificerade personalen
            är otillräcklig. Om kraftiga åtgärder inte vidtas torde risk föreligga
            att hela vårdområdet förslummas och man kommer in i en cirkelgång,
            där bristen på kvalificerad personal innebär otillfredsställande
            behandling, vilket i sin tur bidrar till att försvåra rekryteringen.
            Redan nu föreligger svårigheter att rekrytera, främst akademiker.
            I en tid då den akademiska utbildningen breddas, borde man annars
            kunna till ungdomsvårdsskolorna knyta fler akademiskt utbildade
            befattningshavare med fallenhet för ungdomsarbete. Därest behandlingsmetoderna
            och vårdresultatet kunde förbättras skulle säkerligen detta skapa
            bättre klimat på skolorna, som därigenom skulle få lättare att
            attrahera kvalificerade män och kvinnor. I årets statsverksproposition
            har socialministern bl.a. meddelat att stats- kontoret och socialstyrelsen
            anmodats inkomma med förslag om anordnande av försöksverksamhet
            vid Lövsta och Ryagården för att finna nya arbets- metoder och
            behandlingsformer. Därjämte aviseras en kartläggning av ung- domsvårdsskolornas
            klientel och vården vid skolorna. Vården vid ungdomsvårdsskolorna
            har under flera tiotal år tillbaka varit föremål för en rad kartläggningar
            och utredningar, vilkas rekommendatio- ner endast lett till punktvisa
            förstärkningar av resurserna. De nu aviserade utredningarna —
            ehuru i och för sig tacknämliga — innebär emellertid icke vad
            man i detta sammanhang äntligen måste få till stånd — nämligen
            en vetenskaplig forskning på hög akademisk nivå med tvärvetenskaplig
            sam- verkan mellan olika discipliner. För en dylik forskning erfordras
            en särskild vetenskaplig institution, och de ovannämnda ämbetsverken
            saknar erforder- lig kompetens härför. För närvarande bedrives
            en omfattande kriminologisk forskning i många länder bl.a. i Danmark
            genom den s.k. Herstedvestergruppen och i USA. I
          </p>
          <pb facs="riksdagen-motions-pdf/data/1966/mot_1966__ak__338/mot_1966__ak__338-003.pdf"/>
          <p xml:id="i-MzexyVZGBkYG2m8d8HdwEM">
            Motioner i Andra kammaren, nr 338 år 1966 9
          </p>
          <p xml:id="i-2FeCemskRKvjw3fGDYsgmn">
            Kalifornien studerar man genom ett forskningsteam bl.a. frågor
            angående effekten av olika behandlingsformer såsom jämförelse
            mellan effektiviteten av olika psykoterapeutiska metoder m.m.
            Vården av ungdom med sociala missanpassningssymtom har i vårt
            land nu så länge befunnit sig i ett kris- läge, att det är oundgängligen
            nödvändigt att få i gång en vetenskaplig forsk- ning som kan ligga
            till grund för konstruktiva förslag till åtgärder och en långsiktig
            planering av verksamheten. I betänkandet »Behandlingsforskning
            vid ungdomsvårdsskolorna»&gt; (SOU 1964:24) har på grundval av en
            ingående utredning om ungdomsvårdsskolor- nas vård och behandling
            framförts förslag om ett särskilt forskningsorgan. Kommittén föreslår
            att ett sådant inrättas i form av en sektion inom krimi- nalvetenskapliga
            institutet vid Stockholms universitet. Den vetenskapliga ledningen
            av forskningen föreslås ligga hos ett särskilt råd, sammansatt
            av representanter för olika vetenskapsgrenar, i första hand beteendevetenska-
            perna. I detta råd bör också sitta representanter för de myndigheter,
            som ansvarar för behandlingsarbetet. Sektionen föreslås stå under
            ledning av en vetenskapsman som föreståndare i professors ställning.
            Föreståndaren bör utöver egna forskningsuppgifter svara för forskningsorganets
            löpande verk- samhet, planera och samordna forskningsprojekten
            samt ha viss undervis- ningsskyldighet, dels vid universitetet
            och dels inom utbildningen av ung- domsvårdsskolornas personal.
            För att tillgodose behovet av samverkan mellan olika vetenskapsgrenar
            för att trygga kontinuiteten i verksamheten samt kunna rekrytera
            kvalifi- cerade forskare bör den fast anställda forskargruppen
            bestå av förutom föreståndaren ytterligare två heltidsanställda
            forskare, förslagsvis i lönegra- derna 23—27. Därutöver bör finnas
            möjlighet att anställa extra forskarper- sonal för speciella arbetsuppgifter.
            För administrativa och kamerala arbets- uppgifter föreslås en
            amanuens samt för allmänna kontorsgöromål, enklare statistik o.dyl.
            kontorspersonal i lönegraderna 3—10. Behandlingsforskningen bör
            inriktas på att studera och analysera vård- förloppen och den
            insatta behandlingens relation till resultaten. Kommittén har
            inventerat problemen inom olika sektorer av ungdomsvårdsskolornas
            verksamhet och har uppställt vissa hypoteser angående orsakerna
            till de dåliga behandlingsresultaten samt preciserat ytterligare
            uppgifter för en vetenskaplig forskning inom detta område. I betänkandet
            har angivits en rad forskningsuppgifter, t.ex. klientelet, differentieringen,
            samspelet mellan behandlingsmetod och personlighetsegenskaper,
            vårdtidens längd, rymning- arna, de slutna avdelningarnas funktion
            m.m. Kommittén har förutsatt att forskningsverksamheten bör starta
            i mindre skala och successivt utbyggas allteftersom erhållna forskningsresultat
            möj- liggör uppställande av nya hypoteser och vidgande av forskningsfältet.
            Vid beräkningen av omkostnaderna har kommittén förutsatt att viss
            finansie- ring torde kunna ske genom särskilda anslag och genom
            fonder.
          </p>
          <pb facs="riksdagen-motions-pdf/data/1966/mot_1966__ak__338/mot_1966__ak__338-004.pdf"/>
          <p xml:id="i-RLQ6v2JGxiJdm2E7Haj9Z9">
            10 Motioner i Andra kammaren, nr 338 år 1966
          </p>
          <p xml:id="i-MdvwZXCtf2mon3MchffMTz">
            Forskningsorganets uppgifter blir särskilt till en början inriktade
            på materialinsamling, vilket innebär inhämtande av uppgifterna
            från skolorna. Emellertid bör möjlighet skapas för utförande av
            vissa forskningsprojekt på skolorna under forskningsorganets överinseende.
            Härigenom skapas möj- lighet till en växelverkan mellan forskning
            och praxis, som kommer att bli till fördel för båda institutionerna.
            Enligt vår uppfattning är det av vikt att en vetenskapligt uppbyggd
            be- handlingsforskning vid ungdomsvårdsskolorna ingångsättes snarast
            möj- ligt. Vad som nu erfordras är icke enstaka punktinsatser
            inom skolorna utan en samordnad långsiktig planering på vetenskaplig
            grund. Stockholms universitet, som yttrat sig över betänkandet,
            framhöll att det här är fråga om ett angeläget forskningsbehov
            som genom förslaget kan väntas bli tillgodosett på ett ändamålsenligt
            sätt. Universitetet hälsade med tillfredsställelse den möjlighet
            till praktisk samverkan som härigenom Öpp- nas och biföll kommitténs
            förslag om personalorganisation liksom försla- get till namnbyte
            på kriminalvetenskapliga institutet till kriminologiska institutionen.
            Vi föreslår sålunda att en avdelning för behandlingsforskning
            fr.o.m. den 1 januari 1967 inrättas inom kriminalvetenskapliga
            institutet vid Stock- holms universitet. Kostnaderna härför, som
            är beräknade på grundval av kommitténs förslag, torde för budgetåret
            1966/67 — vilket är att betrakta som ett uppbyggnadsskede — icke
            behöva överstiga ett sammanlagt belopp av 190 000 kronor. Härav
            belöper sig 160 000 kronor på avlöningar till den ovan föreslagna
            personalen samt 30 000 kronor på omkostnader för reseer- sättningar,
            testmaterial, expenser m.m. Med hänvisning till vad i motionen
            anförts hemställer vi, att riksdagen måtte besluta att 1. fr.o.m.
            den 1 januari 1967 inom Kriminalvetenskapliga institutet vid Stockholms
            universitet inrätta en avdelning för behandlingsforskning vid
            ungdomsvårdsskolorna, 2. bemyndiga Kungl. Maj:t att fastställa
            erforderlig per- sonalförteckning för institutet, 3. för ändamålet
            under ecklesiastikdepartementets huvud- titel för budgetåret 1966/67
            till Juridiska fakulteterna: Avlö- ningar anvisa ett med 160 000
            kr. förhöjt förslagsanslag om sammanlagt 5 214 000 kr. samt till
            Juridiska fakulteterna: Materiel m.m. anvisa ett med 30 000 förhöjt
            förslagsanslag om sammanlagt 270 000 kr.
          </p>
          <p xml:id="i-NYfWb6AbXNhx9gMN7hkHiF">
            Stockholm den 26 januari 1966
          </p>
          <p xml:id="i-RZoMphE93b4Ci58ARKyZoQ">
            Bertil Ohlin Sven Wedén Ingemar Mundebo Henning Gustafsson Sven
            Gustafson Manne Ståhl i Skellefteå i Göteborg Brita Elmén Sven
            Antby Elias Jönsson
          </p>
          <p xml:id="i-L1N1WPb8VfWHcdJj1uG5My">
            i Ingemarsgården
          </p>
        </div>
      </div>
    </body>
  </text>
</TEI>
