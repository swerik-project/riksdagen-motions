<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-00255">
  <teiHeader>
    <fileDesc>
      <titleStmt>
        <title>med anledning av skr. 2014/15:146 Förebygga, förhindra och försvåra - den svenska strategin mot terrorism</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:255 av Andreas Carlson m.fl. (KD)</title>
          <idno type="rdwebb">H302255</idno>
          <rs type="number">255</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H302255/text</ref>
          <ref type="dokument_url_html">http://data.riksdagen.se/dokument/H302255</ref>
          <ref type="dokumentstatus_url_xml">http://data.riksdagen.se/dokumentstatus/H302255</ref>
          <ref type="docx">http://data.riksdagen.se/fil/D0CE14CA-475C-46C7-8729-4644B92BD341</ref>
          <ref type="pdf">http://data.riksdagen.se/fil/D54483CA-2DE2-4FED-BEA9-CA04A7ACB963</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-CBCvEkj2ozQ8G9aKZfTZNp"/>
        <correspContext corresp="i-CBCvEkj2ozQ8G9aKZfTZNp">
          <ref>Skrivelse 2014/15:146</ref>
        </correspContext>
        <correspAction xml:id="i-XfHkhZMSGE8TDZhayLMDfC" type="signed"/>
        <correspContext corresp="i-XfHkhZMSGE8TDZhayLMDfC">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="submitted" xml:id="i-81Nngco8Np65qq5XQ88bt3">
          <date when="2015-09-30"/>
          <time when="16:31:34"/>
        </correspAction>
        <correspAction type="dismissed" xml:id="i-Gsu7Wd7E3BqkS8pEFgRS4g">
          <date when="2015-10-01"/>
        </correspAction>
        <correspAction type="reviewed" xml:id="i-5UCQV3oKZ3JhA6uEUdG2T9">
          <date when="2015-10-01"/>
          <time when="13:41:58"/>
        </correspAction>
        <correspAction type="referred" xml:id="i-BaCNoFDrRoxQrDVjzx6jee">
          <date when="2015-10-02"/>
        </correspAction>
        <correspAction type="assigned" xml:id="i-95irqsSkwHKEDEoGeJzFsB">
          <date when="2018-06-04"/>
          <time when="10:16:06"/>
        </correspAction>
        <correspContext corresp="i-95irqsSkwHKEDEoGeJzFsB">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-6V8nJ2EPeVYvj6PR9uLjvx"/>
        <correspContext corresp="i-6V8nJ2EPeVYvj6PR9uLjvx">
          <ref type="uppgift">2015/16:JuU7</ref>
          <ref type="ref_dok_id">H301JuU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU7</ref>
          <ref type="ref_dok_titel">Förebygga, förhindra och försvåra - den svenska strategin mot terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:255 av Andreas Carlson m.fl. (KD) med anledning av skr. 2014/15:146 Förebygga, förhindra och försvåra – den svenska strategin mot terrorism</div>
      </div>
      <div type="motBody">
        <div type="motProposal" subtype="förslag">
          <head xml:id="i-9UGfXCx6GRwBQTcPhwsMtu">
            Förslag till riksdagsbeslut
          </head>
          <list style="ol">
            <item xml:id="i-Ko2LrUjUc3n31gTGmZ5mWJ">
              Riksdagen ställer sig bakom det som anförs i motionen om att
              stärka det lokala förebyggande arbetet mot rekrytering och radikalisering
              och tillkännager detta för regeringen.
            </item>
            <item xml:id="i-RCkgxWxqDLSic1LR1dsRL5">
              Riksdagen ställer sig bakom det som anförs i motionen om att
              ta till vara den nationella samordnarens arbete och utveckla det
              förebyggande arbetet i kommunerna och tillkännager detta för regeringen.
            </item>
            <item xml:id="i-55TNBbuGLSyz1uCZ2dWaGv">
              Riksdagen ställer sig bakom det som anförs i motionen om landsförräderi
              och tillkännager detta för regeringen.
            </item>
            <item xml:id="i-6KWPrxdBDwaKwnGmW8XgwT">
              Riksdagen ställer sig bakom det som anförs i motionen om en förstärkt
              gränskontroll och tillkännager detta för regeringen.
            </item>
            <item xml:id="i-ByQEGfE6DdcMULtY6YhjJi">
              Riksdagen ställer sig bakom det som anförs i motionen om signalspaning
              mot terrorresande och tillkännager detta för regeringen.
            </item>
            <item xml:id="i-EYxNWm4ePeNEUQ4E6pFMgJ">
              Riksdagen ställer sig bakom det som anförs i motionen om Säkerhetspolisens
              resurser och verktyg och tillkännager detta för regeringen.
            </item>
            <item xml:id="i-PbUqakcCP2R4jFanpeehhQ">
              Riksdagen ställer sig bakom det som anförs i motionen om uteslutningsföreläggande
              och tillkännager detta för regeringen.
            </item>
            <item xml:id="i-UtrXFFkdx4V6ewv7GyEhvT">
              Riksdagen ställer sig bakom det som anförs i motionen om att
              bistå den internationella alliansen i kampen mot IS och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8U2Rh8BvkQgC4ydcwVEBjS">
            Skrivelsens innehåll
          </head>
          <p xml:id="i-LfG13Yku9ov1HCF6cYGdHd">
            I skrivelsen föreslår regeringen en ny nationell strategi mot
            terrorism som ska vara utgångspunkten för Sveriges långsiktiga
            arbete på detta område, både nationellt och internationellt. Syftet
            är att skapa en tydlig struktur för det arbete som krävs för att
            motverka terroristbrottslighet. I strategin betonas vikten av
            samverkan och en tydlig uppföljning av det arbete som görs.
          </p>
          <p xml:id="i-KuzJy2dg8fCV96YYVBYwcP">
            Strategin vilar på tre ben – Förebygga, Förhindra och Försvåra.
            Särskilt betonas förebyggandet där åtgärderna syftar till att
            motverka radikalisering och rekrytering till extremist- och terroristgrupper
            och att påverka individers avsikt att begå eller stödja terroristbrottslighet.
            Att förhindra handlar om att motverka och minska förmåga och möjlighet
            att begå terroristattentat. Försvåra handlar om att skapa och
            upprätthålla skydd för individer och minska samhällets sårbarhet
            för terroristattentat.
          </p>
          <head type="h1" xml:id="i-Az8LAVvrNi9B7TyUrW7uJK">
            Motivering
          </head>
          <p xml:id="i-4cbdsbfX1Uds4VCcMvfkeF">
            Strategin är en bra genomgång av hur samhället ska bli bättre
            på att hantera de hot från de onda krafter som önskar sätta vårt
            demokratiska samhälle ur spel. Människor ska kunna känna sig trygga
            i att öppenhet och respekt för mänskliga rättigheter respekteras,
            liksom demokratins grundläggande värden. Ingen ska behöva känna
            rädsla för att uttrycka sin mening, delta i politiska eller religiösa
            möten etc.
          </p>
          <p xml:id="i-33QUzFioPtcLCWMTTGKp2Z">
            Vi har under året sett flera exempel på de onda krafter som vill
            något annat än att värna öppenhet och mänskliga fri- och rättigheter,
            krafter som vill undergräva demokratin. Sverige måste ha ett starkt
            försvar mot dessa typer av hot. Därför välkomnar Kristdemokraterna
            regeringens strategi som har ett sammanhållet grepp. Strategins
            tre ben – förebygga, förhindra och försvåra – är tre väsentliga
            perspektiv som hela tiden måste följas åt i arbetet mot terrorismen.
            Att kriminalisera terrorresor, underlätta Säpos samarbete med
            FRA och MUST genom att effektivisera uppgiftsutbyte inom ramen
            för NCT, stärka det förebyggande arbetet och öppna för hemlig
            dataavläsning är förslag i rätt riktning som vi stöder. Så även
            den föreslagna begränsningen på ett maxtak för hur många pass
            en person får ta ut under en femårsperiod. I dag är den illegala
            handeln med svenska pass omfattande och något vi måste komma till
            rätta med. Kristdemokraterna stöder i stora delar regeringens
            politik. Terrorism hotar internationell fred och säkerhet, nationell
            säkerhet och våra grundläggande fri- och rättigheter. I frågor
            som dessa är det viktigt med en bred samsyn. Vi kristdemokrater
            hade dock önskat att regeringen lagt ytterligare förslag i strategin
            mot terrorism, vilka vi redogör för i den här motionen.
          </p>
          <head type="h2" xml:id="i-Ft1ZRnY2uJFomahzPBkMMe">
            Förebyggande arbete
          </head>
          <p xml:id="i-8P9UnJwAPYqGSrQSF4qjD8">
            Enligt Säpo har cirka 300 personer rest från Sverige till Syrien
            och Irak under de senaste tre åren och ett hundratal har hittills
            återkommit. Det finns inga uppgifter på att terrorresandet skulle
            avta. Vi har ett ansvar att förhindra att människor reser från
            vårt land för att utföra de brutala handlingar som tvingar människor
            på flykt. Det krävs ett mer offensivt arbete i kommunerna för
            att förebygga att människor ansluter sig till terrorceller eller
            blir IS-krigare. Kristdemokraterna var i alliansregeringen med
            och utsåg en nationell samordnare mot våldsbejakande extremism.
            Det är viktigt att den nationella samordnarens arbete tas tillvara,
            att kunskap sprids och att det lokala förebyggande arbetet stärks
            i arbetet mot radikalisering och rekrytering. Vi vill stärka avhopparverksamhet
            och det brottsförebyggande arbetet i kommunerna. Det är viktigt
            att alla goda krafter drar åt samma håll och samverkar för att
            utveckla och konkretisera det förebyggande arbetet. Det offentligas
            ansvar för samordning kan inte nog understrykas.
          </p>
          <head type="h2" xml:id="i-T4yfF6iMnHtgnhJgbfLSfT">
            Landsförräderi
          </head>
          <p xml:id="i-X3SUx3JcPxtYwBs58EM2Xi">
            Islamiska staten för ett krig mot vår civilisation, och den islamistiska
            terrorismen utgör ett allvarligt hot mot vårt land. Människor
            som lever i Göteborg, Örebro och i andra svenska städer rekryteras
            till att såväl strida för IS i Syrien som till terrorcellers planering
            av attentat mot utvalda mål i Europa.
          </p>
          <p xml:id="i-6Tn6emV5un7K9HSfJc6rMz">
            Det är ett bra steg att regeringen tagit initiativ till att kriminalisera
            resor utomlands i syfte att utföra, planera, förbereda eller delta
            i terroristhandlingar eller träning.
          </p>
          <p xml:id="i-bZPdq6gLeZMuxzjnEq4mv">
            Kristdemokraterna vill dessutom att regeringen tillsätter en
            utredning av hur svenska medborgare som direkt eller indirekt
            slåss mot svenska soldater, i Sverige eller utomlands, ska kunna
            dömas för landsförräderi. För den händelse att svenska soldater
            åkt för att delta i en internationell koalition mot IS kan en
            situation uppstå där svenska medborgare på IS sida strider mot
            svenska soldater i den internationella koalitionen. Detta ska
            kunna ses som landsförräderi.
          </p>
          <p xml:id="i-Nv4AHMt4gEp6jy8BqJk8Kj">
            IS och liknande organisationer kan utgöra hot mot svenska intressen.
            Det är högst rimligt att uppdatera lagen så att den är anpassad
            utifrån de konflikter vi ser i dag – inte bara hur det såg ut
            under kalla krigets dagar. Signalen måste vara oerhört tydlig,
            detta handlar om organisationer som av bland annat Säpo utpekas
            som ett av de allvarligaste hoten mot vårt land.
          </p>
          <p xml:id="i-UYcQSEj4fRRnwZ7xEKjPYR">
            I dag är signalspaning via FRA ett viktigt redskap i Säkerhetspolisens
            underrättelsearbete gällande arbetet mot terrorism. Det handlar
            om avlyssning av data- och teletrafik för att få information.
            Men denna signalspaning får inte ske samtidigt som en förundersökning
            pågår. Med ny lagstiftning på plats som skärper kriminaliseringen,
            kommer Säkerhetspolisen upprätta förundersökningar mot misstänkta
            individer i utlandet. Det är olyckligt om skärpt lagstiftning
            skulle leda till att Säpo inte längre kan bedriva underrättelseverksamhet.
            Det är också viktigt att bevis kan säkras så att personer kan
            lagföras för de brott som begåtts och att vi får fällande domar.
            Detta bör ges regeringen tillkänna.
          </p>
          <p xml:id="i-FonZ6YB7LdoyvdbpJYoPkZ">
            Säkerhetspolisen måste också tillförsäkras de resurser och verktyg
            som krävs för att ha möjlighet att analysera den information myndigheten
            har och får in, för att kunna undvika att terrorattentat sker
            i Sverige. Säkerhetspolisens verktyg behöver vara anpassade till
            den tekniska utvecklingen. De individer som i dag bedöms behöva
            avlyssnas ringer inte till varandra utan använder telefonitjänster
            över internet, som exempelvis Viber, eller håller kontakt via
            sociala medier. Då är det viktigt att det finns redskap som svarar
            mot detta förändrade beteende, därför behöver Säkerhetspolisens
            tillgång till hemlig dataavläsning och avlyssning av nya telefonitjänster
            ses över. Detta bör ges regeringen tillkänna.
          </p>
          <p xml:id="i-BkYHWL226h872B17G5CDmt">
            En förstärkt gränskontroll behövs. Det är nödvändigt att fingeravtryck
            och ansiktsbilder kontrolleras vid resor över Schengens yttre
            gräns till och från Sverige. Ett annat viktigt led i arbetet med
            förstärkt gränskontroll är att kunna beslagta pass för personer
            som misstänks ansluta sig till terrororganisationer utomlands.
          </p>
          <p xml:id="i-HFiCeLytvyRPLvHqbPDjzv">
            I Storbritannien använder man sig av uteslutningsföreläggande.
            Det innebär att en person tillfälligt kan nekas återinträde i
            landet om det finns misstanke om terrorinblandning. Detta är något
            vi bör titta på även i Sverige.
          </p>
          <head type="h2" xml:id="i-CfDCP7f3TZ6PnEGSpSybGt">
            Militära insatser
          </head>
          <p xml:id="i-MTyimHUpuvMmGhFi7TEMMw">
            Kampen mot den islamistiska terrorn är gränslös och måste föras
            tillsammans med andra länder i vår omvärld. Regeringen belyser
            i strategin samarbete inom FN, Europarådet och EU. Det är viktigt
            att Sverige har anslutit sig till den internationella koalitionen
            mot IS och att vi nu deltar i en militär utbildningsinsats i norra
            Irak. Vi måste dock vara beredda att kunna öka vårt deltagande,
            för att bekämpa en av orsakerna till att människor i dag tvingas
            fly. Vid förfrågan ska vi vara beredda att kunna bistå den internationella
            koalitionen, exempelvis med svenska Jas-plan, i kampen mot IS.
          </p>
          <p xml:id="i-TaMJCXZXQ9Q8VsH6MS22ov">
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-MVEE6dqFR4V1KX4toTdXXH">
              Andreas Carlson (KD)
            </item>
            <item xml:id="i-JYtCn5XqLgcWLmCR62JBeR">
              Sofia Damm (KD)
            </item>
            <item xml:id="i-3eiXsB6tJbmvntNnmmcBzJ">
              Mikael Oscarsson (KD)
            </item>
            <item xml:id="i-2AbU8YCRS3Uvmx91MMw7Tz">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
