<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03815">
  <teiHeader>
    <fileDesc>
      <titleStmt>
        <title>En förbättrad förlossningsvård</title>
        <author corresp="i-7bVDjZpV72vdnYhJ8phHuW i-Ss5eCCiVtUjuS9PnEw3PRH">av Louise Meijer och Josefin Malmqvist (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3815 av Louise Meijer och Josefin Malmqvist (båda M)</title>
          <idno type="rdwebb">H9023815</idno>
          <rs type="number">3815</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023815/text</ref>
          <ref type="dokument_url_html">http://data.riksdagen.se/dokument/H9023815</ref>
          <ref type="dokumentstatus_url_xml">http://data.riksdagen.se/dokumentstatus/H9023815</ref>
          <ref type="docx">http://data.riksdagen.se/fil/3ACB978F-E56A-45D5-B87E-7E494337BDBB</ref>
          <ref type="pdf">http://data.riksdagen.se/fil/50ED38FA-02A3-40B9-8E09-075CB2F2217A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GAaN8qn35CK8ShBUqyVpbe" type="signed"/>
        <correspContext corresp="i-GAaN8qn35CK8ShBUqyVpbe">
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-LxnYGfyn4FErhEu1HbAN5y" type="submitted">
          <date when="2021-10-05"/>
          <time when="13:59:10"/>
        </correspAction>
        <correspAction xml:id="i-3mvTBmW2fCuwzLFoKJTPaK" type="reviewed">
          <date when="2021-10-05"/>
          <time when="16:55:16"/>
        </correspAction>
        <correspAction xml:id="i-FD64ectqKUczcp3UfwCwJ9" type="referred">
          <date when="2021-10-14"/>
        </correspAction>
        <correspAction xml:id="i-EdLLYJjbxjyaiZqpVYwWcd" type="assigned">
          <date when="2022-06-16"/>
          <time when="16:50:22"/>
        </correspAction>
        <correspContext corresp="i-EdLLYJjbxjyaiZqpVYwWcd">
          <ref type="assignedTo">Socialutskottet</ref>
        </correspContext>
        <correspAction xml:id="i-DQHMQcrEog1REguiWW12qd" type="behandlas_i"/>
        <correspContext corresp="i-DQHMQcrEog1REguiWW12qd">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B639avnN5r5CWAkVF6BvtW" type="behandlas_i"/>
        <correspContext corresp="i-B639avnN5r5CWAkVF6BvtW">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JypD9s1HVBaxjozfYPLfeM" type="motHeader">
        <div xml:id="i-RLjYREGH4SMGnzVYD6eQ2k" type="motTitle">
          Motion till riksdagen 2021/22:3815 av Louise Meijer och Josefin
          Malmqvist (båda M) En förbättrad förlossningsvård
        </div>
      </div>
      <div xml:id="i-XRdAr4uBxbSpjXw6dL2F9m" type="motBody">
        <div xml:id="i-HBMra9rZ9LDThmBnRcW6mM" type="motProposal" subtype="förslag">
          <head xml:id="i-ND8924gxY9giRsqQHpcndG">
            Förslag till riksdagsbeslut
          </head>
          <list xml:id="i-2SraCZnFgZdkrrUmw2sguf" style="ol">
            <item xml:id="i-7YsWMUp5N2LBwCye81RmsU">
              Riksdagen ställer sig bakom det som anförs i motionen om att
              riktlinjer och regler ska vara enhetliga i Sverige kring partnerns
              medverkan både under graviditeten, vid förlossningen och efter
              förlossningen, och detta tillkännager riksdagen för regeringen.
            </item>
            <item xml:id="i-KLPJs53ycZbvQ6qCLjd2Kg">
              Riksdagen ställer sig bakom det som anförs i motionen om en översyn
              av behovet av att ytterligare en barnmorska eller läkare ska undersöka
              efter förlossning, och detta tillkännager riksdagen för regeringen.
            </item>
            <item xml:id="i-AS2ksQXGnrKv1rP1cD6GBb">
              Riksdagen ställer sig bakom det som anförs i motionen om att
              utbilda fler barnmorskor genom betald specialistutbildning och
              tillkännager detta för regeringen.
            </item>
            <item xml:id="i-U5vuAv4Cxf4j1zheWbx1GE">
              Riksdagen ställer sig bakom det som anförs i motionen om att
              förlossningsrädda i så stor utsträckning som det är möjligt ska
              ha samma barnmorska under graviditeten som vid förlossningen och
              tillkännager detta för regeringen.
            </item>
            <item xml:id="i-ETNbbQ6wngqLgyAxADd23z">
              Riksdagen ställer sig bakom det som anförs i motionen om att
              göra en översyn av mödrahälsovårdens ansvar för eftervården och
              införa tydliga riktlinjer kring eftervårdsbesöket och tillkännager
              detta för regeringen.
            </item>
            <item xml:id="i-PyjErLuaXFY5i7avm85W92">
              Riksdagen ställer sig bakom det som anförs i motionen om att
              införa nationella riktlinjer för förlossningsvården och eftervården
              och tillkännager detta för regeringen.
            </item>
            <item xml:id="i-bkQNu17rJMXb5QveEzzep">
              Riksdagen ställer sig bakom det som anförs i motionen om att
              ha en tillgänglig specialistvård i varje region avseende förlossningsskador
              och tillkännager detta för regeringen.
            </item>
            <item xml:id="i-7g9TR7V9xtb3x9ByxodcHP">
              Riksdagen ställer sig bakom det som anförs i motionen om att
              se över möjligheten att införa en eftervårdscheck och tillkännager
              detta för regeringen.
            </item>
            <item xml:id="i-QNM14WFcEdqX9oNcz9YmL9">
              Riksdagen ställer sig bakom det som anförs i motionen om att
              utbilda fler fysioterapeuter som är specialiserade på kvinnohälsa
              genom förändrad specialiseringsutbildning och krav på fysioterapeuter
              vid vissa vårdinstanser, och detta tillkännager riksdagen för
              regeringen.
            </item>
          </list>
        </div>
        <div xml:id="i-iMpRVz2nYRunGHMP5RJLR" type="motContent">
          <head xml:id="i-mB5r34Hiqtjtdeus7ZKXa" type="h1">
            Motivering
          </head>
          <head xml:id="i-Jp6qTFwcC9bifeXwjs6uSa" type="h1">
            Att kvinnor och män får en likvärdig vård borde vara en självklarhet
            i ett av
          </head>
          <head xml:id="i-JFeqRh1AcZLah8ecRKjMNX" type="h1">
            världens mest jämställda länder. Tyvärr ser det inte ut så. Kvinnors
            sjukdomar
          </head>
          <head xml:id="i-915zXcNMav3T6R8gcqWcQ9" type="h1">
            har både inom forskning och i det kliniska arbetet under lång
            tid varit eftersatt.
          </head>
          <head xml:id="i-3gNGskwc8tHWiHUyrgZUDZ" type="h1">
            På flera områden finns därför kunskapsluckor om hur skillnaden
            mellan könen
          </head>
          <head xml:id="i-VBtcvkxiUHPaQTTiJZxoBx" type="h1">
            tar sig uttryck både gällande symptom och smärta samt reaktionen
            på läkemedel.
          </head>
          <head xml:id="i-SYQACfYCqtEtrjwmgd42M9" type="h1">
            Gamla föreställningar om att kvinnor är inbillningssjuka lever
            till viss del kvar
          </head>
          <head xml:id="i-5BTFzsmyC4BGBYuNhE83T6" type="h1">
            och visar sig oftast genom att kvinnor måste uttrycka mer smärta
            för att få
          </head>
          <head xml:id="i-LyzUPJaqWjVDysuPFoB1Yd" type="h1">
            samma behandling som män, kvinnor sjukskrivs också oftare under
            kortare tid
          </head>
          <head xml:id="i-Rp4BaZ1cJSQ3cTNU153DvT" type="h1">
            än män och får billigare sjukvård än män.
          </head>
          <p xml:id="i-HRQ64EyXtcpupmVC73TPyL">
            Många av de symptom som kvinnor söker vård för bortförklaras
            också ofta som psykosomatiska och främst som en fråga för psykiatrin.
            Det kan gälla allt från endometrios och förlossningsskador till
            svåra smärtproblem som fibromyalgi.
          </p>
          <p xml:id="i-Trg54mnHp6KcGWh9Lm4SPP">
            En stor och viktig del av den vård som kvinnor möter sker i samband
            med graviditet och förlossning. Sverige har när det gäller förlossningsskador
            tidigare legat på en hög nivå i internationella jämförelser. Statistiken
            har dock förbättrats under de senaste tio åren, men mycket finns
            kvar att göra. Det handlar både om förbättringar vid själva förlossningstillfället,
            men också hur man organiserar eftervården.
          </p>
          <p xml:id="i-9s2uMMWTPQS9JHpWX9FYDM">
            Nedan presenteras förslag för att öka jämlikheten i vården och
            kvaliteten i förlossnings- och mödravården. Eftersom regionerna
            är huvudmän för sjukvården
          </p>
          <head xml:id="i-VVWKhJJhhxZFb4p9t37AbL" type="h1">
            i Sverige har lagstiftaren i form av Sveriges riksdag begränsat
            inflytande över
          </head>
          <head xml:id="i-EJn21iyfUn7Ufm6CkXV5y" type="h1">
            hur vården ska utföras Förslagen nedan berör både nationell och
            regional nivå,
          </head>
          <head xml:id="i-6Cd893NSv5Qp1YxZvhxCWt" type="h1">
            men huvudfokus ligger på sådana förändringar som den nationella
            nivån kan
          </head>
          <head xml:id="i-FX9WW1xiaH1ytx3tvU23qm" type="h1">
            påverka genom direkta beslut eller med genomförande av nationella
            riktlinjer.
          </head>
          <head xml:id="i-T2SEichyuZNqUv4MiBdPjb" type="h1">
            Riktlinjer och regler ska vara enhetliga i Sverige kring partnerns
            medverkan både under graviditeten, vid förlossningen och efter
            förlossningen
          </head>
          <p xml:id="i-GdEwUtFeZdrWiBDgMVvpCL">
            Under Coronapandemin har förlossningsvården och framför allt
            eftervården drabbats kraftigt. Beroende på var i landet du bor
            har reglerna kring partners medverkan sett olika ut. Vid förlossningen
            har det skiljt sig åt om partnern har fått vara med vid kejsarsnitt
            och om partnern har fått stanna kvar på BB tillsammans med kvinnan
            och det nyfödda barnet. Att partnern inte får vara kvar på BB
            tillsammans med mamman och bebisen efter förlossningen är en ingripande
            åtgärd som ur smittskyddshänsyn är resultatmässigt tveksam. Det
            är inte rimligt att nyförlösta mammor och nyfödda bebisar får
            olika förutsättningar de första dagarna i livet beroende på sjukhus
            och region. Givetvis ska hänsyn kunna tas till den lokala situationen
            men riktlinjerna och reglerna bör vara enhetliga i hela landet
            avseende partners och stödpersons medverkan både under graviditeten,
            vid förlossningen och efter förlossningen.
          </p>
          <p xml:id="i-8krEu83A9oQxc2tCGYHBJk">
            Ytterligare en barnmorska eller läkare ska undersöka efter förlossning
          </p>
          <p xml:id="i-VjWN594GWRmX7oBNY5LVqE">
            Sverige har den näst högsta andelen bristningar i bäckenbotten
            av grad 3 och 4 i Norden. Enbart Island ligger högre. Drygt 3
            procent av alla som föder vaginalt får den allvarligaste bäckenbottenträningen
            sfinkterruptur, som bland annat ökar risken för avföringsinkontinens.4
            Andelen varierar dock stort mellan regionerna, sannolikt på grund
            av olika arbetssätt och rutiner. Förbättringspotentialen bör därmed
            vara stor. De metoder som visar på vetenskaplig evidens bör standardiseras
            över hela landet. Beprövad erfarenhet bör enbart användas då evidens
            saknas. Sedan 2017 finns det en bäckenbottenutbildning (backenbottenutbildning.se)
            och därtill även ett bäckenbottenregister för att registrera och
            följa upp bäckenbottenskador.
          </p>
          <p xml:id="i-GWnycZzxPRDhNLn5R5c9F3">
            Förhoppningsvis leder detta till en ökad kunskap om bristningar,
            hur de förebyggs, behandlas och följs upp. Utöver detta kan mer
            göras för att förhindra förlossningsskador. Stöd finns för att
            möjligheten att upptäcka bristningar hos kvinnor efter förlossning
            ökar om den nyförlösta kvinnan undersöks av ytterligare en barnmorska
            eller läkare. För att upptäcka fler bristningar bör därför det
            bli standard med två som undersöker efter förlossning. Forskning
            pågår dessutom om två barnmorskor även under själva förlossningen
            minskar risken för bristningar.
          </p>
          <head xml:id="i-Rnepi1P7KzbuwjcxRph7y3" type="h1">
            Utbilda fler barnmorskor
          </head>
          <p xml:id="i-NXCSgLLmBoEoLQHDPLqbxJ">
            För att bli barnmorska krävs först utbildning till sjuksköterska,
            och därefter
          </p>
          <p xml:id="i-Njs5QsBaEzL9T9DuSYYXDs">
            specialisering till barnmorska. Specialiseringen är inte betald,
            till skillnad från
          </p>
          <p xml:id="i-4tjymPcRNLNwC5USzmzaNd">
            till exempel läkares specialistutbildning. Nästan alla regioner
            rapporterar också
          </p>
          <p xml:id="i-4395HujSQ9sFLnTYUeJdaF">
            brist på yrkesgruppen men genom en särskild satsning på betald
            specialistutbildning för sjuksköterskor skulle möjligheterna till
            och villkoren för att bli
          </p>
          <p xml:id="i-5D5TVWBxZKTohC4nvokZ6h">
            barnmorska förbättras.
          </p>
          <head xml:id="i-WEzjXmWXJBatiuUFQwah6g" type="h1">
            Förlossningsrädda ska i så stor utsträckning som det är möjligt
            ha samma barnmorska under graviditeten som vid förlossningen
          </head>
          <p xml:id="i-Buah692JQodv6xgo5ic64p">
            Som gravid möter man inte samma barnmorska under graviditeten
            som vid
          </p>
          <p xml:id="i-NZrtNmqd8magyipWjDwJWd">
            förlossningen. Mer än varannan kvinna efterfrågar en större kontinuitet
            i mödrahälsovården och vill att det ska vara samma barnmorska
            under graviditeten
          </p>
          <p xml:id="i-ViNzXAm1e32DZqyhARpCAz">
            som vid förlossningen och tiden därefter.
          </p>
          <p xml:id="i-RaatzM8Vd1RDjpxpHFSX6">
            Studier visar på positiva effekter med kontinuitet i vårdkedjan,
            bland annat färre ingrepp under förlossningen, nöjdare kvinnor
            och billigare vård, färre kejsarsnitt och färre analsfinkterskador.
            Även barnmorskorna är nöjdare.
          </p>
          <p xml:id="i-FxCQ2ckp7AE7MUvu6vQdiv">
            Studierna är mestadels från utlandet men nyligen publicerades
            en svensk studie som visar goda resultat för förlossningsrädda
            kvinnor som möter en och samma barnmorska under graviditet och
            vid födsel. 29 procent av kvinnorna uppgav att deras förlossningsrädsla
            försvann och att de var mer nöjda med vården. Önskvärt vore om
            samtliga gravida kvinnor kunde erbjudas att i den mån det är möjligt
            få ha samma barnmorska under graviditeten som vid förlossningen.
            Eftersom resurserna inom vården är begränsade är en rimlig prioritering
            att börja med de kvinnor som är diagnostiserade som förlossningsrädda.
          </p>
          <head xml:id="i-MTh9bGUSvrnyQwBbu2PScy" type="h1">
            Utöka Mödrahälsovårdens ansvar för eftervården och inför tydliga
            riktlinjer kring eftervårdsbesöket
          </head>
          <p xml:id="i-AFatU6VRdUcwMWx5jU84md">
            Enligt en rapport från Socialstyrelsen finns det skillnader i
            vården efter förlossning, såväl mellan sjukhus som mellan regioner.
            Det finns nationella riktlinjer framtagna av professionsföreningar
            som anger att alla föräldrar bör erbjudas ett förlossningssamtal
            med barnmorska under vårdtiden eller senare per telefon om det
            inte är möjligt att träffas. Utöver det finns inga särskilda riktlinjer
            kring uppföljningen den närmsta tiden efter förlossningen. Enbart
            en tredjedel av sjukhusen följer alltid upp kvinnors hälsa efter
            hemgången från sjukhuset och ungefär hälften följer upp i vissa
            fall.11 Men många sjukhus följer inte alls upp förlossningen.
            Mödrahälsovården följer inte upp kvinnornas hälsa förrän 6–8 veckor
            efter förlossningen. Under den tiden kan mycket ha hunnit hända.
            Barnavårdscentralen följer förvisso upp barnet efter 1–2 veckor
            efter förlossningen men fokus är då på barnet och inte på mamman.
            Bristerna i uppföljning riskerar leda till att vissa kvinnors
            hälsa utvecklas på ett negativt sätt. Genom tidigare uppföljning
            kan allt från amningsproblem till förlossningsdepression uppmärksammas
            tidigare och åtgärdas. Ansvaret för mödrahälsovården bör därför
            utökas till att även omfatta uppföljning av kvinnors hälsa inom
            1–2 veckor efter förlossningen och vid behov erbjuda den vård
            som behövs alternativt hänvisa kvinnan till rätt vårdinstans.
            Genom att uppföljningen sker av samma barnmorska som kvinnan träffat
            under graviditeten stärks också kontinuiteten i vården. Regionerna
            har olika riktlinjer för vad eftervårdsbesöket 6–12 veckor efter
            förlossningen ska innehålla. I de allra flesta fall ska en gynekologisk
            undersökning erbjudas och bäckenbotten samt knipförmågan utvärderas.
            I några fall erbjuds detta enbart vid behov.
          </p>
          <p xml:id="i-UT3gDSq9wgUweVhf9CSyRg">
            Nationella riktlinjer för förlossningsvården och eftervården
          </p>
          <p xml:id="i-QFY1DQo9EyvsJam93VRwdd">
            För att komma till rätta med problematiken att vården både under
            graviditeten, vid förlossningen och efter förlossningen ser olika
            ut beroende på var i landet man bor bör nationella riktlinjer
            införas för detta. SFOG, svensk förening för obstetrik och gynekologi,
            anser också att nationella riktlinjer bör införas. Dessa nationella
            riktlinjer bör bland annat innehålla rutiner kring partnerns medverkan
            och vad som ska ingå vid ett eftervårdsbesök. Socialstyrelsen
            håller i skrivande stund på att ta fram rekommendationer för graviditet,
            förlossning och eftervård. Arbetet ska vara klart 2021 och regeringen
            har meddelat att de ämnar göra dessa till nationella riktlinjer.
            Implementationen av detta bör följas noggrant.
          </p>
          <p xml:id="i-FHDADNuctySxQBsWuWfSYJ">
            Tillgänglig specialistvård i varje region avseende förlossningsskador
          </p>
          <p xml:id="i-5VKsuGXNkhpGLMQvmH3a3E">
            Det är inte helt ovanligt att kvinnor vittnar om att deras förlossningsskador
            inte har tagits på allvar, att de inte fått en fullgod behandling
            eller att det tagit flera år innan de fått rätt behandling. Så
            ska det givetvis inte vara. En viktig del i att kvinnor med förlossningsskador
            får en fullgod vård är att det i varje region finns specialistvård
            med kompetens för förlossningsskador som kan hantera både vanliga
            och ovanliga skador. De mest komplicerade förlossningsskadorna
            som drabbar ungefär mindre än två procent av kvinnor som fött
            barn sköts genom nationell högspecialiserad vård. Ungefär 80 procent
            av kvinnorna som fött barn drabbas av så kallade grad 2-bristningar.
            I de fall dessa bristningar inte läker normalt måste regionerna
            kunna erbjuda specialiserad vård. Det bör därför vara krav på
            att det i varje region finns specialistvård tillgängligt som hanterar
            förlossningsskador som kräver mer uppföljning och eftervård.
          </p>
          <p xml:id="i-7cp9YodBUDacWj9zLpcj4n">
            Inför eftervårds-check
          </p>
          <p xml:id="i-5Rn5Z2rT253rrYvZrop99a">
            Sociala medier har bidragit till att många kvinnors förlossningsberättelser
            blivit publika och på Instagramkontot ”alltserfintut” delar kvinnor
            med sig av sina upplevelser. Inte helt ovanligt är vittnesmål
            om att skador, som uppkom under förlossningen, inte upptäckts
            förrän långt senare och detta först efter att kvinnan under lång
            tid fått stå på sig mot en sjukvård som normaliserat tillstånd
            som inkontinens eller stor smärta.
          </p>
          <p xml:id="i-MZcLVza9oDmiqVUoAwWefo">
            För att kvinnor ska ha tillgång till bättre eftervård, utöver
            förslaget om utökat ansvar i mödravården och enhetliga regler
            för eftervårdsbesöket, bör det införas en eftervårds-check. Eftervårdschecken
            bör innebära att nyförlösta mammor har rätt att gå till exempelvis
            en sjukgymnast som hon väljer själv för att få hjälp med rehabilitering
            efter förlossning och att åtminstone ett sådant besök är kostnadsfritt
            för henne. Kostnaden betalas sedan av staten eller regionen beroende
            på utformning.
          </p>
          <p xml:id="i-BRpBpSUyao6aeNJhez8SYQ">
            Fler fysioterapeuter som är specialiserade på kvinnohälsa genom
            förändrad specialiseringsutbildning och krav på fysioterapeuter
            vid vissa vårdinstanser
          </p>
          <p xml:id="i-HwPN4vESx8aGgoU3DK9hnw">
            För att rehabilitering ska gå att genomföra krävs fler specialiserade
            fysioterapeuter. Genom att införa en eftervårdscheck kan incitamenten
            öka för fysioterapeuter att specialisera sig på kvinnohälsa och
            rehabilitering efter förlossning.
          </p>
          <p xml:id="i-LBWMQQikkzQgmjSYLdT6gD">
            En anledning till att det är förhållandevis få fysioterapeuter
            specialiserade på kvinnohälsa är att strukturen på vidareutbildningen
            inte uppmuntrar till detta. För att bli fysioterapeut måste man
            studera i tre år på universitet eller högskola. För att sedan
            kunna specialisera sig vidare måste man läsa en magisterutbildning
            och därefter ha handledning i tre år. Många börjar jobba efter
            de första tre åren och om man sedan vill läsa in magisterutbildningen
            måste man antingen ta tjänstledigt eller göra detta på sin fritid,
            alternativt ta semester vid obligatoriska kursmoment. Till skillnad
            från många sjuksköterskor som kan få sin specialistutbildning
            betald av arbetsgivaren är detta väldigt ovanligt för fysioterapeuter,
            handledningen sker dessutom på handledarens fritid.
          </p>
          <p xml:id="i-KqFMHEBfjXA68QLuYKoRba">
            En brist är också att kurserna inom kvinnohälsa inte erbjuder
            undervisningspatienter utan deltagarna är hänvisade att undersöka
            varandra, till exempel gynekologiska undersökningar. Detta leder
            till att vissa inte känner sig bekväma med att gå specialiseringskurser
            som innebär att kursdeltagarna ska undersöka varandra.
          </p>
          <p xml:id="i-EecPEzVR1VcoRgjjFLaxei">
            Det finns heller inga incitament för arbetsgivaren att ha specialiserade
            fysioterapeuter anställda. Ersättningssystemen gör inte skillnad,
            eller i vart fall inte särskilt stor skillnad, mellan att ha en
            fysioterapeut med eller utan specialisering. Det finns heller
            inga krav på att vissa sjukvårdsinstanser ska ha specialiserade
            fysioterapeuter anställda.
          </p>
          <p xml:id="i-Bjdo4PzbuFaBPxgLSSmZU5">
            Sammantaget innebär detta att fysioterapeuter specialiserade
            inom kvinnohälsa framför allt vilar på några eldsjälars axlar,
            vilket är ohållbart. För att få fler fysioterapeuter som specialiserar
            sig inom kvinnohälsa bör specialistutbildningen ses över och förändras.
            Hur förändringarna ska se ut måste vara föremål för en utredning
            som tillsammans med experter och professionen utformar en specialistutbildning
            som gör att trösklarna sänks för att bli fysioterapeut med specialisering
            inom kvinnohälsa.
          </p>
          <p xml:id="i-QtuDDQTzLJMGDVXHXPH6Cn">
            Ytterligare en åtgärd för att förbättra eftervården, men också
            tiden under graviditeten för de kvinnor som behöver, är att barnmorskemottagningarna
            och mödrahälsovården har krav på sig att tillhandahålla specialiserade
            fysioterapeuter på samma sätt som det finns krav på att tillhandahålla
            läkare. Med tydligare riktlinjer för eftervården tillsammans med
            en eftervårdscheck bör det finnas förutsättningar för barnmorskemottagningarna
            att ha ett sådant krav på sig.
          </p>
        </div>
        <div xml:id="i-JMNp3UP6jneBqdTsa3k2UH" type="motSignatures">
          <list xml:id="i-8JNdHeJJWtML5iESxCZ7wr">
            <item xml:id="i-BAaz8T8akxLDZgoSamNxpQ">
              Louise Meijer (M)
            </item>
            <item xml:id="i-G9HfrxnKVHapSTTswPyJBd">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
