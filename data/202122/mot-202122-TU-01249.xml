<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-01249">
  <teiHeader>
    <fileDesc>
      <titleStmt>
        <title>Öresundsmetron</title>
        <author corresp="i-Q6c6PTb1KbongkKbS6VDAD">av Joakim Sandell m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1249 av Joakim Sandell m.fl. (S)</title>
          <idno type="rdwebb">H9021249</idno>
          <rs type="number">1249</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9021249/text</ref>
          <ref type="dokument_url_html">http://data.riksdagen.se/dokument/H9021249</ref>
          <ref type="dokumentstatus_url_xml">http://data.riksdagen.se/dokumentstatus/H9021249</ref>
          <ref type="docx">http://data.riksdagen.se/fil/F26BBF1B-C9D6-4C59-9F11-2750DC5D0A96</ref>
          <ref type="pdf">http://data.riksdagen.se/fil/E34D01BC-60E2-4E87-A826-0EEC126A4B36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6c6PTb1KbongkKbS6VDAD</idno>
            <name>Joakim Sandell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Swns2VJiq8mNPgw8cBRfJ9</idno>
            <name>Jamal El-Haj</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-xbRpX85oDc9vcHC7B9ZYS" type="signed"/>
        <correspContext corresp="i-xbRpX85oDc9vcHC7B9ZYS">
          <note type="signatory" corresp="i-Q6c6PTb1KbongkKbS6VDAD"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-Swns2VJiq8mNPgw8cBRfJ9"/>
        </correspContext>
        <correspAction xml:id="i-DWn6bbmykQE4k93bCZAx9t" type="submitted">
          <date when="2021-09-30"/>
          <time when="12:40:08"/>
        </correspAction>
        <correspAction xml:id="i-QHYXod8qwT4xD9M3SgAwyK" type="reviewed">
          <date when="2021-09-30"/>
          <time when="13:18:32"/>
        </correspAction>
        <correspAction xml:id="i-B8MnW1Er2zRzpdam2nUi4A" type="referred">
          <date when="2021-10-14"/>
        </correspAction>
        <correspAction xml:id="i-DB7exiTJzkXz4r1874reKw" type="assigned">
          <date when="2022-10-05"/>
          <time when="09:46:18"/>
        </correspAction>
        <correspContext corresp="i-DB7exiTJzkXz4r1874reKw">
          <ref type="assignedTo">Trafikutskottet</ref>
        </correspContext>
        <correspAction xml:id="i-MPMju11FyZkB31pnMrRcaR" type="behandlas_i"/>
        <correspContext corresp="i-MPMju11FyZkB31pnMrRcaR">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K7ZRGQDP5fM1APzyM18atq" type="behandlas_i"/>
        <correspContext corresp="i-K7ZRGQDP5fM1APzyM18atq">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9SpuwsoGk31KCZD2xRQ5Ku" type="motHeader">
        <div xml:id="i-7SZuuyQFVU44Xg47nqteMt" type="motTitle">
          Motion till riksdagen 2021/22:1249 av Joakim Sandell m.fl. (S)
          Öresundsmetron
        </div>
      </div>
      <div xml:id="i-J8L8km7So6xWNNk9ejjumX" type="motBody">
        <div xml:id="i-WDA5uieLbWX3U8DarTTa8" type="motProposal" subtype="förslag">
          <head xml:id="i-Cp41LQE7JqfN23w1bkyiT9">
            Förslag till riksdagsbeslut
          </head>
          <list xml:id="i-XiHcA4RKJhXKuriHyeoi6N">
            <item xml:id="i-GZNP7krjG2XgqLP2pEmyEM" sortKey="Yrkande 1">
              Riksdagen ställer sig bakom det som anförs i motionen om att
              i infrastrukturplaneringen studera förutsättningarna att förverkliga
              en Öresundsmetro och tillkännager detta för regeringen.
            </item>
          </list>
        </div>
        <div xml:id="i-MSBu2RGmNqMP1FhCcn1y2L" type="motContent">
          <head xml:id="i-FGwsNQ3DTwj8oaiB5v5gow" type="h1">
            Motivering
          </head>
          <p xml:id="i-VB5M5234HZaTUTEynmZFwR">
            Det är hög tid att blicka bortom coronapandemin och ta beslut
            som bäddar för klimat­omställning och grön tillväxt i Sverige.
            En sådan åtgärd är att underlätta pendling och besökstrafik över
            Öresund, genom att bygga en snabb kollektivtrafikförbindelse mellan
            storstäderna Malmö och Köpenhamn – en Öresundsmetro.
          </p>
          <p xml:id="i-29DMHxgFfL3sYBqq8vr5c3">
            Öresundsregionen är en tillväxtregion som har stor betydelse
            för hela Sveriges ekonomi. Här finns ett av Europas ledande life
            science-kluster och i Lund etableras två världsledande forskningsanläggningar,
            MAX IV-laboratoriet och European Spallation Source (ESS). För
            att regionen ska fortsätta växa och utvecklas, och för att det
            ska skapas fler högkvalificerade jobb, behövs ett fördjupat samarbete
            över Öresund. Därför behövs en Öresundsmetro, en tunnelbana som
            knyter samman den folkrikaste delen av Skåne med Köpenhamn.
          </p>
          <p xml:id="i-JKsqmL6ZL1ykonfXtZfJWK">
            Öresundsbron var på sin tid en stor och politiskt kontroversiell
            investering. Så här i efterhand är det tydligt att bron har blivit
            en succé och att de lån som togs snart kommer att vara återbetalade.
            Men bron behöver kompletteras med en ”tredje våning” – en tunnelbaneförbindelse
            – som ökar kapaciteten för kollektivtrafik, och samtidigt frigör
            utrymme på bron för fler godståg och fjärrtåg till kontinenten.
          </p>
          <p xml:id="i-Rw5qVcWKXuamMfnsG9syvF">
            En Öresundsmetro utesluter inte investeringar i andra fasta förbindelser
            över Öresund. Däremot tillgodoser den flera behov som de andra
            förslag som diskuteras inte kan tillgodose.
          </p>
          <head xml:id="i-KzhkGtKUH9b6DCxyBTuMs2" type="h2">
            Det finns flera skäl till att förverkliga en Öresundsmetro
          </head>
          <list xml:id="i-WMVVn6PXe7xsXUa7gjnx88" style="ul">
            <item xml:id="i-Xp5DuV1Abmf74jb5LzAY7x">
              En Öresundsmetro skapar förutsättningar för en mer integrerad
              arbetsmarknad, ökad sysselsättning, utvecklad handel och turism,
              genom att det blir snabbare och smidigare att resa mellan Malmö/Lund-regionen
              och Köpenhamn. En miljon fler människor i Öresund kommer att kunna
              ta sig till andra sidan sundet inom en timmes restid.
            </item>
            <item xml:id="i-MQWq1oFAiLqzfbZUM4Y2R4">
              En Öresundsmetro stärker Malmö/Lund-regionens ställning som ett
              centrum för kunskap och forskning, genom att restiden till Köpenhamn
              kortas väsentligt. Förutsättningarna för ökat utbildnings- och
              universitetssamarbete och utvecklingen av forskningsanläggningarna
              MAX IV-laboratoriet och European Spallation Source (ESS) stärks.
            </item>
            <item xml:id="i-U1PPYtfW6M6Pzg5USo1atz">
              En Öresundsmetro frigör utrymme på Öresundsbron så att fler godståg
              och fjärrtåg till och från övriga kontinenten kan gå där när Fehmarn
              bält-förbindelsen öppnar. Att öka kapaciteten för godståg och
              fjärrtåg över Öresund är viktigt för att underlätta handel och
              utbyte med omvärlden. Sverige behöver säkerställa att Öresundsbron
              inte blir en flaskhals.
            </item>
            <item xml:id="i-We54KWQut9AK5sKowy9QYx">
              Öresundsmetron bidrar till minskad klimatpåverkan, eftersom den
              uppmuntrar kollektivtrafikåkande och miljövänliga tågtransporter.
              Tunnelbana är ett grönare alternativ än att köra bil. Godståg
              har mindre klimatpåverkan än lastbilar. Fjärrtåg har mindre klimatpåverkan
              än flyg.
            </item>
            <item xml:id="i-4t9LcKVdH1ep1RcxCTbg8U">
              Den gynnar både Västsverige och Stockholmsregionen, genom att
              möjliggöra mer tågtransporter mellan Sverige och den europeiska
              kontinenten. Tungt trafikerade vägar som E6:an och E4:an kan avlastas,
              när transporter flyttar från väg till järnväg.
            </item>
            <item xml:id="i-AAJFUB5az5M5T8sBBPZhZF">
              Öresundsmetron är en smart och kostnadseffektiv kollektivtrafiklösning.
              Den dockar in i befintlig eller planerad infrastruktur på både
              den danska och den svenska sidan, vilket minskar behovet av kringliggande
              dyra infrastrukturinvesteringar.
            </item>
            <item xml:id="i-LAnBVB3vHXmaBNNxHCaQnb">
              Öresundsmetron blir en integrerad del av Köpenhamns metrosystem
              som just nu håller på att byggas ut.
            </item>
          </list>
          <p xml:id="i-7uPe6H3NWWpk8rZ5GA3w58">
            Öresundsbron och Öresundsmetron samspelar både funktionellt och
            finansiellt. Därför bör Öresundsmetron kunna finansieras av biljettintäkter
            i kombination med framtida intäkter från vägtrafiken på Öresundsbron,
            på liknande sätt som trängselskatterna i Stockholm används till
            tunnelbanebygget i Nacka.
          </p>
          <p xml:id="i-AUM1qxVEYqPA5NXjTHRZQv">
            Sveriges ekonomiska framgång bygger på handel och utbyte mellan
            länder. Därför behöver integrationen mellan Sverige och Danmark
            öka, och förbindelserna till kontinenten förbättras. Öresundsmetron
            är en kostnadseffektiv och klimatsmart infrastrukturinvestering
            som bidrar till att stärka Öresundsregionen – och indirekt hela
            Sverige.
          </p>
        </div>
        <div xml:id="i-ggyte8K4MsGaZ24UaGh2E" type="signatureBlock">
          <list xml:id="i-QDisCcMrRvSSzHEYKGyyJC">
            <item xml:id="i-XvFbdYngmJDmQEf3VAEKMj" type="signature">
              Joakim Sandell (S)
            </item>
            <item xml:id="i-8K7g4Up5C3WCf9iURpppwh" type="signature">
              Hillevi Larsson (S)
            </item>
            <item xml:id="i-CEEuF7jiANqGMymdNWcieD" type="signature">
              Jamal El-Haj (S)
            </item>
          </list>
        </div>
      </div>
    </body>
  </text>
</TEI>
