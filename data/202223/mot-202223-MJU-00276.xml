<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-00276">
  <teiHeader>
    <fileDesc>
      <titleStmt>
        <title>Klövviltsförvaltning</title>
        <author corresp="i-QpWVRM55tMRcHYZCMDFcHW i-B34sv9ytsiioT1XaQtyXUo">av Isak From och Helén Pettersson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:276 av Isak From och Helén Pettersson (båda S)</title>
          <idno type="rdwebb">HA02276</idno>
          <rs type="number">276</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA02276/text</ref>
          <ref type="dokument_url_html">https://data.riksdagen.se/dokument/HA02276</ref>
          <ref type="dokumentstatus_url_xml">https://data.riksdagen.se/dokumentstatus/HA02276</ref>
          <ref type="pdf">https://data.riksdagen.se/fil/EFAF337B-0363-4D53-BE21-0F5D810A52FA</ref>
          <ref type="docx">https://data.riksdagen.se/fil/8729A96C-4B7C-472B-ADE4-A06464BCFCBC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7GHRbjn51jKnimQG4jTfR6" type="signed"/>
        <correspContext corresp="i-7GHRbjn51jKnimQG4jTfR6">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction type="submitted" xml:id="i-9noYPvvkLvbKcgYujtFhy2">
          <date when="2022-11-17"/>
          <time when="13:13:59"/>
        </correspAction>
        <correspAction type="reviewed" xml:id="i-B2PiHg5io9BMxNQwCqJTYS">
          <date when="2022-11-17"/>
          <time when="18:17:14"/>
        </correspAction>
        <correspAction type="referred" xml:id="i-XmFBsEYvWqhG28PHjwi8Dq">
          <date when="2022-12-01"/>
        </correspAction>
        <correspAction type="assigned" xml:id="i-JTTPZNaP9vG8x4zHj9koVP">
          <date when="2023-09-19"/>
          <time when="15:29:23"/>
        </correspAction>
        <correspContext corresp="i-JTTPZNaP9vG8x4zHj9koVP">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-STN4ck5Kecrna4m6mv5Q5C"/>
        <correspContext corresp="i-STN4ck5Kecrna4m6mv5Q5C">
          <ref type="uppgift">2022/23:MJU12</ref>
          <ref type="ref_dok_id">HA01MJU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU12</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:276 av Isak From och Helén Pettersson (båda S) Klövviltsförvaltning</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-C36sSKUpwRptmw1ZcV4m9s">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-YWSvii4bCQapGBGXKB4zjU">
              Riksdagen ställer sig bakom det som anförs i motionen om samförvaltning
              av alla vilda klövdjur och att jägare och markägare bör vara representerade
              i lika antal samt att det bör utses en oberoende ordförande i
              ÄFO och ÄFG, och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-LTgLdjsfmuXg4QQ4M1858r">
            Motivering
          </head>
          <p xml:id="i-Leb6HXKt1gKgnGyBB5RLn7">
            Vi socialdemokrater vill att Sverige ska vara ett föregångsland
            när det kommer till att förvalta naturresurser och vilda djur
            på bästa sätt. Jakt och viltvård utgör en viktig del av många
            människors vardag. Både för jägare och naturintresserade är möjligheten
            att jaga, spåra eller kanske fotografera vilt i den svenska naturen
            viktig. Jakten och vilt­vården är en tradition att bevara, samtidigt
            som kopplingen till fritids- och turistnäringen erbjuder stora
            utvecklingsmöjligheter. Värdefull skogsproduktion tillsammans
            med klövviltstammar av hög kvalitet är för oss en självklarhet
            i en ansvarsfull viltförvaltning.
          </p>
          <p xml:id="i-3YKz9kX3uBeJskGtDQM8wS">
            Klövviltet ger oss möjlighet till jakt och andra naturupplevelser
            samt möjlighet till klimatsmart kött. Mål för klövviltsförvaltningen
            sätts i första hand på regional och lokal nivå.
          </p>
          <p xml:id="i-9Z6KyoBVmVyBSJpUJfAZVp">
            En livskraftig älgstam är anpassad efter de regionala ekologiska
            förutsättningarna. Den har en hög reproduktion per hondjur, höga
            kalvvikter och äldre älgtjurar som ingår som en naturlig del av
            populationen. Det är en livskraftig stam som har motstånds­kraft
            mot sjukdomar.
          </p>
          <p xml:id="i-H2WL8Cri9JaonkVmKFXwFF">
            Två viktiga syften med förvaltningen av älg är att minska älgbetesskadorna
            inom skogsbruket till en acceptabel nivå samt att uppnå/bibehålla
            en frisk, välbalanserad och livskraftig älgstam som medger ett
            långsiktigt hållbart brukande av älgen som resurs. Älgen är vår
            enskilt viktigaste viltart och är en nationalsymbol som behöver
            förvaltas med omsorg. Älgstammens storlek väcker känslor, samtidigt
            som fler och fler upplever att älgen minskat i antal. Konkurrens
            om betet från andra klövdjur skapar brist på älgarnas viktiga
            foder som bärris, sälg, asp, björk och rönn samtidigt som klimatförändringen
            bidrar till att älgens sydgräns flyttas norrut. Älgstammen har
            genom en hård avskjutning minskat till den lägsta stammen på över
            35 år. De höga koncentrationerna av varg bidrar också till att
            stammen pressas ner.
          </p>
          <p xml:id="i-TtgL5Ywj4HunaFuLQbp1vo">
            Ett antal faktorer påverkar såväl skadesituationen i skogen som
            älgstammens väl­mående. Bland annat älgstammens täthet och sammansättning,
            förekomsten av övrigt konkurrerande vilt samt den tillgängliga
            fodermängden. Naturvårdsverket och Skogs­styrelsen bedömer att
            klövvilt och fodertillgång behöver förvaltas mer integrerat i
            linje med en ekosystembaserad klövviltsförvaltning. Detta innebär
            att många faktorer vägs in i förvaltningsbesluten och att förvaltningen
            verkar för att fler operativa åtgärder åstad­koms med syfte att
            skapa gynnsamma förutsättningar för både älgstammens kvalitet
            och minskade skogsskador. Sådana åtgärder innefattar exempelvis
            att verka för att skogs­ägare i större utsträckning föryngrar
            med tall på lämpliga marker och arbetar för en mer varierad trädslagssammansättning.
            Sådana åtgärder innebär också en viltförvaltning med ett flerartsperspektiv
            så att hjortdjursstammarna som helhet hålls på lämpliga nivåer.
          </p>
          <p xml:id="i-DMUG9eR3Yg57yZRAaXtuGE">
            Viltvård handlar om att se till att vårt värdefulla viltbestånd
            bevaras och nyttjas på ett långsiktigt och hållbart sätt.
          </p>
          <p xml:id="i-2tABWVUjJG25EwYxhdi5he">
            Förvaltningen ska ske med hänsyn till såväl allmänna som enskilda
            intressen. En balanserad älgstam förutsätter lokal dialog, men
            det behövs i de län som berörs en bättre dialog även om kron-
            och dovhjort, rådjur och vildsvin och i vissa fall även mufflon
            som på några få ställen finns i frilevande populationer.
          </p>
          <p xml:id="i-GSHPP1yjn1qSNasGFNjKgZ">
            I vissa delar av landet finns ett hårt tryck från stora rovdjursstammar
            samtidigt som skogsbolag och myndigheter också vill minska älgstammen.
            Dessutom finns det höger­politiker som vill centralisera älgförvaltningen.
            Det är därför inte konstigt att jägare som tidigare sett älgjakten
            som årets stora höjdpunkt, nu ser med oro på utvecklingen. Älgen
            är inte utrotningshotad men den är pressad och under hot. Skogsstyrelsen
            vill ha kraftigt minskade älg- och hjortviltstammar. Naturvårdsverket
            vill nå skogens mål genom hårdare avskjutningskrav.
          </p>
          <p xml:id="i-Di7W6bXDjyFgtjQRqhCEFZ">
            Det finns ett stort behov av att öka lövinslagen och plantera
            mer tall på tallmark så att älgens naturliga foder ökar. I stora
            delar av landet planteras tyvärr gran på marker där det borde
            stå tall. Detta gör att älgens naturliga foder minskar. Bristen
            på naturligt foder leder till att älgen betar på de tallar som
            faktiskt finns. Inte minst markägarna måste involveras så att
            skogsägare motiveras att i större utsträckning föryngra med tall
            på lämpliga marker och i övrigt arbeta för en mer varierad trädslagssammansättning.
          </p>
          <p xml:id="i-Ed5AVVZgpNRRJofQB5sbRu">
            Om vi förvaltar vårt vilt på ett bra sätt, där rovdjursförekomsten
            och älgens foder­tillgång i högre grad beaktas innan avskjutningsmålen
            sätts kommer vi också att få klöv­vilt som mår bra och är i balans.
            Det är helt enkelt dags att rädda vår nationalsymbol. Vi vill
            att fler ska förstå att älgen har det tufft. Felaktiga trädplanteringar
            har under en lång tid skapat en situation som inte går att lösa
            med en ännu mindre älgstam. Det behövs att man återbeskogar med
            rätt trädslag och att vi har en långsiktig älgförvaltning.
          </p>
          <p xml:id="i-XLs5knypXeUxXo6KMNki2S">
            Jägarförbundets start av projektet ”rädda älgen” är inte utan
            orsak. Syftet har varit att visa älgens utsatthet och sätta fokus
            på det som krävs just nu. Det är viktigt att rätt trädslag planteras
            på rätt marker, samt att lokala jägare och markägare tillsammans
            får förvalta älgarna. Inte att en ny myndighet ska göra det.
          </p>
          <p xml:id="i-PqLDmTtSZFssxAQF5tCjTE">
            För oss är det självklart att vår nationalsymbol ska få finnas
            i stabila stammar som tål älgjakt. Vi är övertygade om att allmänheten
            och många privata skogsägare delar våra åsikter om älgen. Det
            är ett fantastiskt djur och en viktig symbol för Sverige. Därför
            ska vi vara rädda om älgen och inte behandla den som ett skadedjur.
            Senaste årens hårda avskjutningar har orsakat oenighet i förvaltningen,
            markägarna har allt oftare utnyttjat sin utslagsröst.
          </p>
          <p xml:id="i-3Nnkk2TEKwsqCurA8r6ppV">
            Bakgrunden till dagens älgförvaltning är den älgförvaltning som
            riksdagen beslutade den 1 december 2010, som började gälla hösten
            2012. Det var bra att landet indelas i stora älgförvaltningsområden
            där länsstyrelsen beslutar om indelningen. Områdenas gränser ska
            läggas så att älgarnas in- och utvandring begränsas. Det vill
            säga att varje älgförvaltningsområde ska hantera en, i princip,
            egen älgstam.
          </p>
          <p xml:id="i-HqdsRWL5ndzpqkWnyt58qr">
            För att underlätta genomförandet av det nya älgförvaltningssystemet
            beslöt riks­dagen att införa en ny förvaltningsnivå, så kallade
            älgförvaltningsområden (ÄFO). Länsstyrelsen i respektive län beslutar
            om indelning av dessa. Inom varje älgförvalt­ningsområde ska en
            älgförvaltningsgrupp (ÄFG) tillsättas. Älgförvaltningsgruppen
            består vanligtvis av tre representanter från markägarnas organisationer
            och tre från jägarnas, samtliga utses av länsstyrelsen efter förslag
            från intresseorganisationerna. I Jämtlands, Västerbottens och
            Norrbottens län ersätter en företrädare för rennäringen en av
            jägarrepresentanterna, efter förslag från Sametinget. En av markägarrepresentanterna
            utses till ordförande för älgförvaltningsgruppen. Ordföranden
            har också utslagsröst vid lika antal röster i en omröstning. Vi
            anser att skogen är stor nog att rymma såväl männi­skor och skogsbruk
            som älgar. Därför anser vi socialdemokrater att vi nu behöver
            ändra i samansättningen i ÄFO och ÄFG. Jägare och markägare bör
            i lika antal vara represen­terade. Men det bör finnas en oberoende
            ordförande utsedd av länsstyrelsen.
          </p>
          <p xml:id="i-DDzxhgCdCtqeW3hzpqg2Ay">
            Älgen måste förvaltas lokalt med regionalstyrning där länsstyrelsen,
            eller i fall där länsstyrelsen bedöms för liten, inför samordning
            mellan omliggande län. Länsstyrelser och viltförvaltningsdelegationerna
            måste ges ett avgörande inflytande.
          </p>
          <p xml:id="i-Dm8AZBHeDanjbVTaw9zQho">
            Klövviltsförvaltningen och planarbetet med älgskötselplaner måste
            förbättras genom att bistå och utbilda aktiva inom ÄFO och ÄSO.
            Dessa insatser och rådgivning bör ske efter samråd med och, eller
            samverkan med respektive länsstyrelse och viltförvaltnings­delegation.
          </p>
        </div>
        <div type="motSignatures">
          <list>
            <item xml:id="i-WyBZvp4Sjacn5m58e5PKHz">
              Isak From (S)
            </item>
            <item xml:id="i-NUYYY35irTb3Bd26br3SZ8">
              Helén Pettersson (S)
            </item>
          </list>
        </div>
      </div>
    </body>
  </text>
</TEI>
