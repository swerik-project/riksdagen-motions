<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00343">
  <teiHeader>
    <fileDesc>
      <titleStmt>
        <title>Energi</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energi</title>
          <idno type="rdwebb">GZ02N343</idno>
          <rs type="number">N343</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N343/text</ref>
          <ref type="dokument_url_html">http://data.riksdagen.se/dokument/GZ02N343</ref>
          <ref type="dokumentstatus_url_xml">http://data.riksdagen.se/dokumentstatus/GZ02N343</ref>
          <ref type="doc">http://data.riksdagen.se/fil/89CD8191-2BF9-4AC0-AB63-FC4734CD8BB2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4oK6HjNJR6K1QAGZmsEqiv</idno>
            <name>Ingemar Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YamVD9z1H8SSK7Hcqjhqga" type="signed"/>
        <correspContext corresp="i-YamVD9z1H8SSK7Hcqjhqga">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-4oK6HjNJR6K1QAGZmsEqiv"/>
          <note type="signatory" corresp="i-EjPMvKrvi7HdAPnB25iKv8"/>
        </correspContext>
        <correspAction xml:id="i-6cXuX7ZvMD3nGnzEJhC7ac" type="numbering">
          <date when="2011-10-10"/>
        </correspAction>
        <correspAction xml:id="i-QZeoqfXK4dbDExfGtpc5CS" type="submission">
          <date when="2011-10-05"/>
        </correspAction>
        <correspAction xml:id="i-XMMFzWxWFjFiDvWALZGP6L" type="transfer">
          <date when="2011-10-05"/>
        </correspAction>
        <correspAction xml:id="i-LmK7c1w79vhCkfQG3VRVF7" type="assigned"/>
        <correspContext corresp="i-LmK7c1w79vhCkfQG3VRVF7">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-K8eyNtBL3vtnwxwAvWpDWP">
            Förslag till riksdagsbeslut
          </head>
          <list style="ol">
            <item xml:id="i-V6jec1TXcoNHLmPvXZxpTj">
              Riksdagen tillkännager för regeringen som sin mening vad som
              anförs i motionen om inriktningen på svensk energipolitik.
            </item>
            <item xml:id="i-2wDBf145rYedFV6chMjwta">
              Riksdagen tillkännager för regeringen som sin mening vad som
              anförs i motionen om vikten av ett hållbart energisystem.
            </item>
            <item xml:id="i-8s4yqNzwt9RevZFbittsaY">
              Riksdagen tillkännager för regeringen som sin mening vad som
              anförs i motionen om behovet av investeringar i förnybara energikällor.
            </item>
            <item xml:id="i-HPhJ2cngmiskUcoqaYy92z">
              Riksdagen tillkännager för regeringen som sin mening vad som
              anförs i motionen om behovet av energieffektivisering inom hushåll,
              offentliga byggnader och industrin.
            </item>
            <item xml:id="i-K3YCcnAsBasi2W9Cj8Q4tw">
              Riksdagen tillkännager för regeringen som sin mening vad som
              anförs i motionen om vikten av att Vattenfall är en pådrivande
              aktör för att främja ett hållbart energisystem.
            </item>
            <item xml:id="i-Jsx3R5JxKzB7Hn5JBSbKRg">
              Riksdagen tillkännager för regeringen som sin mening vad som
              anförs i motionen om att utreda avregleringarnas effekter på energimarknaden.
            </item>
            <item xml:id="i-UqLjtZNenBXGqrFbeotadk">
              Riksdagen tillkännager för regeringen som sin mening vad som
              anförs i motionen om vikten av en långsiktig energiöverenskommelse
              mellan riksdagspartierna.
            </item>
            <item xml:id="i-Mwa5MDkrhThuVCb3JF8Xdj">
              Riksdagen tillkännager för regeringen som sin mening vad som
              anförs i motionen om smarta nät som en viktig del av en energiomställning.
            </item>
            <item xml:id="i-7i7FceVvspiC9Bd9K2XYbU">
              Riksdagen tillkännager för regeringen som sin mening vad som
              anförs i motionen om behovet av en omställning av den svenska
              fordonsparken.
            </item>
            <item xml:id="i-H3myg3WXqWTgYdsA4Jg17f">
              Riksdagen tillkännager för regeringen som sin mening vad som
              anförs i motionen om kommunala bolags förutsättningar för att
              agera på energimarknaden.
            </item>
          </list>
        </div>
        <div type="motContent">
          <head xml:id="i-4xmAU1j8XnZr28j3ysBkD6" type="h1">
            Motivering
          </head>
          <p xml:id="i-9RUqNMcGtsef2bJCCCFA49">
            Vi vill arbeta för en energipolitik som bidrar till omställning
            av dagens energisystem till ett långsiktigt hållbart energisystem.
            I energisystemet ska det finnas en helhetsyn när det gäller energiprocessen
            från råvaran till slutanvändning. Vi vill verka för ett energisystem
            som är tryggt, ekologiskt och ekonomiskt hållbart. Genom satsningar
            på energieffektivitet, förnybara energikällor och minskad energiförbrukning
            hos hushållen sätter vi energikonsumenten i centrum.
          </p>
          <p xml:id="i-7pSvtnerrACVEHJLWHnGym">
            Vårt mål är att trygga tillgången på el och annan energi med
            en energiproduktion som har låg inverkan på hälsa, miljö och klimat
            och att göra det på internationellt konkurrenskraftiga villkor.
            Våra investeringar i grön energi ger möjlighet att skapa nya jobb
            i hela landet. För att nå målet om ett fossilfritt samhälle 2050
            krävs en ökad samverkan och breda politiska överenskommelser.
          </p>
          <head xml:id="i-BSWzbaydtGTQYZBZ2M5TVY" type="h2">
            Investera i energisystemet
          </head>
          <p xml:id="i-7ZYYDLHLdk9ebro8Q1tR6m">
            Vi ser stora möjligheter att skapa arbetstillfällen och stärka
            industrins konkurrenskraft genom investeringar i det svenska energisystemet.
            Sverige har unikt bra naturliga förutsättningar för förnybar energi
            med vår goda tillgång på vind, vatten och skog. Den förnybara
            energin har mycket stor potential att byggas ut under lång tid
            framöver.
          </p>
          <p xml:id="i-3fDfQLpMq97N1EkE3EaFfz">
            Vårt mål är att trygga tillgången på el och annan energi med
            en energiproduktion som har låg inverkan på hälsa, miljö och klimat
            och att göra det på internationellt konkurrenskraftiga villkor.
            Sverige behöver en god tillgång till el med konkurrenskraftiga
            priser. Det är inte minst av stor betydelse för sysselsättningen
            i den svenska elintensiva industrin. En satsning på den förnybara
            energiproduktionen i form av vind, bioenergi och solkraft är en
            viktig del av omställningen till ett hållbart samhälle. Investeringar
            i grön energi ger möjlighet att skapa nya jobb i hela landet.
          </p>
          <head xml:id="i-GnpKP5Ae4iVutW1PBkBG5B" type="h2">
            Behovet av energieffektivisering
          </head>
          <p xml:id="i-Upu3DhkfRanzjvCwULFkJD">
            Energieffektivisering måste vara en grundläggande beståndsdel
            i en framtida energipolitik. Vi har högre mål än regeringen för
            energieffektiviseringen. Vi vill att energianvändningen i Sverige
            blir 25 procents effektivare år 2020, jämfört med regeringens
            mål på 20 procent. Vi föreslår också flera åtgärder för att åstadkomma
            detta inom exempelvis bostads- och transportsektorn.
          </p>
          <p xml:id="i-QrvAPuw5TP4fzinFA6q4pr">
            Om svenska företag först utvecklar den fossilfria teknik som
            hela världen kommer att efterfråga framöver har företagen goda
            förutsättningar att stärka sin internationella konkurrenskraft.
            Om företagen redan nu investerar i energieffektivare teknik vinner
            de kostnadsfördelar gentemot sina konkurrenter. Utformar vi stödet
            till den svenska industrins omvandling på rätt sätt innebär omställningen
            inte enbart en kostnad utan också en möjlighet till framtida arbetstillfällen
            och vinster.
          </p>
          <p xml:id="i-Q6Ybrs9S3H56XVreK1FogL">
            I syfte att främja en effektivare elanvändning vill vi införa
            ett system för vita elcertifikat. Systemet går ut på att staten
            sätter obligatoriska mål för energibesparingar och identifierar
            de parter som kommer att vara ålagda att uppnå målet, vilka åtgärder
            för energieffektivisering som kommer att ingå, hur de genomförda
            åtgärderna och dess besparingar skall mätas och verifieras. Dessutom
            beslutar staten om hur handel av certifikat skall ske. Storbritannien
            och Italien har redan infört sådana system och andra länder planerar
            för dem. Vi vill främja energideklarationer och därför vill vi
            se en certifiering av företag som utför deklarationerna.
          </p>
          <p xml:id="i-EpxJEUEZgtDw7v19mBusC5">
            Vi vill skynda på energieffektiviseringen inom industrin. Bland
            annat bör man se över möjligheterna för programmet för effektiviseringen
            av industrins elanvändning (PFE), som har visat sig mycket framgångsrikt,
            att utvidgas till hela verkstadsindustrin.
          </p>
          <head xml:id="i-PRnertTPGwX8PcUQKKHxJb" type="h2">
            Vattenfall ska vara pådrivande i energiomställningen
          </head>
          <p xml:id="i-Cy52Zqx3kmzXcFgCzYbivx">
            Vi vill att Vattenfall ska öka investeringarna i förnybar energi.
            Vattenfall ska vara ledande i omställningen av energisystemet
            och pådrivande i energiomställningen i Sverige och Europa. Den
            borgerliga regeringen har sänkt ambitionerna för Vattenfall. Vi
            anser att Vattenfall ska vara en aktiv och pådrivande aktör för
            att påskynda den gröna omställningen av energisystemet. Den svenska
            industrin är också beroende av en långsiktig och pålitlig energiförsörjning
            för att behålla sin konkurrenskraft. Vattenfall i statlig ägo
            utgör en viktig pusselbit för den svenska energi- och industripolitiken.
          </p>
          <head xml:id="i-CiGAdbMsTRNmxrYuDfmj7g" type="h2">
            Utredning om avregleringarnas effekter på energimarknaden
          </head>
          <p xml:id="i-WfFSY5RTnPmLDieT1yTGpy">
            Under de senaste tjugo åren har flera stora avregleringar genomförts
            inom branscher som tidigare organiserades i offentlig regi. När
            dessa avreglerades hoppades man på att priserna skulle sjunka
            på grund av ökad konkurrens. Vi motsätter oss inte att konkurrens
            kan vara bra i områden som tidigare präglats av monopol. Men konkurrensutsättning
            kan också innebära att eventuella stordriftsfördelar försvagas
            vilket i sin tur kan bidra till en mindre effektiv ordning än
            tidigare. Dessutom har olika typer av transaktionskostnader, exempelvis
            kostnaden för konsumenter att byta elleverantör, stor betydelse
            för både effekterna av konkurrensutsättning och hur avreglering
            bäst bör genomföras. I praktiken kan det vara svårt att få alla
            marknader att fungera väl, utan det uppstår, eller kvarstår, vad
            som brukar kallas för marknadsmisslyckanden. Dessa kan exempelvis
            leda till lägre produktion och högre priser. I vissa fall kan
            marknadsmisslyckanden hanteras med regleringar av olika slag.
          </p>
          <p xml:id="i-KUtWpv3X3YXJNH5vj82wcX">
            I samband med avreglering finns det också risk för så kallad
            marknadsmakt, det vill säga att ett fåtal producenter kan påverka
            eller styra prisbildning och produktion. Det finns flera olika
            sätt att hantera marknadsmakt. Konkurrens med flera aktörer kan
            skärpa marknaden men i vissa fall kan ett fåtal aktörer tillskansa
            sig och behålla en dominerande ställning även på en konkurrensutsatt
            marknad. Flera av de marknader som konkurrensutsatts, exempelvis
            elmarknaden kännetecknas i huvudsak av att de är nätverksbranscher
            med höga inträdeskostnader. I sådana branscher framstår det som
            mindre sannolikt att problemen med marknadsmakt skulle försvinna
            helt.
          </p>
          <p xml:id="i-NsdTbFds2NEUqV5Th2NZcg">
            Situationen på elmarknaden under senare år med kraftigt stigande
            priser på såväl råkraft som nu under senare tid även av priserna
            på nätdistribution reser en mängd frågor om hur elmarknaden fungerar.
            Producentledet i Sverige domineras av ett fåtal aktörer som i
            vissa fall samäger produktionskapacitet. Det har också förekommit
            misstankar om producentsamverkan och utnyttjande av marknadsmakt.
            Elbolagens prissättning har slagit hårt mot hushåll och företag.
            Elnäten utgör fortfarande lokala eller regionala monopol, i vissa
            fall inom samma koncerner där de stora elproducenterna är verksamma,
            och prissättningen är föremål för tillsyn.
          </p>
          <p xml:id="i-5f33vQvZKjcqXLrBzq2Zdj">
            Avregleringar som inte fungerar hämmar tillväxten, försvagar
            konkurrenskraften och drabbar hushåll och företag. Nu har tillräcklig
            tid passerat för att göra en utvärdering av avregleringen på elmarknaden
            som genomförts i Sverige under de två senaste decennierna. Regeringen
            bör göra en översyn som genomlyser i vilken utsträckning avregleringarna
            fått de önskade effekterna. Där resultaten inte blivit de förutsedda
            ska förslag till nya regelverk utformas, som bättre förväntas
            leva upp till svenska folkets och näringslivets behov.
          </p>
          <p xml:id="i-5LG1aRdEhgymK81hyxi4ek">
            År 1996 avreglerades den svenska elmarknaden. I samband med avregleringen
            blev de flesta elkonsumenter tilldelade ett bolag på tillsvidarebasis
            av elleverantören. Dessa avtal låg ofta på en högre prisnivå än
            om konsumenten gjorde ett aktivt val. Fortfarande har cirka en
            fjärdedel av kunderna tillsvidarepris, och betalar därmed i många
            fall onödigt mycket för sin el. Vi vill begränsa elbolagens möjligheter
            att teckna dyra tillsvidareavtal.
          </p>
          <p xml:id="i-F5Ccb3hkDTNazbhJPRBVM2">
            Vi vill också skärpa övervakningen av elmarknaden, bland annat
            genom bättre samarbete över landgränserna och genom bättre dialog
            mellan ansvariga myndigheter.
          </p>
          <head xml:id="i-2c9nByopJKDbrh5wHEj2vN" type="h2">
            Nej till ny modell för nättariffer
          </head>
          <p xml:id="i-DDHz2kjj18bcbSCspFmPhd">
            Bland annat är det hög tid för en oberoende granskning av rimligheten
            i den nya nättariffmodell som tillsynsmyndigheten, Energimarknadsinspektionen,
            har föreslagit. Förslaget har väckt stark kritik, bl.a. från Konkurrensverket
            och olika konsumentföreträdare. Förslaget bör inte genomföras.
            En lämplig modell måste beakta elnätens karaktär av naturliga
            monopol. Även andra delar av elmarknaden kräver ingående analys
            utifrån ett konsumentperspektiv.
          </p>
          <head xml:id="i-29cWExjTD9Pa2PL8z193LV" type="h2">
            Vikten av blocköverskridande energiöverenskommelse för att säkra
            basindustrins villkor
          </head>
          <p xml:id="i-7eNRvdtGTfY1XJhP7tqagn">
            Kärnkraften håller på att fasas ut som energikälla i flera länder.
            I Schweiz har man tagit beslut om att fasa ut kärnkraften fram
            till år 2034 och i Tyskland har man, efter stor politisk enighet,
            beslutat att avveckla kärnkraften fram till 2023. Vi socialdemokrater
            menar att den internationella utvecklingen bekräftar behovet av
            att ersätta kärnkraften med förnybara energikällor. Avvecklingsbeslutet
            i Tyskland visar också att det i framtiden kommer att finnas en
            efterfråga på den internationella marknaden på olika typer av
            kompetenser av servicetjänster på det förnybara området. Främjandet
            av förnybara energikällor i andra länder innebär stora möjligheter
            för den svenska industrin att erbjuda sådana tjänster.
          </p>
          <p xml:id="i-52necbJyc5xtpqifRzjNZR">
            Beslutet i Tyskland att fasa ut kärnkraften visar också på betydelsen
            av politisk enighet inom energipolitiken. Den svenska energipolitiken
            är för viktig för kortsiktiga beslut och politiskt spel. Sverige
            behöver en bred överenskommelse som tryggar energitillgången och
            ger ett el-överskott, istället för regeringens energipolitik som
            vilar på en skör riksdagsmajoritet som förespråkar kärnkraft,
            och som har fått industrin att avstå från ytterligare investeringar
            i energiproduktionen. Den osäkerhet som regeringens energipolitik
            fört med sig riskerar därför konkurrenskraften för svensk industri.
          </p>
          <p xml:id="i-QcCqFK5NH8LW4wyFK1vzLZ">
            Vi vill ha en bred överenskommelse om energipolitiken, eftersom
            investeringar i både tillverkningsindustrin och energisektorn
            underlättas om det finns en säkerhet om de framtida spelreglerna.
            En sådan säkerhet förutsätter en blocköverskridande överenskommelse.
            Om Sverige ska ha en konkurrenskraftig industri som klarar utmaningar
            i en global ekonomi är det dags för regeringen att släppa på prestigen
            och inleda förhandlingar med oss om den svenska energipolitiken.
          </p>
          <p xml:id="i-tSZoiztuW25K1Z32UaASf">
            Inför sådana förhandlingar är vår inställning att kärnkraften
            succesivt bör fasas ut och långsiktigt ersättas med förnybara
            energislag. Genom en kraftig utbyggnad av biokraftvärme och vindkraft
            vill vi höja målet till minst 30 TWh ny förnybar el till 2020
            och minst 55TWh till 2030. Kärnkraftsavveckling bör också ske
            på ett sådant sätt att det inte äventyrar konkurrenskraften för
            den svenska industrin. Därför är vi heller inte beredda att i
            nuläget sätta ett slutdatum för när den sista reaktorn bör stängas
            ned.
          </p>
          <p xml:id="i-624MXseujCePyfeDDWnKTo">
            Vi Socialdemokrater vill ha en bred överenskommelse om energipolitiken,
            eftersom investeringar i både tillverkningsindustrin och energisektorn
            underlättas om det finns en säkerhet om de framtida spelreglerna.
            En sådan säkerhet förutsätter en blocköverskridande överenskommelse.
            Om Sverige ska ha en konkurrenskraftig industri som klarar utmaningar
            i en global ekonomi är det dags för regeringen att släppa på prestigen
            och inleda förhandlingar med oss om den svenska energipolitiken.
          </p>
          <head xml:id="i-9P5dQ9sLHNou7NnUVVFKoK" type="h2">
            Smarta nät en viktig del av energiomställningen
          </head>
          <p xml:id="i-EVMJTJFKva5tyJEQiiWmKu">
            Den tekniska utvecklingen inom energisektorn går mycket snabbt
            och smarta nät kommer att bli nödvändiga när de fossila bränslena
            avvecklas. El från förnybara energikällor ställer krav på en större
            funktionalitet på de svenska elnäten. När vindkraftsparkerna lider
            av svaga vindar kan det bli klent med kraft i de svenska kablarna.
            För att konsumenterna ska få sina elbehov tillgodosedda krävs
            det att det svenska eldistributionssystemet ses över. Vi Socialdemokrater
            vill prioritera utbyggnaden av smarta nät som en del av en nödvändig
            omställning och en mer hållbar och värdeburen tillväxt. Det är
            viktigt att överföringskapaciteten mellan de norra delarna av
            landet och de södra byggs ut för att möjliggöra en fortsatt utbyggnad
            av den förnybara energin.
          </p>
          <head xml:id="i-nKBbs1TfddJDhhotpmARU" type="h2">
            Vindkraft
          </head>
          <p xml:id="i-PpkHgADvWAVmk3Eomin953">
            Vindkraften står inför ett stort kommersiellt genombrott i Sverige.
            Det finns idag omfattande planer på utbyggnad av stora vindkraftsparker
            både på land och till havs, och produktionen från vindkraft har
            fördubblats på bara ett par år. Vindkraftens decentraliserade
            struktur har gynnat ett utspritt ägande i form av andelar i vindkraftskooperativ.
            Omkring en tiondel av den svenska vindkraften ägs idag i denna
            form. Vi anser den mycket positiv, inte minst då den kan bidra
            till en ökad lokal förankring av vindkraften. Denna ägarform hotas
            emellertid idag av Skatteverket som vill belägga försäljning av
            el till andelsägare med uttagsskatt. Regeringen bör klargöra hur
            problemet kan lösas.
          </p>
          <head xml:id="i-KuSLKEBK2q45rfDHzWofwo" type="h2">
            Solenergi
          </head>
          <p xml:id="i-N3EoFti6gv2XH1Z3phr741">
            Åtgärder för den förnybara energiproduktionen måste utformas
            så att de når största möjliga effekt på kort och långt sikt. Vi
            vill därför utveckla kompletterande stödformer till solenergi.
            Tills dess att mer långsiktiga program finns på plats måste de
            investeringsstöd som finns idag kvarstå så att det inte blir glapp
            som gör att Sverige tappar kompetens och fart i utvecklingsarbetet.
            Vi vill därför förlänga och utöka de befintliga anslagen till
            solvärme och solel .
          </p>
          <head xml:id="i-XUTHwrwWMBdC1dYYFWVe7h" type="h2">
            Omställning av den svenska fordonsparken
          </head>
          <p xml:id="i-TMBzdzsv7hnnnuzb4VQnth">
            Det är nödvändigt att bilparken i Sverige och andra länder blir
            mer miljövänlig. Vi vill stimulera fordonsindustrin till att påskynda
            omställningen till produktion av mer miljösmarta fordon. På så
            sätt blir svensk industri mer konkurrenskraftig i framtiden, samtidigt
            som transportsektorns utsläpp av klimatpåverkande gaser minskar.
          </p>
          <head xml:id="i-7faGwHgBtn4S4F1F9NQBPk" type="h2">
            Kommunala energibolag
          </head>
          <p xml:id="i-3XZf2kHHPLzkx2SJfHycUH">
            Den ökade ägarkoncentrationen på elmarknaden är ett problem för
            att marknaden ska fungera. De kommunala elbolagen spelar en viktig
            roll för att främja konkurrens och utveckla miljövänliga alternativ
            på både el- och energimarknaden. Dock ger den nuvarande kommunallagen
            negativa konsekvenser för kommunala energibolag att verka. Exempelvis
            sätter lokaliseringsprincipen hinder och begränsningar för hur
            en kommunal aktör får verka på marknaden. Det är dags att lösa
            frågan om de kommunala bolagens begränsningar på energimarknaden.
            Vi vill se över möjligheter att åstadkomma en klar förändring
            i lagstiftningen. En sådan förändring bör ge kommunala bolag en
            möjlighet att verka på lika villkor på energimarknaden.
          </p>
        </div>
        <div type="motSignatures">
          <list>
            <item xml:id="i-8V6KP4gbS12ArziQAsKXcx" who="i-H5HJUuQkcmeBKzDKgSJFMx">
              Lars Johansson (S)
            </item>
            <item xml:id="i-ALEMBDc4cYW9kgfThHFtAy" who="i-FL3Tee8NjTSCkq4XGmHcyw">
              Carina Adolfsson Elgestam (S)
            </item>
            <item xml:id="i-KuEa2dqn5L5TMkLgyhxPSe" who="i-JfXS8EFEqMfBiyryszrVvW">
              Ann-Kristine Johansson (S)
            </item>
            <item xml:id="i-Rq1t5BVyKopwxoY2G2Sxdn" who="i-MVzhVeKwRGmjHjHoSrReg9">
              Börje Vestlund (S)
            </item>
            <item xml:id="i-FDrEw8b2h7hfbJDrk51twT" who="i-VhAPHtDbXzmUeiVRSdRFGD">
              Karin Åström (S)
            </item>
            <item xml:id="i-vVbqehzGZDH8m9aDhAvLk" who="i-122QwSSpyGJQiTJjmrUJCM">
              Krister Örnfjäder (S)
            </item>
            <item xml:id="i-GMeeMYZxd7cU4XoRwXpoEW" who="i-4oK6HjNJR6K1QAGZmsEqiv">
              Ingemar Nilsson (S)
            </item>
            <item xml:id="i-KTsU2LFiEjZNDbdgkzBara" who="i-EjPMvKrvi7HdAPnB25iKv8">
              Ingela Nylund Watz (S)
            </item>
          </list>
        </div>
      </div>
    </body>
  </text>
</TEI>
