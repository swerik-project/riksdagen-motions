<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__893/mot_1966__ak__893-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 893 år 1966
          </p>
          <p>
            Nr 893
          </p>
          <p>
            Av fru Gärde Widemar m. fl., i anledning av Kungl. Maj:ts pro-
            position nr 95, angående vissa utbildningsfrågor inom teaterns,
            filmens, televisionens och radions områden.
          </p>
          <p>
            (Lika lydande med motion nr 725 i Första kammaren)
          </p>
          <p>
            Operaartister utbildas i vårt land huvudsakligen vid musikhögskolans
            operaklass. Denna klass intar inom musikhögskolan så till vida
            en särställ- ning att den ledes av en särskild nämnd med chefen
            för kungl. teatern som ordförande. I proposition nr 95 angående
            vissa utbildningsfrågor inom teaterns, filmens, televisionens
            och radions områden föreslås, att opera- klassen skall läggas
            ned och att en ny musikdramatisk utbildning skall på- börjas vid
            statens scenskola i Stockholm från hösten 1967. Mot detta förslag
            kan vägande invändningar riktas, vilket också har skett i en rad
            remissyttranden. Det kan med fog göras gällande att frågan om
            operautbildningens reformering icke utretts på ett tillfredsställande
            sätt i den till grund för propositionen liggande enmansutredningen
            ”Sta- tens skolor för scenisk utbildning 2”, som till största
            delen berör skådespe- larutbildningens problem. Utredningsmannen
            har uppenbarligen sett ope- rautbildningens problem mera ur teaterns
            synpunkt och därvid inte upp- märksammat att operautbildningen
            väsentligen är en krävande musikalisk och sångpedagogisk angelägenhet.
            Övervägande skäl talar för att opera- utbildningen bibehålles
            i musikhögskolans regi. Den s. k. centrumtanken, vilken avser
            byggnadsplanerna för återstående etapper i musikhögskolans färdigbyggande,
            har som en viktig del inrättan- det i den blivande aulan och konsertsalen
            av en operastudioscen vilket skulle möjliggöra instuderingar och
            uppsättning av mindre operaföreställ- ningar vid skolan. Operautbildningen
            måste också ses som en angelägenhet för såväl orkesterskolan och
            dirigentutbildningen som övriga vokala och in- strumentala utbildningslinjer
            vid musikhögskolan. Vid förverkligandet av dessa byggnadsplaner
            kommer operautbildningen att på ett effektivt sätt kunna integreras
            med övrig musikutbildning. Dessa planer har uppenbar- ligen inte
            varit med i bedömningen av operautbildningens framtida utform-
            ning. Hade utredningsmannen dessutom något studerat utländska
            operaför- hållanden skulle han ha funnit att operautbildningen
            överallt är knuten till musikhögskolor eller konservatorier. När
            det hävdas att en teaterskola vore en lämpligare skolmiljö strider
            detta mot all hittillsvarande erfaren- het. Det förtjänar också
            att påpekas att operaklassen vid musikhögskolan trots sina mycket
            bristfälliga resurser likväl lyckats utbilda en rad fram- stående
            operaartister som tillhör den yppersta internationella eliten
            på
          </p>
          <pb facs="riksdagen-motions-pdf/data/1966/mot_1966__ak__893/mot_1966__ak__893-002.pdf"/>
          <p>
            Motioner i Andra kammaren, nr 893—891 år 1966 3
          </p>
          <p>
            området. Operaklassen är i själva verket den enda av musikhögskolans
            ut- bildningslinjer som sedan många år visat sig kunna ge internationellt
            upp: märksammade resultat. Det måste alltså allvarligt ifrågasättas
            om det är riktigt att lägga ned en utbildningsverksamhet som trots
            uppenbara ekono- miska svårigheter likväl visat sig vara mycket
            framgångsrik. Givetvis är den sceniska utbildningen av stor betydelse
            för blivande ope- raartister. Den torde emellertid till väsentlig
            del kunna förläggas till mu- sikhögskolan — under förutsättning
            att erforderliga resurser ställs till förfogande — medan beträffande
            vissa moment i den musikdramatiska ut- bildningen samverkan med
            scenskolan i Stockholm självfallet måste kom- ma till stånd. Det
            är sant att musikhögskolan för närvarande av ekonomiska skäl och
            på grund av lokalbrist har stora svårigheter att organisera operautbild-
            ningen på ett effektivt sätt. Det har ej funnits möjlighet att
            fast anställa ens en enda lärare. Men ej heller detta kan sägas
            utgöra tillräckliga skäl för en så drastisk åtgärd som nedläggning
            och uppbyggnad av en helt ny verksamhet. Finge musikhögskolan
            resurser motsvarande dem som före- slås för den nya verksamheten,
            skulle detta medge en hittills oanad för- bättring av undervisningen,
            likaså en fastare organisation och effektivare pedagogisk ledning.
            Med hänvisning till det ovan anförda hemställes, att riksdagen
            vid behandlingen av proposition nr 95 angå- ende vissa utbildningsfrågor
            på bl. a. teaterns område måtte besluta 1. att operaklassen bibehålles
            vid musikhögskolan i Stockholm samt 2. att operaklassen fr. o.
            m. 1967/68 måtte erhålla resur- ser för upprustning och omorganisation
            av en storleksord- ning motsvarande den som föreslås i propositionen.
            Stockholm den 26 april 1966
          </p>
          <p>
            Ingrid Gärde Widemar (fp) Lennart Mattsson (cp) Blenda Ljungberg
            (h) Ove Nordstrandh (h) Elias Jönsson (fp)
          </p>
          <p>
            i Ingemarsgården
          </p>
          <p>
            Nr 894
          </p>
          <p>
            Av herrar Holmberg och Hector, i anledning av Kungl. Maj:ts proposition
            nr 95, angående vissa utbildningsfrågor inom teaterns, filmens,
            televisionens och radions områden.
          </p>
          <p>
            (Lika lydande med motion nr 724 i Första kammaren)
          </p>
          <p>
            Stockholm den 26 april 1966
          </p>
          <p>
            Helmer Holmberg (k) Sven Hector (k)
          </p>
        </div>
      </div>
    </body>
  </text>
</TEI>
