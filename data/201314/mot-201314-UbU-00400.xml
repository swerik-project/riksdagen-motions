<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00400">
  <teiHeader>
    <fileDesc>
      <titleStmt>
        <title>Svensk rymdverksamhet</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk rymdverksamhet</title>
          <idno type="rdwebb">H102Ub400</idno>
          <rs type="number">Ub400</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub400/text</ref>
          <ref type="dokument_url_html">http://data.riksdagen.se/dokument/H102Ub400</ref>
          <ref type="dokumentstatus_url_xml">http://data.riksdagen.se/dokumentstatus/H102Ub400</ref>
          <ref type="doc">http://data.riksdagen.se/fil/E050326F-2B4B-4F7F-A427-CC610F257425</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VTRTgSaG3YgfDjAMtTToBA" type="signed"/>
        <correspContext corresp="i-VTRTgSaG3YgfDjAMtTToBA">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="numbering" xml:id="i-Tx6YEMZCAqJAdDb4Rwxtv3">
          <date when="2013-10-07"/>
        </correspAction>
        <correspAction type="submission" xml:id="i-SAaZJFVL8wx127DAmQHUDS">
          <date when="2013-10-03"/>
        </correspAction>
        <correspAction type="transfer" xml:id="i-Qj6UCMqcNuGbTR74h41ZJG">
          <date when="2013-10-03"/>
        </correspAction>
        <correspAction type="assigned" xml:id="i-DPJrGA5JHGGmearjArYt9q"/>
        <correspContext corresp="i-DPJrGA5JHGGmearjArYt9q">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AW8LvvkoEfW7BJfmRtAFYW">
            Förslag till riksdagsbeslut
          </head>
          <list style="ol">
            <item xml:id="i-bHpshUPqBvYduTo3QG59R">
              Riksdagen tillkännager för regeringen som sin mening vad som
              anförs i motionen om betydelsen av att fortsätta att satsa på
              svensk rymdverksamhet.
            </item>
            <item xml:id="i-VEonc2ojeBka8MXCCYbuxz">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur den ska följa Riksrevisionens rekommendation att följa
              upp styrningen av svensk rymdverksamhet.
            </item>
            <item xml:id="i-G4LEBjKMcPbRg1ACf4EZhQ">
              Riksdagen tillkännager för regeringen som sin mening vad som
              anförs i motionen om att styrningen av myndigheten Rymdstyrelsen
              bör förbättras i syfte att i högre grad dra nytta av de svenska
              investeringarna.
            </item>
            <item xml:id="i-3D8oyvkRDJU3ycVHQu75oQ">
              Riksdagen tillkännager för regeringen som sin mening vad som
              anförs i motionen om att regeringen bör ha en bättre helhetssyn
              med bättre samordning mellan olika områden av svensk rymdverksamhet.
            </item>
            <item xml:id="i-4WDYuXDhw4yHMa7c85jdXF">
              Riksdagen tillkännager för regeringen som sin mening vad som
              anförs i motionen om att bättre återrapportering till riksdagen
              behövs för att riksdagen ska ha en bättre möjlighet att följa
              utvecklingen inom rymdverksamheten.
            </item>
            <item xml:id="i-46GEifE917wvbDzGAfJ3jd">
              Riksdagen tillkännager som sin mening vad som anförs i motionen
              om att Rymdstyrelsens kapacitet måste förbättras i syfte att uppnå
              målen med sitt uppdrag.
            </item>
          </list>
        </div>
        <div type="motContent">
          <head type="h1" xml:id="i-3abYGNifzUbKV5nAwcynCs">
            Motivering
          </head>
          <p xml:id="i-7RhXoqPBnhHiiedQ15PVoP">
            Sverige har investerat i rymdverksamhet i 50 års tid. Syftet
            med de statliga investeringarna är att den ska utgöra en strategisk
            tillgång för kunskapssamhället, industrins konkurrenskraft och
            för att möta samhällets behov. Rymdverksamhet såsom uppskjutning
            av satelliter är viktig för bland annat miljöövervakning men även
            för telekombranschen. Genom rymdverksamheten kan vi också se tv
            i direktsändning från hela världen. Satellitnavigering i segelbåtar,
            bilar och till och med när man är ute och går har blivit vardag
            för många. Meteorologerna har länge varit beroende av data från
            satelliter för sina väderprognoser. Även svenska myndigheter och
            företag har stor nytta av olika rymdtillämpningar.
          </p>
          <p xml:id="i-JGFArNA13ZePvDHj3b6n9K">
            Sverige har, för sin storlek, en omfattande rymdverksamhet, dvs.
            forskning i och om rymden, rymdteknisk utveckling och en kommersiell
            rymdindustri. Sverige satsar en miljard kronor per år i statliga
            anslag på rymdverksamheten och merparten av anslagen kanaliseras
            via European Space Agency (ESA) där vi är medlemmar och via EU-avgiften
            tillbaka till svensk rymdindustri i form av industrikontrakt.
          </p>
          <p xml:id="i-9jp5MH4PbP36JaPZRsazgy">
            Beslut om rymdverksamhet fattas på såväl internationell nivå,
            en rad departement inom Regeringskansliet och ett antal myndigheter,
            vilket gör beslutsstrukturen komplex.
          </p>
          <p xml:id="i-GUzBTdYergA5fMYFJVrtix">
            Rymdforskningen fokuseras alltmer på utveckling av rymdtjänster
            på jorden, till skillnad från tidigare års forskning som handlade
            mer om att utforska yttre rymden. Att rymdverksamhet har ett växande
            betydelse för samhället är väl erkänt och regeringen deklarerade
            år 2012 att en nationell strategi för rymdverksamheten är prioriterad.
            Därför är det av vikt att Sverige är drivande i att framföra sina
            prioriteringar i de internationella fora som vi deltar i.
          </p>
          <p xml:id="i-PW5EHvfoNDiHsXnVBJfADd">
            Under år 2013 har Riksrevisionen för första gången sedan 1990-talet
            gått igenom huruvida regeringen genomför och följer upp svensk
            rymdverksamhet i enlighet med riksdagens intentioner. Inriktningen
            på granskningen har utgått från att helhetssyn och effektivitet
            är av betydelse med tanke på rymdverksamhetens komplexitet. Att
            Sverige ytterligare kan förbättra förutsättningarna för att få
            en än mer effektiv rymdverksamhet står klart i rapporten.
          </p>
          <p xml:id="i-29ULeMGAjwQGEsifTdNvcS">
            Genom förbättrade personalresurser till Rymdstyrelsen, den myndighet
            som handhar rymdfrågor, skulle det leda till att de underlag som
            denna tar fram får bättre djup och omfattning. Vidare visar rapporten
            att Regeringskansliets dokumentation brister vilket i förlängningen
            är sammanlänkat med att riksdagen även får sämre insyn i svenska
            rymdprioriteringar.
          </p>
          <p xml:id="i-QBk2r8PCvRYg5gGuhzLX1A">
            Enligt Riksrevisionen formuleras rymdpolitiken i hög utsträckning
            genom prioriteringar av svenskt deltagande i ESA- och EU-program.
            Till skillnad från EU-frågor finns i ESA-frågor ingen särskild
            rutin för information till riksdagen. Riksrevisionen menar att
            det är rimligt att riksdagen får ökad insyn i dessa frågor.
          </p>
          <p xml:id="i-UsvmQXsXK17K9GjCxrFaWW">
            Vidare förklaras att:
          </p>
          <p xml:id="i-Emwn4yizSCVQGW26iw3LQw">
            Hantering av rymdfrågor sker till stor del i internationella
            förhandlingar vilket leder till att europeiska prioriteringar
            blir svenska.
          </p>
          <p xml:id="i-SVGpb1w69R4TwVd8XLQjYp">
            Att Sverige fortsätter att ha en strategi för sin rymdverksamhet
            är av vikt för att stärka både den svenska forskningen och industrin.
            Sverige måste fortsätta ha tillgång till information och kompetensutveckling
            på detta område.
          </p>
          <p xml:id="i-V26hoPvLmEwTw2yfeM4gQU">
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-J1EpcHFu2DnaQuHWt2pgZj">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
