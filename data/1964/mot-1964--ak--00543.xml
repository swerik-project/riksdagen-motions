<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__543/mot_1964__ak__543-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 543—551 Motioner i Andra kammaren, nr 543 år 1964 1
          </p>
          <p>
            Nr 543
          </p>
          <p>
            Av herr Gustafsson i Kårby m. fl.,. om ny organisation för själv-
            styrelsen på länsplanet.
          </p>
          <p>
            (Lika lydande med motion nr 456 i Första kammaren)
          </p>
          <p>
            Debatten om den förestående författningsreformen har i huvudsak
            gällt de centrala statsorganen — riksdag och regering. Detta är
            förklarligt, bl. a. med tanke på den starka ställning som den
            statliga makten numera har. Det kan dock ifrågasättas om frågorna
            rörande de bästa formerna för folk- viljans utövande enbart eller
            huvudsakligen bör begränsas till dessa centra- la statsorgans
            utformning. Enligt vår mening talar mycket starka skäl för att
            även andra åtgärder överväges och vidtages. Statens inflytande
            och de statliga beslutens räckvidd får nu anses vara större än
            någonsin tidigare. Dels är de områden eller sektorer som i påtaglig
            grad är beroende av statliga beslut större än förut, dels har
            möjligheterna för myndigheterna att effektuera besluten och kontrollera
            deras efterlevnad ökats till följd av de tekniska förändringarna.
            Den allmänna ökningen av samhällsuppgifternas antal och omfattning
            — och delvis även deras mera komplicerade natur — har medfört
            både att allt fler betydelsefulla uppgifter och ställningstaganden
            fått överlåtas åt olika förvaltningsorgan och inom dessa befintlig
            expertis och att möjlig- heterna till överblick och kontroll försvårats
            både för folkrepresentationen och för de enskilda. Ett genomgående
            drag i utvecklingen är vidare att behovet av samordning och inbördes
            anpassning av olika åtgärder och beslut — och framför allt av
            planering — ständigt ökar till följd av de alltmer komplicerade
            samhälls- sammanhangen och den allt snabbare utvecklingen. Samordningen
            och anpassningen — som till största del sker utanför folkrepresentationens
            räckvidd — får betydande verkningar. Genom förberedelser och planering
            ställs folkrepresentationen ofta inför mer eller mindre fullbordat
            faktum. Förhandlingsöverenskommelser med intresseorganisationer
            etc. — även då det inte gäller gängse löne- och prisfrågor — liksom
            måhända före- kommande underhandsöverenskommelser med dylika parters
            företrädare och experter verkar likaledes hämmande på folkrepresentationens
            möjlig- heter. Dessa olika omständigheter får i stor utsträckning
            ses som en följd av
          </p>
          <p>
            Bihang till riksdagens protokoll 1964. 4 saml. Nr 543—551
          </p>
          <pb facs="riksdagen-motions-pdf/data/1964/mot_1964__ak__543/mot_1964__ak__543-002.pdf"/>
          <p>
            2 Motioner i Andra kammaren, nr 543 år 1964
          </p>
          <p>
            samhällets omvandling. Denna har i många avseenden inneburit
            oskattbara fördelar. För den folkliga självstyrelsen har den dock
            medfört konsekven- ser som inte är önskvärda. Tendenserna till
            centralisering och administrativt maktutövande är påtagliga. Detta
            beror i hög grad på att formerna för folkviljans utövande inte
            anpassats och utvecklats i takt med samhällsupp- gifternas och
            förvaltningens tillväxt. Ur demokratisk synpunkt föreligger här
            ett mycket väsentligt problem, som enligt vår mening måste ägnas
            den största uppmärksamhet och föranleda att folkrepresentativa
            organ ges ett ökat inflytande. Härvid bör man utgå från att ovan
            påtalade företeelser såsom samordning och planering samt experternas
            medverkan är nödvändiga, om resultatet av ett folkrepresentativt
            system skall bli det bästa. En reform bör därför främst avses
            till att tillerkänna från folkrepresentation direkt utgående organ
            det avgörande inflytandet i berörda betydelsefulla hänseenden,
            varvid dessa givetvis måste ha tillgång till sådan expertis som
            krävs i det nutida och troligen än mer i det framtida samhället.
            Detta syfte synes bäst kunna uppnås om uppgifter som nu åvilar
            cen- trala statliga organ och myndigheter samt statliga myndigheter
            på läns- planet delegeras till en för ändamålet på länsplanet
            inrättad självstyrelse- organisation. Härigenom skulle statsmakterna
            — riksdagen och dess verk- ställande organ regeringen — i långt
            större utsträckning kunna ägna sig åt större och riksomfattande
            uppgifter till följd av att en mängd ärenden, som nu mestadels
            blir föremål endast för en högst summarisk behandling från folkrepresentanternas
            sida, skulle avlastas dem. Sistnämnda ärenden skulle i stället
            kunna behandlas betydligt mera ingående av folkrepresen- tativa
            organ på länsplanet. En sådan fördelning synes därjämte samman-
            falla med planerings- och samordningsbehoven, vilka gör sig gällande
            dels på riksplanet, dels på länsplanet. En reform med detta syfte
            kan givetvis utformas på olika sätt. Den lämpligaste utformningen
            torde kunna avgöras först sedan en närmare ut- redning genomförts.
            I syfte att belysa vissa möjligheter och tillvägagångs- sätt skall
            dock huvuddragen i en enligt vår mening tänkbar utformning återges
            i det följande.
          </p>
          <p>
            Självstyrelseorganisationens huvuddrag Självstyrelseorganisationen
            på länsplanet bör baseras på en vittgående delegation från den
            centrala statsmaktens sida och tillerkännas en kompe- tens, som
            i betydelsefulla avseenden bör motsvara den kommunala. Det högsta
            organet inom självstyrelseorganisationen bör utgöras av en folkförsamling,
            lämpligen benämnd landstinget. För undvikande av för- växlingar
            användes dock i denna framställning beteckningen länsparla- ment.
            Närmast under länsparlamentet skulle finnas en styrelse eller
            »läns- regering&gt;. Denna bör kunna benämnas länsstyrelse, men av
            nyss nämnda
          </p>
          <pb facs="riksdagen-motions-pdf/data/1964/mot_1964__ak__543/mot_1964__ak__543-003.pdf"/>
          <p>
            Motioner i Andra kammaren, nr 543 år 1964 3
          </p>
          <p>
            skäl användes här beteckningen länskollegium. För det mera direkta
            handhavandet av olika förvaltningsgrenar inom självstyrelseorganisatio-
            nen bör finnas särskilda organ, vilka bör benämnas länsnämnder.
            Där- jämte bör finnas särskilda organ för vård om rättssäkerheten.
            Självstyrelseorganisationen bör handha dels från det centrala
            planet delegerade uppgifter, dels nuvarande landstingsuppgifter,
            dels de uppgifter som nu åvilar statliga myndigheter på länsplanet.
            I sistnämnda hänseende bör dock vissa undantag göras. Den regionala
            självstyrelsen bör utöva sin verksamhet på grundval av statsmakternas
            lagstiftning. Denna lagstiftning bör bl.a. avse dels en allmän
            kompetens för självstyrelseorganisationen, dels en i speciella
            för- fattningar närmare reglerad kompetens för de verksamhetsgrenar
            för vilka en sådan ordning befinns nödvändig. För att på grundval
            av denna lag- stiftning kunna fullgöra sina uppgifter bör självstyrelseorganisationen
            utrustas med beskattningsmakt och förordningsmakt. Det grundläggande
            för här åsyftade reform bör bli ersättande av gällande landstingslag
            med lag om länsparlament och självstyrelseorganisation på länsplanet.
          </p>
          <p>
            Länsparlamenten Länsparlamenten bör i fråga om storlek, valsätt
            m. m. i stort sett mot- svara nuvarande landsting. De bör sålunda
            utgöras av genom allmänna, direkta val och enligt proportionell
            valmetod utsedda folkförsamlingar. Länsparlamenten bör i fråga
            om arbetssätt och organisation i vissa av- seenden skilja sig
            från vad som nu gäller för landstingen. Jämfört med landstingen
            bör sålunda en mera ingående behandling av ärendena säker- ställas
            vid fastställande av arbetsordning, utskottsorganisation, antal
            parla- mentsmöten per år m. m. Länsparlamenten bör i sin egenskap
            av representativa folkförsamlingar vara högsta organ inom självstyrelseorganisationen
            och tillerkännas den beskattnings- och förordningsmakt som förutsättes
            tillkomma självsty- relseorganisationen. Härav följer att de skall
            bestämma skatteuttaget, anslå medel för olika ändamål inom självstyrelseorganisationens
            kompe- tens- och verksamhetsområde, upprätta inkomst- och utgiftsstat
            m. m. Det bör dock uppmärksammas att viss förordningsmakt genom
            special- författning kan böra tillerkännas andra organ inom självstyrelseorganisa-
            tionen.
          </p>
          <p>
            Länskollegierna Närmast under länsparlamentet skulle finnas en
            styrelse, länskollegiet. Detta bör vara det centrala verkställighets-
            och beredningsorganet inom själv- styrelseorganisationen. Det
            bör alltså ha det närmaste ansvaret för verk- ställandet av länsparlamentets
            beslut och svara för beredning av förslag som
          </p>
          <pb facs="riksdagen-motions-pdf/data/1964/mot_1964__ak__543/mot_1964__ak__543-004.pdf"/>
          <p>
            I Motioner i Andra kammaren, nr 5453 år 1964
          </p>
          <p>
            skall föreläggas länsparlamentet. På kollegiet bör även ankomma
            att upprätta budgetförslag och utgöra det centrala organet för
            ekonomisk förvaltning. Kollegiet bör även ha den allmänna översikten
            över olika organ och verksamhetsgrenar inom självstyrelseorganisationen
            och sär- skilt ägna sig åt samordnings- och planeringsuppgifter.
            Kollegiets storlek bör prövas närmare vid utredning. Härvid bör
            även uppmärksammas att dess uppgifter är av sådan natur att dess
            ledamöter lämpligen bör förestå var och en sin avdelning, under
            vilken länsnämnder etc. inom ett visst eller vissa verksamhetsområden
            sorterar. Beträffande länskollegiets sammansättning, formerna
            för dess tillsät- tande m. m. kan olika alternativ komma i fråga.
            En möjlighet synes vara att länskollegiet väljes av länsparlamentet
            enligt föreskrift om proportionellt val och för en mandattid av
            samma längd som länsparlamentets. Enkel majoritet borde då vara
            tillräcklig för beslut inom kollegiet, varav givetvis skulle följa
            reservationsrätt för ledamöter med avvikande mening. En annan
            möjlighet vore tillämpning av den parlamentariska principen. Kol-
            legiet och dess olika ledamöter skulle då vara beroende av länsparlamen-
            tets förtroende och tillsättningsförfarande och mandattid bli
            beroende härav.
          </p>
          <p>
            Länsnämnderna Den närmare ledningen av uppgifterna på olika områden
            bör åvila läns- nämnder. Ledamöterna i dessa bör utses av länsparlamentet,
            varvid lika lång mandattid som parlamentets bör tillämpas. Då
            länsnämnderna i huvudsak skulle ha att fatta beslut inom ramen
            av närmare anvisningar och författningar, givna av överordnade
            organ, bör finnas föreskrift om proportionellt val vid deras tillsättande.
            I prineip bör man räkna med att länsnämnd skulle få att handlägga
            ärendegrupper av tre slag: sådana som helt faller inom ramen för
            den allmänna kompetensen, sådana som faller dels inom den allmänna
            och dels inom den specialreglerade kompetensens ram — t. ex. om
            specialförfatt- ningen föreskriver viss miniminivå och lämnar
            möjligheter därutöver öppna för självstyrelseorganisationen —
            och slutligen sådana som helt faller inom den specialreglerade
            kompetensens ram. Man synes inte böra räkna med en sådan formell
            indelning att uppgifter av enbart ett av dessa slag kommer att
            höra till envar länsnämnds verk- samhetsområde. Tvärtom bör det
            vara en för länsnämnd väsentlig upp- gift att samordna och leda
            verksamhet inom ett område där uppgifterna har ett materiellt
            samband. Sålunda bör uppgifternas naturliga eller ma- teriella
            samband främst vara vägledande vid fastställande av länsnämnder-
            nas verksamhetsområden och mindre avseende fästas vid hur uppgifterna
            fördelar sig på allmän och specialreglerad kompetens. För länsnämnderna
            bör i övrigt gälla att de inom sina områden skall
          </p>
          <pb facs="riksdagen-motions-pdf/data/1964/mot_1964__ak__543/mot_1964__ak__543-005.pdf"/>
          <p>
            Motioner i Andra kammaren, nr 343 år 1964 d
          </p>
          <p>
            fatta beslut i större ärenden och i ärenden av principiell karaktär.
            Det får förutsättas att det inom länsnämnds verksamhetsområde
            kommer att finnas speciella styrelser och nämnder — t. ex. styrelser
            för anstalter och inrätt- ningar och nämnder för handläggning
            av uppgifter enligt specialförfattning. I stort sett bör länsnämnderna
            inta samma ställning i förhållande till länsparlament och länskollegium
            som kommunala nämnder i förhållande till kommunens fullmäktige
            och styrelse. Länsnämnderna bör ha det allmänna överinseendet
            inom sina verksam- hetsområden, följa utvecklingen på området
            i fråga och till länskollegium och länsparlament göra de framställningar
            etc. som befinns erforderliga. Länsnämnderna bör även äska för
            verksamheten inom sina områden er- forderliga medel.
          </p>
          <p>
            Ämbetsmännens ställning
          </p>
          <p>
            Någon nämnvärd ändring i fråga om ämbetsmännens ställning synes
            inte behöva följa av självstyrelseorganisationens etablerande.
            Bestämmelser- na rörande ämbetsmannaansvar m.m. bör i allt väsentligt
            oförändrade kunna överföras från den statliga förvaltningen. Värdet
            av en i förhållande till de politiska instanserna fri och oberoende
            ämbetsmannakår bör särskilt uppmärksammas. Ledamöter av länskollegium,
            länsnämnder m.fl. bör ha fullt ämbets- mannaansvar och ledamöter
            av länsparlament partiellt ämbetsmannaansvar.
          </p>
          <p>
            Rättssäkerhet m. m. Då decentralisering av förvaltningen är i
            fråga anföres ofta betänklig- heter häremot från rättssäkerhetssynpunkt.
            Dylika betänkligheter synes ofta ha varit överdrivna. Rättssäkerhetssynpunkterna
            bör emellertid till- mätas stor betydelse vid självstyrelsereformens
            genomförande, inte minst emedan det oavsett en sådan reform finns
            anledning att söka förbättra den enskildes rättssäkerhet i förhållande
            till förvaltningen. Inom varje län bör finnas en särskild besvärsinstitution
            — länsdomstolen. Denna bör inrättas genom den centrala statsmaktens
            försorg. Länsdomstolen bör överta de nuvarande länsstyrelsernas
            befattning med besvär i anledning av kommunala beslut och sålunda
            utgöra första instans för både kommunalbesvär och förvaltningsbesvär
            som anförts i anledning av dylika beslut. Den bör också utgöra
            första instans för den motsvarighet till kommunalbesvär som bör
            finnas i anledning av beslut av självstyrelse- organisationens
            organ. Länsdomstolen synes därjämte i viss utsträckning kunna
            utgöra första instans för förvaltningsbesvär i anledning av inom
            självstyrelseorganisationen på grundval av specialförfattning
            fattade be- slut. Det bör närmare prövas om och i vilken utsträckning
            så bör vara fallet och i vilken utsträckning dylika besvär i första
            instans bör avgöras av centrala ämbetsverk e. d. Det bör även
            övervägas att stärka rättssäkerheten genom inrättande vid
          </p>
          <pb facs="riksdagen-motions-pdf/data/1964/mot_1964__ak__543/mot_1964__ak__543-006.pdf"/>
          <p>
            6 Motioner i Andra kammaren, nr 543 år 1964
          </p>
          <p>
            länsparlament av en motsvarighet till befattningen som riksdagens
            justi- tieombudsman.
          </p>
          <p>
            Beskattningsrätt och ekonomiska fördelningsfrågor I fråga om
            möjligheterna till decentralisering framhålles ibland att en sådan
            medför svårigheter att upprätthålla en materiell likformighet
            i för- valtningsbesluten. I detta avseende, t. ex. då det gäller
            storleken på ekono- miska förmåner som i vissa situationer skall
            tillerkännas medborgarna, bör uppmärksammas att likformigheten
            och alla medborgares lika rätt är en bärande princip inom förvaltningen,
            både i envar kommun och inom de statliga förvaltningsorganen.
            Inom självstyrelseorganisationen bör nämnda principer gälla. På
            den allmänna kompetensens område bör det alltså helt ankomma på
            veder- börande organ att avgöra nivån på olika ekonomiska förmåner
            etc. På den specialreglerade kompetensens område kommer givetvis
            statsmakterna att genom sin lagstiftning lämna föreskrifter om
            den ekonomiska nivån i fall som här är i fråga. I viss utsträckning
            bör lagreglerna kunna utformas så, att de föreskriver en viss
            miniminivå men lämnar möjligheten öppen för självstyrelseorganisationen
            att besluta därutöver. I så fall blir miniminivån beroende av
            statsmakternas beslut och det övriga på länsparlamentets. Man
            torde kunna utgå från att länsparlamenten i förevarande avseenden
            kommer att eftersträva en viss inbördes likhet, men självfallet
            kommer vissa olikheter att uppstå mellan olika län, liksom det
            nu förekommer olikheter kommunerna emellan. Ytterst är detta en
            fråga om en politisk bedömning från länsparlamentens sida i fråga
            om vad som skall åvila samhället och vad som skall åvila medborgarna
            och i fråga om samhälls- förmåner i förhållande till skattenivå.
            Någon egentligen olika behandling av medborgare i olika län blir
            det således inte fråga om. Därest man i ett län har särskilt stora
            förmåner följer därav att medborgarna i länet i princip själva
            får bekosta dessa genom beskattningen. Av det senaste anförda
            framgår att länsparlamentens beskattningsrätt måste tillmätas
            mycket stor betydelse. Länsparlamenten bör bestämma skatteuttagets
            storlek på grundval av statsmaktens skattelagstifning. Självstyrelsereformen
            skulle medföra en annan uppgiftsfördelning mel- lan staten och
            länen än den nuvarande, vilket bör föranleda en motsvarande ändring
            i nuvarande inkomst- eller skattefördelning. En sådan torde kunna
            åstadkommas på flera olika sätt, t.ex. genom ändring av nuvarande
            för- delning av beskattningsrätten eller genom någon form av kvotering
            av medel till länen. Liksom nu är aktuellt beträffande landstinget
            bör beho- vet av skatteutjämning på grund av olikhet i skatteunderlag
            tillgodoses.
          </p>
          <p>
            Självstyrelseorganisationens verksamhetsområde
          </p>
          <p>
            Självstyrelseorganisationen skulle, såsom nämnts, handha dels
            nuva- rande landstingsuppgifter, dels nuvarande statliga förvaltningsangelägen-
          </p>
          <pb facs="riksdagen-motions-pdf/data/1964/mot_1964__ak__543/mot_1964__ak__543-007.pdf"/>
          <p>
            Motioner i Andra kammaren, nr 543 år 1964 7
          </p>
          <p>
            heter på länsplanet. I sistnämnda hänseende bör dock vissa undantag
            göras. Som exempel kan därvid nämnas försvarsangelägenheterna,
            domstolsvä- sendet, affärsdrivande verk, såsom post- och televerken
            samt SJ etc. Vid prövning av dessa spörsmål bör särskilt uppmärksammas
            att en viss verksamhet i och för sig kan handläggas av statliga
            organ men att behovet av samordning med andra verksamhetsgrenar
            talar för att den inordnas i självstyrelseorganisationens förvaltning.
            Som exempel härpå kan nämnas socialförsäkringarna, vilkas förmåner
            etc. givetvis inte skulle ändras till följd av reformen. Det kan
            synas som om det administrativa handha- vandet av dessa försäkringar
            kan åvila ett statligt organ på länsplanet lika väl som ett organ
            inom självstyrelseorganisationen. De behov av sam- ordning och
            samarbete med andra organ som här föreligger, t. ex. beträf- fande
            sjukvård, rehabilitering, arbetsvård och utbildning, talar emellertid
            för att det administrativa handhavandet anförtros ett organ som
            är inordnat i självstyrelseorganisationens förvaltning, Tillgodoseendet
            av dylika behov av samarbete och samordning bör i hög grad vara
            vägledande vid utredning och bedömning av huruvida en viss angelägenhet
            skall hänföras till den statliga förvaltningen eller till självstyrelseorganisationens
            förvaltning. Av vad som anförts rörande reformens syfte m. m.
            torde ha framgått att självstyrelseorganisationen bör överta även
            uppgifter och beslutsrätt, som nu tillkommer centrala statsorgan
            och ämbetsverk. På senare tid har vissa utredningar genomförts
            som berör förvaltningen och uppgifterna på läns- och landstingsplanet,
            och andra utredningar pågår i detta avseende. Främst gäller detta
            landstingens arbetsformer, den stat- liga förvaltningsorganisationen
            på länsplanet samt vissa länsindelnings- frågor. Dessa utredningar
            har emellertid tillkommit under helt andra förut- sättningar och
            med andra syften än som här är i fråga. Uppenbarligen måste ytterligare
            utredningsarbete genomföras innan den här skisserade reformen
            kan genomföras. Vi föreslår därför att riksdagen i skrivelse till
            Kungl. Maj:t anhåller om tillsättande av en särskild utredning
            för detta ändamål. Utredningen bör ha parlamentariskt inslag.
            Med hänvisning till det ovan anförda hemställes, att riksdagen
            i skrivelse till Kungl. Maj:t måtte anhålla om utredning av frågan
            rörande ersättande av nu gällande landstingslag med lag om länsparlament
            och självstyrelse- organisation på länsplanet i enlighet med vad
            i motionen anförts. Stockholm den 26 januari 1964
          </p>
          <p>
            Einar Gustafsson Jan-Ivan Nilsson Anders Dahlgren i Kårby Einar
            Larsson Karl Gust. H. Boo
          </p>
          <p>
            i Borrby
          </p>
        </div>
      </div>
    </body>
  </text>
</TEI>
