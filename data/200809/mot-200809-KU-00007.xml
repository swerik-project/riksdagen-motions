<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00007">
  <teiHeader>
    <fileDesc>
      <titleStmt>
        <title>med anledning av prop. 2008/09:158 Från erkännande till egenmakt – regeringens strategi för de nationella minoriteterna</title>
        <author corresp="i-JxxHuvwXWsJTZYTnBZLHj">av Marianne Berg m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:158 Från erkännande till egenmakt – regeringens strategi för de nationella minoriteterna</title>
          <idno type="rdwebb">GW02K7</idno>
          <rs type="number">K7</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K7/text</ref>
          <ref type="dokument_url_html">http://data.riksdagen.se/dokument/GW02K7</ref>
          <ref type="dokumentstatus_url_xml">http://data.riksdagen.se/dokumentstatus/GW02K7</ref>
          <ref type="doc">http://data.riksdagen.se/fil/262ADCA2-1887-4809-9859-CE80F1D893ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xkb31h9GqAkPbthAiD4pMj" type="basedOn"/>
        <correspContext corresp="i-Xkb31h9GqAkPbthAiD4pMj">
          <ref>Proposition 2008/09:158</ref>
        </correspContext>
        <correspAction xml:id="i-FY7CPJLd27BvBDorvJxj1Z" type="signed"/>
        <correspContext corresp="i-FY7CPJLd27BvBDorvJxj1Z">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-5CH7vHLGXLfDB5Tn7xx95V"/>
        </correspContext>
        <correspAction xml:id="i-CFf8UaHsBRNnk8mdq4PCPK" type="referral">
          <date when="2009-04-15"/>
        </correspAction>
        <correspAction xml:id="i-UR2q2L8s11QE2tUQh6JMtu" type="dismissal">
          <date when="2009-04-14"/>
        </correspAction>
        <correspAction xml:id="i-EjRhTJ3U2RiXie6nSFNW7G" type="dismissal">
          <date when="2009-04-14"/>
        </correspAction>
        <correspAction xml:id="i-JQJ6YV9C4rr18zSsRAjvEi" type="transfer">
          <date when="2009-04-07"/>
        </correspAction>
        <correspAction xml:id="i-8wdTHx9f5K5u4KCGeqwS9P" type="submission">
          <date when="2009-04-07"/>
        </correspAction>
        <correspAction xml:id="i-AEFewc724z8xDeBjg8Kfui" type="assigned"/>
        <correspContext corresp="i-AEFewc724z8xDeBjg8Kfui">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-X4i4HiifpWG3xs6igF2ReA">
            1 Förslag till riksdagsbeslut
          </head>
          <list style="ol">
            <item xml:id="i-8pXHkDtEBdf2Ek8h8CVjKb">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en strategi
              för hur de nationella minoriteterna ska kunna få upprättelse för
              de historiska misstag som svenska myndigheter och samhället har
              utsatt dessa grupper för.
            </item>
            <item xml:id="i-7hKJhNm1FJp1E2pWGpKajK">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på en myndighet i landet som kan ges ett nationellt tillsynsansvar
              för att säkerställa att syftet med lagen om nationella minoriteter
              och minoritetsspråk efterlevs.
            </item>
            <item xml:id="i-583oQ8vNaJAqDJgLFPWgUm">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en långsiktig
              planering och kostnadsförslag för att en utvidgning av rätten
              att använda finska, meänkieli och samiska i kontakter med förvaltningsmyndigheter
              och domstolar över hela landet på sikt ska kunna uppnås.
            </item>
            <item xml:id="i-Gd2bAsxzrTKtfDcpC424YS">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              ett kostnadsförslag för en utvidgning av förvaltningsområdet för
              det finska språket till att gälla även samtliga kommuner i Stockholms,
              Uppsala, Södermanlands och Västmanlands län.
            </item>
            <item xml:id="i-2ikmrWMBtbQZipfXw5xXXn">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              ett kostnadsförslag för en utvidgning av förvaltningsområdet för
              det samiska språket till att gälla även kommunerna Arvidsjaur,
              Berg, Dorotea, Härjedalen, Krokom, Lycksele, Malå, Piteå, Skellefteå,
              Sorsele, Storuman, Strömsund, Umeå, Vilhelmina, Vindeln, Åre,
              Åsele, Älvdalen, Älvsbyn och Östersund .
            </item>
            <item xml:id="i-7Gd3Y9QTwsHan1kmhWDzSN">
              Riksdagen tillkännager för regeringen som sin mening vad som
              anförs i motionen om rätten att få handlingar på minoritetsspråk
              i domstolar.
            </item>
            <item xml:id="i-9gqeQ6aG43A4kfg88Fr3qw">
              Riksdagen tillkännager för regeringen som sin mening vad som
              anförs i motionen om att ta bort kravet på grundläggande kunskaper
              för att få undervisning i sitt minoritetsspråk.
            </item>
          </list>
        </div>
        <div type="motContent">
          <head xml:id="i-XeyRXVN8vwTELBfueVE9sw" type="h1">
            2 Propositionens innehåll
          </head>
          <p xml:id="i-L78g9hZ4mYeokpkAAnQES1">
            En ny lag om nationella minoriteter och minoritetsspråk föreslås
            i syfte att tydliggöra de nationella minoriteternas rättigheter.
            Lagen innehåller bl.a. allmänna bestämmelser om samtliga nationella
            minoriteter, bestämmelser om utvidgning av förvaltningsområdena
            för finska och samiska, bestämmelser om rätten att använda finska,
            meänkieli och samiska samt bestämmelser om uppföljning av att
            lagen följs. Den nya lagen och lagändringarna föreslås träda i
            kraft den 1 januari 2010.
          </p>
          <p xml:id="i-B1MyU2sCPRs6U5SWkZ6Kd8">
            I propositionen återfinns även andra delar av regeringens samlade
            strategi för minoritetspolitiken med åtgärder för att motverka
            diskriminering av de nationella minoriteterna och minska deras
            utsatthet, säkerställa en bättre efterlevnad av Europarådets ramkonvention
            om skydd för nationella minoriteter och den europeiska stadgan
            om landsdels- och minoritetsspråk och uppföljning av vidtagna
            åtgärder, stärka de nationella minoriteternas egenmakt och inflytande
            samt främja bevarandet av de nationella minoritetsspråken.
          </p>
          <head xml:id="i-7fXgrmvCnS5ybvbcgxkpMF" type="h1">
            3 Inledning
          </head>
          <p xml:id="i-TpwP5ZmSySBDKrkX9BchAc">
            Vänsterpartiet välkomnar regeringens förslag på en samlande strategi
            för minoritetspolitiken. I stort innehåller propositionen ett
            steg framåt för de nationella minoriteternas rättigheter. Den
            2 december 1999 erkände Sveriges riksdag fem nationella minoriteter
            i Sverige. Följaktligen innebar det att Sveriges riksdag år 2000
            ratificerade Europarådets ramkonvention om skydd för nationella
            minoriteter och den europeiska stadgan om landsdels- eller minoritetsspråk.
          </p>
          <p xml:id="i-G3av4qfjVcTYLfUFCVtNKg">
            Ramkonventionen anger tillsammans med stadgan de principer som
            Sverige åtagit sig att följa till skydd för de nationella minoriteterna.
            För Sveriges del utgörs dessa minoriteter av judar, romer, samer,
            sverigefinnar och tornedalingar, som alla har det gemensamt att
            de har en lång historisk förankring i landet. Ratificeringen innebär
            att Sverige åtar sig att inte bara värna dessa folkgrupper och
            språk utan även sprida kunskap om dem.
          </p>
          <p xml:id="i-DJz4EFgKZBV2tAmH4AruQD">
            Vänsterpartiet har under lång tid drivit frågor om de nationella
            minoriteternas rättigheter. Vänsterpartiet har tidigare skrivit
            en rad motioner med krav på hur Sverige ska leva upp till sina
            åtaganden att följa de konventioner som undertecknats. Dessa motioner
            är bl.a.: 2007/08:K330 Nationella minoriteter medie- och inflytandefrågor
            m.m., 2007/08:K376 Motverkande av antiromanism, 2006/07:K350 Nationella
            minoriteter, 2006/07:K348 Romers minoritetsrättigheter och 2006/07:K349
            Den sverigefinska minoritetens rättigheter. Vi anser att det är
            viktigt med en sammanhållen minoritetspolitik men att de fem nationella
            minoriteterna och minoritetsspråkens förutsättningar och möjligheter
            även bör belysas och uppmärksammas var för sig. Vänsterpartiet
            står bakom dessa krav men väljer i detta sammanhang dock att lyfta
            fram följande krav.
          </p>
          <p xml:id="i-AsSBJRG6u5PE7WAJnCovvr">
            Vi menar att Sverige har en långtgående skyldighet utifrån de
            dokument som skrivits under. Denna skyldighet har ännu inte uppfyllts,
            men denna propo sition är ett steg mot uppfyllandet. På ett par
            områden anser dock Väns ter­partiet att det finns en rad ytterligare
            åtgärder som behövs för att Sverige ska leva upp till sina åtaganden.
          </p>
          <head xml:id="i-No4kQe46jZNbh9Zo3ZMApH" type="h1">
            4 Upprättelse och försoning med historien
          </head>
          <p xml:id="i-TtUcona7UX8EcFHeZiPhum">
            Ur ett historiskt perspektiv har de nationella minoriteterna
            varit utsatta för fruktansvärda övergrepp utförda av svenska myndigheter.
            De nationella minoriteterna har på olika sätt blivit behandlade
            som andra klassens medborgare av samhället i stort. I syfte att
            försöka försonas med denna historia anser Vänsterpartiet att de
            nationella minoriteterna bör få upprättelse för de övergrepp och
            misstag som svenska myndigheter och det övriga samhället har begått
            gentemot dem.
          </p>
          <p xml:id="i-JPeKBt7QdsLPUFyhmUuGTo">
            Ett sätt kan vara att låta genomföra grundläggande dokumentation,
            alternativt att systematiskt sammanställa befintlig dokumentation.
            En sådan samlad dokumentation tillsammans med en offentlig ursäkt
            kan vara ett sätt att försöka försonas med denna historia.
          </p>
          <p xml:id="i-CqR32T42ecF8rxxvr36oK1">
            Vänsterpartiet anser därför att regeringen bör återkomma med
            en strategi för hur de nationella minoriteterna ska kunna få upprättelse
            för de historiska misstag som svenska myndigheter och samhället
            i stort har utsatt dessa grupper för. Detta bör riksdagen tillkännage
            för regeringen som sin mening.
          </p>
          <head xml:id="i-51jV1zpvHZpKazgUPPuWPV" type="h1">
            5 Ett nationellt tillsynsansvar
          </head>
          <p xml:id="i-ViQUCCPJ252BYRtmj9xJxp">
            Vänsterpartiet anser att erfarenheterna från flera års bristande
            implementering av konventionsåtagandena och minoritetsspråkslagarna
            tydligt visar att en myndighet bör ges nationellt tillsynsansvar
            för implementeringen av minoritetspolitiken. En myndighet måste
            ta ansvar för att följa upp att de brister som framkommer faktiskt
            åtgärdas. För den enskildes rättssäkerhet är det avgörande att
            det finns en myndighet att vända sig till om hon eller han upplever
            att hans eller hennes rättigheter åsidosätts. Myndigheten ska
            kunna vidta åtgärder om så behövs på eget initiativ eller efter
            anmälan. Tillsyn av de beslut som fattas bidrar till att upprätthålla
            grundläggande värden i samhället som rättsäkerhet, effektivitet
            och demokrati.
          </p>
          <p xml:id="i-LQQmMuDhBQZ2DQz6ZhyZHt">
            Utredningen SOU 2005:40 Rätten till mitt eget språk gör bedömningen
            att det finns ett stort behov av tydligare styrning och samordning
            av samt stöd för det minoritetspolitiska arbetet. Utredningen
            föreslår att ett nationellt tillsynsansvar läggs på en länsstyrelse
            i landet och föreslår Länsstyrelsen i Stockholms län. 1 Vänsterpartiet
            anser att regeringen bör återkomma med förslag på en myndighet
            i landet som bör ges nationellt tillsynsansvar för att säkerställa
            att syftet med lagen om nationella minoriteter och minoritetsspråk
            uppfylls. Detta bör riksdagen tillkännage för regeringen som sin
            mening.
          </p>
          <head xml:id="i-SFv3SYzDcAFcKtnyvamvN4" type="h1">
            6 Förstärkt minoritetsskydd en fråga om demokrati
          </head>
          <head xml:id="i-P3Q7z1cda9i5YepEdQjQ8U" type="h2">
            6.1 Utvidgning av förvaltningsområden
          </head>
          <p xml:id="i-B6FdDNfizeRDShy4KRX48U">
            Det förstärkta skydd som finns inom de nuvarande förvaltningsområdena
            ger enskilda rätten att använda finska, meänkieli och samiska
            i kontakter med förvaltningsmyndigheter och domstolar. Lagstiftningen
            innebär även att enskilda har rätt till förskoleverksamhet och
            äldreomsorg helt eller delvis på dessa språk.
          </p>
          <p xml:id="i-KUPPqGx5o18Yucz5WHiAQ4">
            Europarådet har riktat kritik mot Sveriges genomförande av dessa
            åtaganden, dels för att enskilda inte har kunnat utnyttja dessa
            rättigheter fullt ut, dels för att dessa rättigheter gäller i
            ett begränsat geografiskt område.
          </p>
          <p xml:id="i-62AzB9br4CAy2tC21UpiaE">
            Vänsterpartiet anser att Sverige bör ta till sig den kritik som
            Europarådet har riktat gentemot Sverige i dessa avseenden. Vänsterpartiet
            anser också att Sverige bör sträva efter att på sikt ta bort strukturen
            med förvaltningsområden och i stället utvidga rätten att använda
            finska, meänkieli och samiska i kontakter med förvaltningsmyndigheter
            och domstolar över hela landet. Det är ett tydligt steg för att
            ge ökat skydd för språken och bidra till att främja bevarandet
            av dessa språk. Då höjs även statusen på dessa nationella minoritetsspråk,
            vilket skulle kunna vara en tydlig markering gentemot hur enskilda
            har behandlats i ett historiskt perspektiv vid användande av dessa
            språk. Vänsterpartiet anser därför att regeringen bör återkomma
            med en långsiktig planering och ett förslag på hur kostnaderna
            för en sådan förvaltningsområdesutvidgning ska kunna täckas. Detta
            bör riksdagen tillkännage för regeringen som sin mening.
          </p>
          <p xml:id="i-SeDf9a1wthGEd9wdmyVbJ4">
            Regeringen föreslår i propositionen en utvidgning av förvaltningsområdena
            för de finska och samiska språken. Det är förslag som Vänsterpartiet
            tycker går i rätt riktning. Europarådet har pekat på behovet av
            att utvidga omfattningen av gällande minoritetsspråkslagstiftning
            när det gäller just de finska och samiska språken. Europarådet
            har rekommenderat Sverige att införa en lagstiftning som fullt
            ut skyddar rätten att använda minoritetsspråk i kontakter med
            myndigheter i områden där språken talas av hävd eller av ett större
            antal personer. Av den anledningen efterfrågar Europarådet en
            utvidgning av förvaltningsområdena för finska och samiska.
          </p>
          <p xml:id="i-CVtpHi4otdZtutSzycbFET">
            Vänsterpartiet anser att Europarådets rekommendationer i dessa
            avseenden bör följas. Vänsterpartiet anser därför att förslagen
            i utredningen SOU 2005:40 Rätten till mitt eget språk bör följas
            och förvaltningsområdet för det finska språket bör utvidgas till
            att omfatta samtliga kommuner i Stockholms, Uppsala, Södermanlands
            och Västmanlands län, sammanlagt 53 kommuner, förutom de kommuner
            som redan omfattas, dvs. Gällivare, Haparanda, Kiruna, Pajala
            och Övertorneå. Följaktligen bör regeringen skyndsamt återkomma
            med ett förslag på hur kostnaderna för en sådan utvidgning av
            förvaltningsområdet för det finska språket ska täckas. Detta bör
            riksdagen ge regeringen tillkänna.
          </p>
          <p xml:id="i-We8F1JKXRB3YEPQUox8KPG">
            Även i fråga om utvidgningen av förvaltningsområdet för det samiska
            språket anser Vänsterpartiet att förslagen i utredningen SOU 2005:40
            Rätten till mitt eget språk bör följas. I enlighet med det bör
            förvaltningsområdet för det samiska språket utvidgas med kommunerna
            Arvidsjaur, Berg, Dorotea, Härjedalen, Krokom, Lycksele, Malå,
            Piteå, Skellefteå, Sorsele, Storuman, Strömsund, Umeå, Vilhelmina,
            Vindeln, Åre, Åsele, Älvdalen, Älvsbyn och Östersund, förutom
            de kommuner som redan omfattas, dvs. Arjeplog, Gällivare, Jokkmokk
            och Kiruna. Följaktligen bör regeringen skyndsamt återkomma med
            ett förslag på hur kostnaderna för en sådan utvidgning av förvaltningsområdet
            för det samiska språket ska täckas. Detta bör riksdagen tillkännage
            för regeringen som sin mening.
          </p>
          <head xml:id="i-PR8TxmgP3CqzFQcobA56ab" type="h2">
            6.2 Rätt till handlingar på minoritetsspråken
          </head>
          <p xml:id="i-GV7uUYQ8HABg59C54w7fQF">
            I fråga om minoritetsspråkens användning i domstolar föreslår
            regeringen att rätten att använda finska, meänkieli eller samiska
            i mål eller ärenden hos domstolar även fortsättningsvis ska omfatta
            rätten att ge in handlingar och skriftlig bevisning på detta språk,
            rätten att få de handlingar som hör till målet eller ärendet muntligen
            översatta till detta språk och rätten att vid muntlig förhandling
            inför domstolen tala detta språk. Däremot saknas en rättighet
            att få övriga handlingar i domstolsförhandlingar skriftligen översatta.
            Det är en avgörande skillnad för den enskildes rättssäkerhet att
            få handlingar muntligen översatta i jämförelse med skriftligen
            översatta. Detta gäller främst i fråga om att kunna undvika onödiga
            tolkningstvister, men även att kunna få en tydlig överblick av
            ärendets dokumentation genom skriftlig dokumentation.
          </p>
          <p xml:id="i-BV73UzTfJLhJXJXLdCCeZR">
            Vänsterpartiet anser därför att regeringen bör återkomma med
            ett förslag på ökad rättsäkerhet för enskilda i fråga om skriftlig
            översättning av rättegångsmaterial. Detta bör riksdagen tillkännage
            för regeringen som sin mening.
          </p>
          <head xml:id="i-HvLo2RG5454eCriJYKjZDF" type="h1">
            7 Språk och kultur
          </head>
          <p xml:id="i-CSLh3hsLNenvWsFiHCbGk4">
            För att skapa en långsiktig och hållbar minoritetspolitik är
            språket en avgörande faktor. Den som förlorar sitt modersmål,
            också om det enbart gäller att läsa eller skriva det, tappar en
            viktig del av sin identitet som individ och som del av samhället.
          </p>
          <p xml:id="i-7NFZDgNqQiz5nKTo43xqP7">
            Vänsterpartiet anser därför att en väsentlig fråga är att modersmålsundervisningen
            utformas i enlighet med Europarådets ramkonvention om skydd för
            nationella minoriteter (Framework Convention for the Protection
            of National Minorities, SÖ 2000:2), vilken Sverige ratificerade
            2000. I dag ställs krav på grundläggande kunskaper i minoritetsspråket
            för att man ska få rätt till undervisning i språket i grundskolan.
          </p>
          <p xml:id="i-DwUdxceZwgVdUbHQbHQUr1">
            Enligt ramkonventionen finns inte möjligheten att villkora rätten
            till undervisning för nationella minoriteter. I ramkonventionens
            artikel 14.1 anges att parterna erkänner att den som tillhör en
            nationell minoritet har rätt att lära sig sitt minoritetsspråk.
            Staters möjligheter att ställa villkor i utbildningssammanhang
            anges i andra delen av artikeln, i 14.2. I artikel 14.2 anges
            att staterna ska säkerställa möjligheten till undervisning i eller
            på minoritetsspråket i områden som av hävd eller i betydande antal
            bebos av personer som tillhör nationella minoriteter.
          </p>
          <p xml:id="i-R9HqLFn7HiY74Y8HYN2nXE">
            Konventionen tillåter således en begränsning som baseras på att
            det ska finnas en tillräcklig koncentration av personer och att
            efterfrågan ska vara tillräckligt stor. Någon möjlighet till begränsning
            med anledning av det enskilda barnets eller förälderns tidigare
            kunskaper eller bruk av språket nämns inte i ramkonventionen.
            Någon möjlighet att villkora rätten till undervisning i minoritetsspråket
            på grund av tidigare kunskaper finns inte heller i minoritetsspråkskonventionens
            bestämmelser. Även utredningen SOU 2005:40 Rätten till mitt eget
            språk föreslår att detta krav tas bort. 2
          </p>
          <p xml:id="i-9dkJ1pRcqmqEYLuntoCBBr">
            Vänsterpartiet anser att Sverige bör leva upp till ramkonventionen
            och att det enskilda barnets rätt till minoritetsspråket inte
            ska vara beroende av föräldrarnas eller individens tidigare kunskaper
            i språket. Därför ska inte grundläggande kunskaper ställas som
            krav för rätten till undervisning i minoritetsspråket i grundskolan.
            Detta bör riksdagen tillkännage för regeringen som sin mening.
          </p>
        </div>
        <div type="motSignatures">
          <list>
            <item xml:id="i-SFY5btZ3ypdk8jrGgXTE2q" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-Xm3CWoZRWyGwYevXwpXyxs" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-MyS3oK2AaefxxnJy47LCj8" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-G1WHouL7wxQ3dCa3B1bTfm" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-5e2ijbSFuAYB1v6G7tQFV7" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-3SaucNdsocnHB2g6oHxxK2" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-XRTKqnLBDSGLE1YQEePCLt" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-BqMqVNGHCC5M7bfGGh9ZbQ" who="i-5CH7vHLGXLfDB5Tn7xx95V">
              Siv Holma (v)
            </item>
          </list>
        </div>
      </div>
    </body>
  </text>
</TEI>
