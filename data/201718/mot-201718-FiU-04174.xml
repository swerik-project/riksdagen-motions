<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-04174">
  <teiHeader>
    <fileDesc>
      <titleStmt>
        <title>med anledning av prop. 2017/18:252 Extra ändringsbudget för 2018 - Ny möjlighet till uppehållstillstånd</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4174 av Christina Höj Larsen m.fl. (V)</title>
          <idno type="rdwebb">H5024174</idno>
          <rs type="number">4174</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5024174/text</ref>
          <ref type="dokument_url_html">http://data.riksdagen.se/dokument/H5024174</ref>
          <ref type="dokumentstatus_url_xml">http://data.riksdagen.se/dokumentstatus/H5024174</ref>
          <ref type="docx">http://data.riksdagen.se/fil/E605CE97-DF38-4B7F-86C1-4FAE156C936C</ref>
          <ref type="pdf">http://data.riksdagen.se/fil/05874997-CBE2-4C0E-B6E7-797A3CD6E99E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-X95jY6c8t7qnQvAF3dhyvj" type="basedOn"/>
        <correspContext corresp="i-X95jY6c8t7qnQvAF3dhyvj">
          <ref>Proposition 2017/18:252</ref>
        </correspContext>
        <correspAction xml:id="i-HktK7DbEpVEUgo4cpgEiiL" type="signed"/>
        <correspContext corresp="i-HktK7DbEpVEUgo4cpgEiiL">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-B26CadJe1b7qkfJeKAcsPj" type="submitted">
          <date when="2018-05-04"/>
          <time when="13:29:34"/>
        </correspAction>
        <correspAction xml:id="i-Es24ENc8rEHYyXok424XLv" type="reviewed">
          <date when="2018-05-09"/>
          <time when="10:30:22"/>
        </correspAction>
        <correspAction xml:id="i-TVaqmjUh8fhp6FmhyQpu7T" type="dismissed">
          <date when="2018-05-14"/>
        </correspAction>
        <correspAction xml:id="i-Taa5wBSS7bzxe7E9FAAoms" type="referred">
          <date when="2018-05-15"/>
        </correspAction>
        <correspAction xml:id="i-Hc1piYZPjr95Mij81XLUdv" type="assigned">
          <date when="2018-06-07"/>
          <time when="17:28:21"/>
        </correspAction>
        <correspContext corresp="i-Hc1piYZPjr95Mij81XLUdv">
          <ref type="assignedTo">Finansutskottet</ref>
        </correspContext>
        <correspAction xml:id="i-QEBi1mUXTnUosD82w8cF9n" type="behandlas_i"/>
        <correspContext corresp="i-QEBi1mUXTnUosD82w8cF9n">
          <ref type="uppgift">2017/18:FiU49</ref>
          <ref type="ref_dok_id">H501FiU49</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU49</ref>
          <ref type="ref_dok_titel">Extra ändringsbudget för 2018 - Ny möjlighet till uppehållstillstånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-54X6tGzMwVqnfTDYqX2bbz" type="motHeader">
        <div xml:id="i-bUFzpSp8zpGZre8ejFzVG" type="motTitle">
          Motion till riksdagen 2017/18:4174 av Christina Höj Larsen m.fl.
          (V) med anledning av prop. 2017/18:252 Extra ändringsbudget för
          2018 – Ny möjlighet till uppehållstillstånd
        </div>
      </div>
      <div xml:id="i-FdCs3czRPPLdfKUK2DGCbn" type="motBody">
        <div xml:id="i-WrgdKGTidk6Kqq8WtRKVoQ" type="motProposal" subtype="förslag">
          <head xml:id="i-UyHcgUSQwEEYqsiEz8mXPb">
            Förslag till riksdagsbeslut
          </head>
          <list xml:id="i-rn9CkhE1tfUKXhAPpDwac" style="ol">
            <item xml:id="i-CbWkqbYX2THzoaitaEnp4Z">
              Riksdagen ställer sig bakom det som anförs i motionen om att
              regeringen bör återkomma med ett förslag där datumgränsen den
              24 november 2015 i förslaget till 16 f § 1 lagen (2016:752) om
              tillfälliga begränsningar av möjligheten att få uppehållstillstånd
              i Sverige tas bort samt att regeringen bemyndigas att genom föreskrift
              besluta om ett tidsbegränsat undantag om utvisning i utlänningslagen
              när det gäller de personer som kan komma att omfattas av detta
              förslag, och detta tillkännager riksdagen för regeringen.
            </item>
            <item xml:id="i-6f4WKtrhA7ieP5UCk4UxAE">
              Riksdagen ställer sig bakom det som anförs i motionen om att
              regeringen bör återkomma med ett förslag där förslaget till 16
              f § 3 lagen (2016:752) om tillfälliga begränsningar av möjligheten
              att få uppehållstillstånd i Sverige vidgas till att gälla de som
              väntat på beslut om utvisning i mer än sex månader samt att regeringen
              bemyndigas att genom föreskrift besluta om ett tidsbegränsat undantag
              om utvisning i utlänningslagen när det gäller de personer som
              kan komma att omfattas av detta förslag, och detta tillkännager
              riksdagen för regeringen.
            </item>
            <item xml:id="i-5dURQWMQaswzgNseiQ7LhF">
              Riksdagen ställer sig bakom det som anförs i motionen om att
              regeringen på nytt bör utreda och snarast återkomma med förtydliganden
              av propositionens förslag om åldersgränsen, kravet på utvisningsbeslut
              och den korta ansökningstiden, samt att regeringen bör bemyndigas
              att genom föreskrift besluta om ett tidsbegränsat undantag om
              utvisning i utlänningslagen när det gäller de personer som kan
              komma att omfattas av detta förslag, och detta tillkännager riksdagen
              för regeringen.
            </item>
          </list>
        </div>
        <div xml:id="i-BejdEeyQZhquYydw5Ejddi" type="motContent">
          <head xml:id="i-AJ4EXnjPacX8NDXVvJpfyB" type="h1">
            Förslaget
          </head>
          <p xml:id="i-CcGWnFpKoSntbR48LMz65n">
            Propositionen innehåller förslag som möjliggör för unga ensamkommande
            som fått ett utvisningsbeslut att söka uppehållstillstånd för
            studier på gymnasial nivå. De kriterier som uppställs för uppehållstillstånd
            är bl.a. att den unges asylansökan har registrerats hos Migrationsverket
            den 24 november 2015 eller tidigare, väntetiden på ett avvisningsbeslut
            varit 15 månader eller längre, den unge hunnit fylla 18 år när
            beslut togs, befinner sig i Sverige samt avser att studera.
          </p>
          <p xml:id="i-9tTir4W4PV8R5wKzMgmd5y">
            Syftet med förslaget är att ge ensamkommande unga en ny möjlighet
            att få stanna i Sverige genom att bevilja ett uppehållstillstånd
            för studier. Bakgrunden är att många ensamkommande ungdomar fått
            vänta så länge på beslut om uppehållstillstånd att de hunnit fylla
            18 år och då inte omfattats av det undantag som gäller barn i
            den tillfälliga lagen. De långa handläggningstiderna har gjort
            denna grupp särskilt utsatt och många har hunnit rota sig här.
          </p>
          <p xml:id="i-6PT9ANpmqjD3q2gNs81MSF">
            Flera remissinstanser, företrädesvis juridiska instanser såsom
            domstolar, Justitiekanslern och Sveriges advokatsamfund har avstyrkt
            eller inte tillstyrkt det utkast till lagrådsremiss som föregick
            propositionen. Många remissinstanser har även, trots att de anser
            att förslaget har ett gott syfte, riktat allvarlig kritik mot
            förslaget, däribland TCO, Rädda Barnen, Unicef, Svenska Röda Korset
            och Lärarförbundet. Efter kritik från bl.a. Migrationsverket ändrade
            sig regeringen kring t.ex. identitetsfrågan – den unge behöver
            inte kunna göra sin identitet sannolik. I övrigt överensstämmer
            utkastet till lagrådsremiss i huvudsak med regeringens förslag.
          </p>
          <p xml:id="i-DR3Hd5FpzpHBz8hocXijqy">
            Lagrådet hade flera allvarliga invändningar mot lagrådsremissen
            och har mot bakgrund av det inte tillstyrkt förslaget.
          </p>
          <head xml:id="i-3aDgxt7w3XKBibLBmdz5D9" type="h1">
            Vänsterpartiets inställning
          </head>
          <p xml:id="i-NaovNNJnHpMf9jM874MkbV">
            De problem regeringens förslag avser att åtgärda har uppkommit
            på grund av den tillfälliga lagen och långa handläggningstider,
            vilket har drabbat ensamkommande barn extra hårt. För dem är det
            framför allt ändringarna av bestämmelserna om särskilt och synnerligen
            ömmande omständigheter som den tillfälliga lagen föreskriver som
            försvårat möjligheterna att få uppehållstillstånd.
          </p>
          <p xml:id="i-41m6wT1tk6CwsyVzbL9hVp">
            De kraftigt förlängda handläggningstiderna på uppemot 15 månader
            eller mer har skapat en stor utsatthet i gruppen unga ensamkommande
            och bidragit till bl.a. försämrad psykisk hälsa och därmed ökad
            suicidrisk inom gruppen. Enligt en kartläggning som Karolinska
            institutet gjort på uppdrag av Socialstyrelsen inträffade tolv
            fall av suicid bland ensamkommande asylsökande barn och unga under
            2017. Detta suicidtal är mycket högre än motsvarande tal för den
            jämnåriga populationen i Sverige. De långa handläggningstiderna
            har också inneburit att många barn hunnit fylla 18 år innan beslut
            fattats. Detta har lett till att de fått avslag, vilket de inte
            skulle ha fått om de varit under 18 år. Många har också blivit
            uppskrivna i ålder genom ovetenskapliga och ej rättssäkra metoder
            och därigenom fått avslag. Detta är mycket allvarligt.
          </p>
          <p xml:id="i-Pc7ERrQ3hccZ6qn6MwbRXV">
            Vänsterpartiet är positivt inställt till att åtgärder nu vidtas
            för att motverka några av de negativa effekter som den tillfälliga
            lagen och omläggningen av migrationspolitiken orsakat. Vi tycker
            i likhet med de flesta remissinstanserna att förslaget har flera
            brister och hade hellre sett ett förslag som är mindre komplext
            och mer förutsägbart och lätt att tillämpa. Det finns en överhängande
            risk att tillämpningen av den föreslagna lagstiftningen blir oförutsebar,
            att rättssäkerheten kan komma att äventyras och att det blir svårt
            att upprätthålla principen om likabehandling. Det kommer också
            att vara svårt för den enskilde att förstå förutsättningarna för
            att få uppehållstillstånd och vilken längd på tillståndet som
            kommer att gälla. Just denna osäkerhet och ovisshet angående möjligheten
            att få stanna i Sverige har som sagt en stor påverkan på den psykiska
            hälsan hos många ensamkommande. För många unga kan därför detta
            förslag skapa än större oro och därmed öka risken för psykisk
            ohälsa.
          </p>
          <p xml:id="i-X8NVJpLQYzr1uXAys2JAiX">
            Vänsterpartiet hade hellre sett en amnesti och permanenta uppehållstillstånd
            för gruppen ensamkommande barn, i stället för det förslag som
            regeringen nu presenterat. Amnesti och permanenta uppehållstillstånd
            är den bästa och mest heltäckande lösningen för att garantera
            de unga skydd och en framtid i trygghet. Vänsterpartiet anser
            normalt inte att amnesti är bästa vägen att gå för att skapa en
            human och rättssäker asylprocess, men i vissa akuta lägen är det
            nödvändigt. Vi vill ha en amnesti för alla ensamkommande barn
            som har varit i Sverige mer än ett år. Den långa väntan med ett
            mycket osäkert slut skapar stor oro och ångest bland de ensamkommande.
            När självmord och självskadebeteende bland ensamkommande ökar
            samtidigt som det inte finns en rättssäker åldersbedömning på
            plats är läget sådant att en amnesti är nödvändig.
          </p>
          <p xml:id="i-FSUdNU2EdDDKqJf7v2RDhz">
            Trots propositionens många brister anser Vänsterpartiet att regeringens
            förslag är ett steg åt rätt håll då det som föreslås trots allt
            ger en möjlighet för dem som redan fått ett avvisningsbeslut att
            få uppehållstillstånd. Vänsterpartiet tillstyrker därför propositionen.
            Vi anser att några av de stora bristerna i förslaget behöver åtgärdas,
            vilket kan göras genom de förslag vi presenterar nedan. Vi vill
            dock inte bromsa upp genomförandet av regeringens förslag utan
            förordar att riksdagen bifaller propositionen och samtidigt fattar
            beslut om att lagstiftningen ska förbättras i enlighet med vad
            vi föreslår. Mot bakgrund av att det kan ta viss tid innan en
            ny proposition kan läggas fram till riksdagen med det innehåll
            vi förordar vill vi även att riksdagen bemyndigar regeringen att
            besluta om ett tidsbegränsat undantag från bestämmelserna om utvisning
            i utlänningslagen. På så sätt kan regeringens förslag träda i
            kraft och de unga som har möjlighet att få uppehållstillstånd
            enligt regeringens förslag få det samtidigt som den grupp av unga
            som kan beröras av våra förslag inte utvisas i väntan på att dessa
            förslag bereds och behandlas i riksdagen.
          </p>
          <p xml:id="i-SyLXDwett7iXVDtGzTVGuZ">
            Två av de saker som Vänsterpartiet främst vänder sig emot i regeringens
            proposition är dels datumgränsen i förslaget till 16 f § 1 lagen
            (2016:752) om tillfälliga begränsningar av möjligheten att få
            uppehållstillstånd i Sverige, som innebär att det enbart är de
            vars första ansökan om uppehållstillstånd registrerats hos Migrationsverket
            den 24 november 2015 eller tidigare som har möjlighet att beviljas
            uppehållstillstånd. Dels handlar det om tidsgränsen på 15 månader
            eller senare avseende beslut om utvisning i förslaget till 16
            f § 3 samma lag. Den föreslagna datumgränsen respektive tidsfristen
            innebär att många barn och unga fortfarande kommer att uteslutas.
            Vi anser inte att det är förenligt med en rättssäker asylprocess
            att införa bestämmelser som innebär att tidpunkt snarare än skyddsbehov
            blir avgörande för vilka som kan komma att beviljas respektive
            nekas uppehållstillstånd.
          </p>
          <p xml:id="i-26UqvyPvDtfqgn1kwEVdp1">
            Vänsterpartiet anser således att det är skyddsbehoven som ska
            avgöra och inte vilket datum som en ansökan skickades in och registrerades.
            Vi ser också att det finns en risk att två personer i samma situation
            som ansökt om asyl samtidigt kan komma att behandlas olika enbart
            beroende på när Migrationsverket har registrerat respektive ansökan.
            Att tillmäta det datum som ansökan registrerades en så stor betydelse
            innebär en särbehandling av människor som varken är godtagbar
            eller rättssäker. Vänsterpartiet vill därför, i likhet med många
            remissinstanser, att datumgränsen ska tas bort. Regeringen bör
            återkomma med ett förslag där datumgränsen den 24 november 2015
            i förslaget till 16 f § 1 lagen (2016:752) om tillfälliga begränsningar
            av möjligheten att få uppehållstillstånd i Sverige tas bort samt
            att regeringen bemyndigas att genom föreskrift besluta om ett
            tidsbegränsat undantag om utvisning i utlänningslagen avseende
            de personer som kan komma att omfattas av detta förslag. Detta
            bör riksdagen ställa sig bakom och ge regeringen till känna.
          </p>
          <p xml:id="i-4cKEb8dSNLA9ChgDfmypmV">
            Vad gäller tidsgränsen om 15 månader anser vi att den ska ersättas
            med en tidsgräns om 6 månader, vilket bättre överensstämmer med
            huvudregeln i EU-direktivet om gemensamma förfaranden för att
            bevilja och återkalla internationellt skydd för hur länge ensamkommande
            ska vänta på beslut. I grunden anser vi i likhet med Lagrådet
            att det går att ifrågasätta om det är en objektivt godtagbar princip
            att möjligheterna till uppehållstillstånd ska vara beroende av
            Migrationsverkets agerande och att låta handläggningstiden utgöra
            det i stort sett enda skälet för uppehållstillstånd. Mot bakgrund
            av att det är just de långa handläggningstiderna som har lett
            till att möjligheterna till uppehållstillstånd har försämrats
            för den aktuella gruppen samt innehållet i det ovan refererade
            EU-direktivet som nu bereds på Regeringskansliet, vilket antagligen
            kommer att föranleda lagstiftning, anser vi att det trots allt
            kan accepteras att handläggningstiden i detta fall utgör en parameter
            vid prövningen av huruvida förutsättningarna för uppehållstillstånd
            är uppfyllda. Regeringen bör återkomma med ett förslag där förslaget
            till 16 f § 3 lagen (2016:752) om tillfälliga begränsningar av
            möjligheten att få uppehållstillstånd i Sverige vidgas till att
            gälla de som väntat på beslut om utvisning i mer än sex månader
            samt att regeringen bemyndigas att genom föreskrift besluta om
            ett tidsbegränsat undantag om utvisning i utlänningslagen avseende
            de personer som kan komma att omfattas av detta förslag. Detta
            bör riksdagen ställa sig bakom och ge regeringen till känna.
          </p>
          <p xml:id="i-Et3E1siP4ZWCAtr53p65mC">
            Om dessa två av våra förslag genomförs innebär det att de unga
            som ansökt om uppehållstillstånd och fått vänta mer än sex månader
            på ett utvisningsbeslut ska beviljas uppehållstillstånd om övriga
            förutsättningar för uppehållstillstånd är uppfyllda.
          </p>
          <p xml:id="i-4BCbv5XJNJcpA16aVMQPd7">
            Propositionen innehåller även ett förslag som innebär att en
            förutsättning för att omfattas av den nya möjligheten till uppehållstillstånd
            är att avslagsbeslutet har fattats eller skulle ha fattats när
            utlänningen är 18 år eller äldre. Någon bedömning av huruvida
            personen i fråga skulle ha fått uppehållstillstånd eller ej om
            hens ansökan hade prövats före 18 års ålder kommer inte att göras.
            Det innebär att en person som fått sin ansökan prövad vid 17 års
            ålder och då fick avslag kan hamna i en sämre situation än den
            som ansökte om uppehållstillstånd vid 17 års ålder men får sin
            ansökan prövad först efter det att hen fyllt 18 år. Såväl Justitiekanslern
            som Migrationsverket har i sina remissyttranden pekat på denna
            problematik och inkonsekvens i förslaget. Mot bakgrund av de svårigheter
            som Migrationsverket själva pekar på i sitt yttrande avseende
            möjligheten för den asylsökande att visa eller göra sin ålder
            sannolik kommer det att saknas förutsättningar att bevilja uppehållstillstånd
            för en övervägande del av de sökande som omfattas av förslaget.
          </p>
          <p xml:id="i-Rua2LXy1GvtE75NEmvgros">
            Vidare innehåller propositionen ett förslag om att en förutsättning
            för uppehållstillstånd ska vara att sökanden har fått eller annars
            skulle få ett utvisningsbeslut. Såväl av utkastet till lagrådsremiss
            som av propositionen framgår det att de flesta redan bör ha fått
            ett lagakraftvunnet utvisningsbeslut vid tidpunkten för lagförslagets
            ikraftträdande. Det kommer dock att finnas personer som omfattas
            av förslaget och som fortfarande har ett öppet ärende i frågan
            om uppehållstillstånd vid någon av migrationsdomstolarna. Som
            förslaget i utkastet till lagrådsremiss får förstås ska i dessa
            fall ett yrkande om ny möjlighet till uppehållstillstånd kunna
            göras till migrationsdomstolen, varvid detta yrkande ska prövas
            i sista hand. I likhet med remissinstansen Advokatsamfundet anser
            vi inte detta förfarande vara förenligt med instansordningens
            princip att det är migrationsdomstolen som i första hand ska pröva
            yrkandet. I propositionen anger regeringen att en ”bedömning av
            om det finns förutsättningar för domstolen att som första instans
            pröva frågan om uppehållstillstånd på den nu föreslagna grunden,
            förutsatt att ansökan om sådant uppehållstillstånd har överlämnats
            från Migrationsverket, får göras i det enskilda fallet utifrån
            allmänna processrättsliga principer som t.ex. instansordningsprincipen
            och den praxis som finns på utlänningsrättens område”. Vi anser
            inte att detta svarar på de oklarheter och brister som förslaget
            kan innebära. Det rimliga vore att i de fall det finns personer
            som berörs av förslaget och som har ett öppet ärende i domstolen
            så bör målet, i denna del, återförvisas till Migrationsverket
            för prövning i enlighet med vad som gäller vid yrkanden om uppehållstillstånd
            på grund av anknytning.
          </p>
          <p xml:id="i-3u635uvwdmuiz8Ci2rDNR6">
            Avslutningsvis vill vi även lyfta förslaget i den del som innebär
            att de personer som omfattas av den nya möjligheten till uppehållstillstånd
            har tre månader på sig att inkomma med en ansökan samt att ansökan
            endast får göras vid ett tillfälle. Begränsningarna gällande ansökningstid
            och ansökningstillfällen innebär att en formell ansökan måste
            göras i samtliga fall, dvs. även då sökanden har överklagat sitt
            utvisningsbeslut till domstol. Som skäl för att begränsa ansökningstiden
            till tre månader anges att det är viktigt att ansökan görs i nära
            samband med att lagen träder i kraft för att tiden fram till ett
            beslut om uppehållstillstånd ska bli så kort som möjligt. Detta
            kan i sig framstå som lovvärt. Även om många av de som kan komma
            i fråga för ett uppehållstillstånd enligt de nya bestämmelserna
            sannolikt kommer att ha ett lagakraftvunnet avlägsnandebeslut
            när förslaget träder i kraft, är det högst oklart hur stor andel
            av de berörda personerna som faktiskt kommer att ha hunnit få
            ett lagakraftvunnet avlägsnandebeslut när lagen träder i kraft.
            Migrationsverket har haft och har fortfarande stora problem med
            långa handläggningstider. Dessutom överklagas flertalet av Migrationsverkets
            beslut i domstol, vilket innebär att det kan komma att finnas
            ett ovisst antal unga som fortfarande har ett öppet ärende hos
            myndigheten eller domstolen när lagförslaget träder i kraft. Det
            framstår som verklighetsfrämmande att en person som ännu inte
            har fått ett lagakraftvunnet beslut om avslag på sin ansökan ska
            känna till och förstå vikten av att hen ändå måste göra en ny
            ansökan, på en annan grund, för att få del av den nya möjligheten
            till uppehållstillstånd, oaktat om den enskilde har ett rättsligt
            biträde. Även för den som faktiskt har hunnit få ett lagakraftvunnet
            avlägsnandebeslut framstår tre månader som en kort tid om avsikten
            är att ge de berörda en reell möjlighet till en ny prövning.
          </p>
          <p xml:id="i-NjNGwsyK7r4KkuY9s2qEPQ">
            I alla dessa tre delar – om åldersgränsen, kravet på att den
            unge fått eller skulle ha fått ett utvisningsbeslut och den korta
            ansökningstiden – anser vi att regeringens förslag är bristfälligt
            utredda och utformade. Det finns ett stort behov av att dessa
            delar utreds ytterligare och förtydligas. Regeringen bör på nytt
            utreda och snarast återkomma med förtydliganden avseende propositionens
            förslag om åldersgränsen, kravet på utvisningsbeslut och den korta
            ansökningstiden, samt bemyndigas att genom föreskrift besluta
            om ett tidsbegränsat undantag om utvisning i utlänningslagen avseende
            de personer som kan komma att omfattas av detta förslag. Detta
            bör riksdagen ställa sig bakom och ge regeringen till känna.
          </p>
          <p xml:id="i-Tnqycg3sk5rRQWgp28TAUZ">
            Avslutningsvis vill Vänsterpartiet understryka vikten av att
            få till stånd en permanent human och rättssäker asylrättslagstiftning,
            snarare än att lappa och laga och stifta fler tillfälliga lagar.
            För det krävs mer än de förslag som regeringen presenterar i denna
            proposition och våra ändringsförslag i detta ärende.
          </p>
        </div>
        <div xml:id="i-Ep5gCMUd8hV9JC5VSqt6KQ" type="motSignatures">
          <list xml:id="i-HQhGE3ti3HFDDMQbNzRQYK">
            <item xml:id="i-QwGUskJKm7vTtrewUauizJ">
              Christina Höj Larsen (V)
            </item>
            <item xml:id="i-3hwJCeGju7yAUHQKLVNiRg">
              Ulla Andersson (V)
            </item>
            <item xml:id="i-n6wfsFcU4QygR71w8SpyH">
              Rossana Dinamarca (V)
            </item>
            <item xml:id="i-DjNHt7PctzrvDaEnAgB6M4">
              Ali Esbati (V)
            </item>
            <item xml:id="i-SvNEut4n3ZtiqT8mZoiruN">
              Momodou Jallow (V)
            </item>
            <item xml:id="i-6raWL8oDuwkcpHTMedyGKm">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
