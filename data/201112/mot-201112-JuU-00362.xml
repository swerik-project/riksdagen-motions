<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00362">
  <teiHeader>
    <fileDesc>
      <titleStmt>
        <title>Rutiner för att bekämpa brott mot barn</title>
        <author corresp="i-DGcLR21cjcBjrD374xbmmM">av Ellen Juntti (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rutiner för att bekämpa brott mot barn</title>
          <idno type="rdwebb">GZ02Ju362</idno>
          <rs type="number">Ju362</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju362/text</ref>
          <ref type="dokument_url_html">http://data.riksdagen.se/dokument/GZ02Ju362</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju362</ref>
          <ref type="doc">http://data.riksdagen.se/fil/D45F0511-361B-434D-8C41-83DAE06862CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WwKNhznx4Q4AxsGz2dSscB" type="signed"/>
        <correspContext corresp="i-WwKNhznx4Q4AxsGz2dSscB">
          <note type="signatory" corresp="i-DGcLR21cjcBjrD374xbmmM"/>
        </correspContext>
        <correspAction xml:id="i-9JuuHXmWNmPUum1YF5Extt" type="numbering">
          <date when="2011-10-10"/>
        </correspAction>
        <correspAction xml:id="i-Frxyny549t4ywdawYxd8CF" type="submission">
          <date when="2011-10-05"/>
        </correspAction>
        <correspAction xml:id="i-CgsfkNm9RLjHtci8RFaccL" type="transfer">
          <date when="2011-10-05"/>
        </correspAction>
        <correspAction xml:id="i-WtpoCbcfPqN5QTpaiLCJ9A" type="assigned"/>
        <correspContext corresp="i-WtpoCbcfPqN5QTpaiLCJ9A">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5UdKHARNPkyB52gePRjZnk">
            Förslag till riksdagsbeslut
          </head>
          <p xml:id="i-4vqQ2FQgWnAjx35BzTTUqd">
            Riksdagen tillkännager för regeringen som sin mening vad som
            anförs i motionen om bättre rutiner för att bekämpa brott mot
            barn.
          </p>
        </div>
        <div type="motContent">
          <head xml:id="i-b2dkS3yQWRE7eBws5zDUC" type="h1">
            Motivering
          </head>
          <p xml:id="i-6Ass9bHY9NABF33dpcryC3">
            Många polisutredningar gällande brott mot barn är förstörda redan
            innan de ens hunnit starta.
          </p>
          <p xml:id="i-QymbSdNWQczY8f3Jx6UH7k">
            Alla yrkesgrupper som arbetar med barn och all personal inom
            hälso- och sjukvård och socialtjänst har enligt 14 kap. 1 § socialtjänstlagen
            (2001:453, SoL) en ovillkorlig skyldighet att anmäla till socialtjänsten
            om man misstänker att ett barn far illa. Skyldigheten att anmäla
            till socialtjänsten är absolut och får inte bli föremål för överväganden
            av den anmälningsskyldige själv.
          </p>
          <p xml:id="i-3vf1d8PciuSkLDS3pARQZ4">
            Det är viktigt att understryka att det aldrig är anmälaren som
            ska utreda eventuella missförhållanden utan det räcker att man
            har en misstanke om att ett barn far illa för att göra en anmälan.
          </p>
          <p xml:id="i-VhdsVSoSdJtxvUSsoJHnZA">
            De flesta brotten mot barn sker i barnets eget hem. Den vanligaste
            förövaren är den biologiska pappan, därefter styvpappan och sedan
            den biologiska mamman. När ett barn blir utsatt för brott i sitt
            eget hem händer det ofta att barnet berättar detta för sin lärare,
            på förskolan eller i skolan som han eller hon har förtroende för.
          </p>
          <p xml:id="i-6u11giXw4yoVpqC4mNfRWo">
            Men någonstans här uppstår en situation där det ofta går fel.
            Som kriminalinspektör har jag i många år utrett brott mot barn
            och jag har tyvärr upplevt detta många gånger.
          </p>
          <p xml:id="i-4mvBKxsaJGAUvo8ddcYyC8">
            Allt för ofta händer det att personalen tar kontakt direkt med
            förövaren och berättar vad barnet har sagt. Jag ska berätta om
            ett fall som jag utrett för att illustrera det hela. Kalle hade
            berättat för sin förskolefröken att han blivit slagen hemma av
            sin pappa. Personalen ringde Kalles pappa och kallade honom till
            ett möte med personalen på förskolan nästa dag. Efter telefonsamtalet
            skickade personalen hem Kalle precis som vanligt, som om ingenting
            hade hänt. Som polis kan jag bara föreställa mig hur Kalles kväll
            blev.
          </p>
          <p xml:id="i-7KAz6axqfVTbvs76nPFQC2">
            Nästa dag fick Kalle sitta öga mot öga med pappan tillsammans
            med förskolans personal. Det som hände vid detta möte var att
            Kalle tog tillbaka allt han sagt till personalen dagen innan om
            att pappan slagit honom. Inte helt oväntat sade Kalle att orsaken
            till att han sagt som han gjort till personalen var att han blivit
            sur på pappan som inte låtit honom sitta och spela datorspel.
          </p>
          <p xml:id="i-SSLQpkaXyLD8YVGHFTisTY">
            Personalen gjorde ändå en anmälan till socialtjänsten. Det som
            hände sedan var att även socialtjänsten kallade Kalle och hans
            pappa till ännu ett möte. Återigen fick Kalle sitta öga mot öga
            med sin pappa och säga till personalen att han ljugit om att pappan
            slagit honom.
          </p>
          <p xml:id="i-6zFGzi2QJEmMiCaT3JtxqS">
            Trots detta valde socialtjänsten att gå vidare och gjorde en
            polisanmälan. Åklagaren beslutade att videoförhör skulle hållas
            med Kalle. Under videoförhöret fortsatte Kalle att vidhålla att
            han ljugit om att pappan slagit honom. Samtidigt försade Kalle
            sig lite och jag förstod att han blivit skrämd till tystnad. Polisutredningen
            lades ner på grund av för svag bevisning.
          </p>
          <p xml:id="i-AF1c8w7KkvtRwmkERjpdHd">
            Kalle fick åka hem med sin pappa och vad som hände sedan känner
            jag inte till. Men det är ju ganska lätt att förstå att Kalle
            inte mådde särskilt bra efter alla dessa turer.
          </p>
          <p xml:id="i-6rF57zVTSq5evtwjbHqhqq">
            Allt för ofta blir det tyvärr som beskrivningen av Kalles situation,
            det vill säga att många polisutredningar gällande brott mot barn
            är förstörda redan innan de ens hunnit starta. Detta eftersom
            man gett pappan möjlighet att hinna påverka Kalle till att ta
            tillbaka sina uppgifter om att pappan slagit honom. Påverkan kan
            ske genom fysiskt våld, genom hot eller genom att skuldbelägga
            Kalle genom att säga att det är Kalles fel att pappa hamnar i
            fängelse.
          </p>
          <p xml:id="i-9UpfsL1MF9jRUgUdAau5VH">
            Det är oerhört viktigt att polisen får möjlighet att hålla videoförhör
            med barnet innan denne hunnit påverkas. Det har också hänt många
            gånger att skolpersonal och socialsekreterare, efter att videoförhör
            hållits med barnet, berättat för förövaren vad barnet sagt. Detta
            innan polisförhör hållits med förövaren, vilket inneburit att
            denne hunnit hitta på trovärdiga förklaringar tex. till barnets
            skador. Förövaren får också möjlighet att påverka vittnen och
            undanröja bevis, vilket kan förstöra hela polisutredningen.
          </p>
          <p xml:id="i-LFkiRgzyUfk8tLLkoEnws9">
            När en polisutredning läggs ner tolkar socialtjänsten ofta detta
            som att en misshandel inte har skett, vilket det inte alls behöver
            betyda. Det betyder bara att bevisningen inte räcker till åtal.
            I dessa fall är det viktigt att socialtjänsten fortsätter att
            följa upp barnet.
          </p>
          <p xml:id="i-CiYqYbyrKipLZjZYeKJV2h">
            Det finns brister och okunskap i hanteringen hos förskolan, skolan,
            socialtjänsten, polis, åklagare och domstolar när det gäller hur
            man hanterar brott mot barn. Dessa brister kan få mycket allvarliga
            konsekvenser för ett barn som Kalle. Därför är det viktigt att
            alla aktörer vet hur de ska bekämpa brott mot barn. Detta gäller
            även personal på barnavårds- och mödravårdscentraler samt berörda
            inom hälso- och sjukvård.
          </p>
          <p xml:id="i-GrmZL1aeucrVMJTZYL3h8i">
            Med anledning av ovanstående problematik menar jag att man bör
            överväga bättre rutiner som tydligt tar upp hur olika aktörer
            ska agera när det gäller brott mot barn. Om alla gör rätt kan
            vi rädda många barn.
          </p>
        </div>
        <div type="motSignatures">
          <list>
            <item xml:id="i-HuN4BGB5AXW1fJaYb4Vxuo" who="i-DGcLR21cjcBjrD374xbmmM">
              Ellen Juntti (M)
            </item>
          </list>
        </div>
      </div>
    </body>
  </text>
</TEI>
