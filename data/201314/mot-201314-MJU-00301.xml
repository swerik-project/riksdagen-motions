<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00301">
  <teiHeader>
    <fileDesc>
      <titleStmt>
        <title>En långsiktigt hållbar skogspolitik</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En långsiktigt hållbar skogspolitik</title>
          <idno type="rdwebb">H102MJ301</idno>
          <rs type="number">MJ301</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ301/text</ref>
          <ref type="dokument_url_html">http://data.riksdagen.se/dokument/H102MJ301</ref>
          <ref type="dokumentstatus_url_xml">http://data.riksdagen.se/dokumentstatus/H102MJ301</ref>
          <ref type="doc">http://data.riksdagen.se/fil/B9E13531-B8BC-4306-B24B-D0FD07C3E3E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YHFDYWMU2dapJyBT5VwG7W" type="signed"/>
        <correspContext corresp="i-YHFDYWMU2dapJyBT5VwG7W">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="numbering" xml:id="i-B9nhhWnPW3q5hJcuYNPoe4">
          <date when="2013-10-03"/>
        </correspAction>
        <correspAction type="submission" xml:id="i-7ArdE9z2ewmwdNBLnnHycU">
          <date when="2013-10-02"/>
        </correspAction>
        <correspAction type="transfer" xml:id="i-LrwhnD9FvxTcTGaMQAtxD2">
          <date when="2013-10-02"/>
        </correspAction>
        <correspAction type="assigned" xml:id="i-Tbhb3yRDtp8d7iS78fNu8D"/>
        <correspContext corresp="i-Tbhb3yRDtp8d7iS78fNu8D">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-WVSqptv5JcK5NCRgggtjsB">
          <head xml:id="i-33SvsMDFyn87yEJ1pSKTtC">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 4
            </item>
            <item>
              4 Öka arealen skyddad skog och anta ett nytt mål 4
            </item>
            <item>
              5 Förbättra kvaliteten på de frivilliga avsättningarna 5
            </item>
            <item>
              6 Inför naturvårdsavgift och utveckla trakthyggesbruket 6
            </item>
            <item>
              7 Stärk lagstiftningen för ökad miljöhänsyn och rekreation 6
            </item>
            <item>
              8 Stärk alternativa skötselmetoder för att främja rekreation,
              biodiversitet, turism samt minskad klimatpåverkan 8
            </item>
            <item>
              9 En nationell biobränslestrategi 9
            </item>
            <item>
              10 Stärk landskapsperspektiv och restaurering i skogsbruket 9
            </item>
            <item>
              11 All statlig skog ska drivas hållbart 10
            </item>
            <item>
              12 Stärk miljöhänsyn vid vatten och våtmarker 10
            </item>
            <item>
              13 Utveckla forskning för vidareförädling 10
            </item>
          </list>
        </div>
        <div type="motProposal" subtype="förslag">
          <head xml:id="i-GcnshBhncRwRPSCwSkxgd7">
            2 Förslag till riksdagsbeslut
          </head>
          <list style="ol">
            <item xml:id="i-4SK2FMoHQwDz85XsTB5ubZ">
              Riksdagen tillkännager för regeringen som sin mening vad som
              anförs i motionen om att Sverige bör anta ett nytt etappmål för
              arealen skyddad skog i miljökvalitetsmålet Levande skogar som
              är i enlighet med Nagoyaöverenskommelsen.
            </item>
            <item xml:id="i-D1QAf4pXRn2dfzUoCFULRM">
              Riksdagen tillkännager för regeringen som sin mening vad som
              anförs i motionen om att frivilliga avsättningar ska vara långsiktiga
              och dokumenteras och kvalitetssäkras för att ingå i det nationella
              miljökvalitetsmålet Levande skogar.
            </item>
            <item xml:id="i-TdS6eisgpKmTXPnm8zX3QR">
              Riksdagen tillkännager för regeringen som sin mening vad som
              anförs i motionen om att införa en naturvårdsavgift.
            </item>
            <item xml:id="i-45Jk1Yf4naVrZT3Qx8pLui">
              Riksdagen tillkännager för regeringen som sin mening vad som
              anförs i motionen om att regeringen bör ge Skogsstyrelsen i uppdrag
              att utveckla skötselmetoder vid trakthyggesbruk som hållbart utvecklar
              avkastningen av timmer och biomassa.
            </item>
            <item xml:id="i-8sdN56xDtcqjcQPD6tm8vh">
              Riksdagen tillkännager för regeringen som sin mening vad som
              anförs i motionen om att effektiva sanktionsmöjligheter ska införas
              för brott mot hänsynsreglerna i skogsvårdslagen.
            </item>
            <item xml:id="i-YH7Bwm9seSMK2TroUCj9gq">
              Riksdagen tillkännager för regeringen som sin mening vad som
              anförs i motionen om att stubbrytning ska förbjudas och främmande
              trädslag, produktionshöjande gödsling, dikning och kemiska bekämpningsmedel
              i skogsbruket tydligare bör regleras i miljöbalken.
            </item>
            <item xml:id="i-L7YGpfviRCMqtEWSESYt7c">
              Riksdagen tillkännager för regeringen som sin mening vad som
              anförs i motionen om att berörd lagstiftning bör ändras så att
              skogar med höga värden för rekreation och friluftsliv undantas
              från åtgärder och exploatering som inte främjar dessa värden eller
              biologiska värden.
            </item>
            <item xml:id="i-K21XYwgo7TqZQLDNxA8rVe">
              Riksdagen tillkännager för regeringen som sin mening vad som
              anförs i motionen om att lagstiftningen bör ändras så att alla
              nyckelbiotoper enligt Skogsstyrelsens definition och metodik undantas
              från åtgärder som inte främjar biologisk mångfald.
            </item>
            <item xml:id="i-V1LDarGSsN43tJ6zoDW94B">
              Riksdagen tillkännager för regeringen som sin mening vad som
              anförs i motionen om att regeringen ska återkomma med direktiv
              för en översyn av miljöbalken i syfte att stärka medborgares och
              organisationers möjlighet till information och inflytande vid
              slutavverkningar.
            </item>
            <item xml:id="i-2pFuUP2CzcmQtUyhqQHKxd">
              Riksdagen tillkännager för regeringen som sin mening vad som
              anförs i motionen om att regeringen bör få i uppdrag att skyndsamt
              ta fram lagstiftning samt ägardirektiv för statligt ägd skogsmark
              så att avverkning av skogar med höga naturvärden stoppas.
            </item>
            <item xml:id="i-Br11USsxGmoVS5WEw4soYX">
              Riksdagen tillkännager för regeringen som sin mening vad som
              anförs i motionen om att en rekreationsinriktad skogsskötsel ska
              bedrivas i de tätortsnära områden som inte helt undantas från
              skogsbruk.
            </item>
            <item xml:id="i-EwooqYqqMaQ1gtyDyz2T8T">
              Riksdagen tillkännager för regeringen som sin mening vad som
              anförs i motionen om att en nationell målsättning för arealen
              kalhyggesfritt skogsbruk bör ingå i miljökvalitetsmålet Levande
              skogar.
            </item>
            <item xml:id="i-JSRGZWcb9CeAGKUJQQf7w">
              Riksdagen tillkännager för regeringen som sin mening vad som
              anförs i motionen om att regeringen bör ges i uppdrag att ta fram
              en nationell biobränslestrategi som kombinerar ett effektivt biobränsleuttag
              med stärkt naturvårdshänsyn.
            </item>
            <item xml:id="i-JBx53bWrsWHDuX2jLw9Y3o">
              Riksdagen tillkännager för regeringen som sin mening vad som
              anförs i motionen om att berörda myndigheter bör få i uppdrag
              att landskapsplanera i samverkan med markägare.
            </item>
            <item xml:id="i-UFnF1MtT4mG22qFYJcc6qZ">
              Riksdagen tillkännager för regeringen som sin mening vad som
              anförs i motionen om att berörda myndigheter bör få i uppdrag
              att utarbeta en nationell plan för restaurering och återskapande
              av skogstyper för de mest hotade arterna.
            </item>
            <item xml:id="i-6tN7f3d65w1Nh4QC3phCXE">
              Riksdagen tillkännager för regeringen som sin mening vad som
              anförs i motionen om att all statligt ägd skog bör samlas i ett
              bolag med hållbart brukande som främsta mål. 1
            </item>
            <item xml:id="i-9xzmb33KYPK2VMcCpNQK7W">
              Riksdagen tillkännager för regeringen som sin mening vad som
              anförs i motionen om att ett lagstadgat skydd bör införas för
              bredden på och omfattningen av kantzonen mot vatten och våtmarker.
            </item>
            <item xml:id="i-LnBqiLjWBY5xGyRHesQKRt">
              Riksdagen tillkännager för regeringen som sin mening vad som
              anförs i motionen om att vidareförädling av skogsråvara ska vara
              ett prioriterat område för forskning på Sveriges lantbruksuniversitet
              (SLU).
            </item>
          </list>
          <p xml:id="i-8zjt4qsiNQBiVmoEu1Wi91">
            1 Yrkande 16 hänvisat till NU.
          </p>
        </div>
        <div type="motContent">
          <head type="h1" xml:id="i-BPBxUFwrwpWsqq4zv3vSGk">
            3 Bakgrund
          </head>
          <p xml:id="i-7rHoxU3RC6LGLozjSAQPyH">
            Sveriges landareal består av cirka 56 procent produktiv skogsmark.
            På över 90 procent av den produktiva delen av skogsmarken bedrivs
            skogsbruk. Skogen förser oss med en rad ekosystemtjänster som
            vatten- och luftrening och produktion av råvaror. En rik biologisk
            mångfald ökar skogens produktionsförmåga och ger större motståndskraft
            mot klimatförändringar. Skogsmarken binder stora mängder kol och
            påverkar vattenbalansen och har därmed en stor betydelse för det
            lokala och globala klimatet.
          </p>
          <p xml:id="i-Bvzu715913N5NcRavyTXXY">
            Skog, virke och papper är samtidigt en av Sveriges viktigaste
            exportnäringar. Den ger viktiga jobb i hela landet, har stor potential
            för utökad förädling i områden nära råvaran och har därför en
            stor roll för landsbygdens utveckling.
          </p>
          <p xml:id="i-Y6T1L99NWvfTQzM1yJCcE">
            Skogen har även stora sociala och kulturella värden. Dess betydelse
            för rekreation, turism, friluftsliv och undervisning är omfattande.
            En långsiktigt hållbar skogspolitik som värnar de ekologiska,
            ekonomiska, sociala och kulturella värdena förutsätter att bärkraften
            för skogen som ekosystem stärks och bevaras. Först då kan ökad
            tillväxt i produktionsskogar stimuleras och skogen som tillgång
            i klimatomställningen nyttjas hållbart. För ökad produktion av
            timmer och biomassa på begränsade arealer där trakthyggesbruk
            bedrivs krävs kraftigt höjda ambitionsnivåer beträffande kalhyggesfria
            skötselmetoder och skyddad skogsmark. Då kan även skogens betydelse
            för sysselsättning och export främjas och utvecklas.
          </p>
          <head type="h1" xml:id="i-Rg2gSuCis8aKbTtQv29jjm">
            4 Öka arealen skyddad skog och anta ett nytt mål
          </head>
          <p xml:id="i-E8kjpVPJ3QGAFeLoE8PU4X">
            I dag är ungefär 2 procent av skogsmarken nedanför fjällen skyddad.
            Samtidigt är över 1 800 skogslevande växt- och djurarter upptagna
            på rödlistan över hotade och missgynnade arter i landet. Ungefär
            4 procent av den produktiva skogsmarken i Sverige är formellt
            skyddad och ojämnt fördelad över landet. Cirka 5 procent av all
            skogsmark i Sverige har i dag formellt skydd. Sverige ligger på
            en internationellt låg nivå när det gäller skydd av skogen. Enligt
            en undersökning av Världsnaturfonden WWF 2013 ligger Sverige på
            plats 19 bland EU:s 27 medlemsländer när gäller hur stor landareal
            vi procentuellt sett har skyddat.
          </p>
          <p xml:id="i-7AdaxPPXbgBtiVdpZgfaZb">
            Dagens anslag för skydd av skog räcker bara till drygt hälften
            så mycket skydd som det gjorde 2006. Dels har markpriserna ökat,
            dels har ersättningen till markägare för skydd av mark höjts och
            är nu 25 procent högre än marknadsvärdet. Även det faktum att
            naturvårdsavtalen har blivit kortare ökar kostnaden p.g.a. dyrare
            administration. Sammantaget leder regeringens redan låga anslagsnivå
            för naturskydd i kombination med generös ersättning till markägare
            till att bevarandet av skyddsvärda skogar kraftigt tappat i tempo
            när behovet är det motsatta.
          </p>
          <p xml:id="i-NgPqjWHqmSnoWDQ2XxkRv7">
            När Miljömålsberedningen i juni 2013 överlämnade sitt delbetänkande
            om skogen och en långsiktigt hållbar markanvändning åsidosatte
            återigen naturvårdshänsyn och vetenskapliga fakta till förmån
            för ekonomiska intressen. Förslaget är i sin helhet otillräckligt
            för att miljökvalitetsmålet Levande skogar ska uppnås, och att
            formellt skydda ytterligare 150 000 hektar skogsmark räcker inte
            för att värna de biologiska värdena i skogen. Delbetänkandet innehåller
            inte heller förslag som möjliggör att Sverige uppfyller EU:s naturvårdsdirektiv.
          </p>
          <p xml:id="i-L7gNEYEgavLUDkG5d6j9ny">
            Miljömålsrådet gjorde på grundval av ett omfattande vetenskapligt
            underlag uppskattningen att mellan 9 och 16 procent av all produktiv
            mark behöver skydd. Dessutom har Sverige genom avtalet i Nagoya
            förbundit sig att skydda 17 procent av vår land- och vattenareal
            till 2020.
          </p>
          <p xml:id="i-X5b1y2ciRg6AQRQfXT6vHe">
            De skyddade områdena ska vara ekologiskt representativa miljöer,
            dvs. områden med höga värden av biologisk mångfald. Sverige bör
            anta ett nytt etappmål för arealen skyddad skog i miljökvalitetsmålet
            Levande skogar, som är i enlighet med Nagoyaöverenskommelsen.
            Detta bör riksdagen som sin mening ge regeringen till känna.
          </p>
          <p xml:id="i-GxUtagt1XJkC5fTThfr7fW">
            För att bevara den biologiska mångfalden och leva upp till våra
            internationella åtaganden krävs högre anslag för det formella
            skyddet. Vänsterpartiet avsätter därför ökade medel för åtgärder
            och skydd av värdefull natur. Se vidare i våra motioner för utgiftsområde
            20 (2013/14: MJ421) och utgiftsområde 23 (2013/14:MJ420).
          </p>
          <head type="h1" xml:id="i-Jx4DdprM7Cheea7D56CoCS">
            5 Förbättra kvaliteten på de frivilliga avsättningarna
          </head>
          <p xml:id="i-D9pS3tYemUaYyksUUf1doh">
            I riksdagens antagna miljökvalitetsmål Levande skogar ingick
            ett delmål till 2010 där 400 000 hektar skulle ges formellt skydd
            (naturreservat, naturvårdsavtal och biotopskydd) och ytterligare
            500 000 hektar skulle avsättas frivilligt av markägarna själva.
            De frivilliga avsättningarna har dock i många fall visat sig vara
            av begränsat värde för biologisk mångfald. I dag finns varken
            statlig kontroll av kvalitet eller långsiktighet, och dokumentation
            saknas över många av de områden som anses skyddade. Dessutom kan
            arealen frivilligt avsatta skogar flyttas omkring i landskapet.
            Sammantaget är detta mycket problematiskt då frivilliga avsättningar
            ingår i ett nationellt långsiktigt mål för samhällets gemensamma
            bästa. Frivilliga avsättningar ska vara långsiktiga, dokumenteras
            och kvalitetssäkras ur naturvärdessynpunkt för att ingå i det
            nationella miljökvalitetsmålet Levande skogar. Detta bör riksdagen
            som sin mening ge regeringen till känna.
          </p>
          <head type="h1" xml:id="i-5c9UVgrNHJyhNy6NhJtzq8">
            6 Inför naturvårdsavgift och utveckla trakthyggesbruket
          </head>
          <p xml:id="i-5Wg8nt1paCYrGWLS97wz5K">
            Det skogsbruk som bedrivs i Sverige i dag, trakthyggesbruk, är
            den största orsaken till den utarmning som sker av skogens biologiska
            mångfald, vilket bl.a. framgår i en kunskapssammanställning från
            Sveriges lantbruksuniversitet (SLU). Det skapar ett landskap med
            hyggen och likartade planteringar där många arter har svårt att
            finna livsmiljöer. Dessutom ger det negativa effekter för en mängd
            andra näringar och verksamheter, som turism, rekreation och renskötsel.
          </p>
          <p xml:id="i-7n3NDvD9qAfuq2Ysxzy3Q2">
            Vänsterpartiet menar att den som står för miljöbelastningen även
            ska vara med och betala sin påverkan. Då slutavverkningar medför
            brist på livsmiljöer som delvis måste kompenseras med bevarandeinsatser
            genom offentliga medel är det fullt rimligt att denna princip
            även inbegriper skogsnäringen. Vi vill därför införa en naturvårdsavgift
            för slutavverkning av skog. Avgiften bör kopplas till virkesuttag
            och kommer således att vara proportionell mot den årliga avverkningen
            i Sverige och därmed kopplad till den miljöbelastning på naturmiljön
            som skogsbruk utgör. Intäkterna från naturvårdsavgiften bör öronmärkas
            för formellt skydd, markinlösen och intrångsersättningar. Rätt
            utformad kan naturvårdsavgiften bli ett kraftfullt verktyg för
            att medfinansiera det ökande behovet av bevarandeåtgärder som
            orsakas av skogsnäringen. En naturvårdsavgift med denna innebörd
            bör införas. Detta bör riksdagen som sin mening ge regeringen
            till känna.
          </p>
          <p xml:id="i-CG2K1wD3vpf8eG1RFTMbVZ">
            Med kraftigt ökade arealer skyddad skog, finansierat av naturvårdsavgifter
            och ökade statliga anslag, samt alternativa skötselmetoder kan
            utrymme för ökad produktion av timmer och biomassa ske på begränsade
            arealer för trakthyggesbruk. Detta kan t.ex. åstadkommas genom
            ökade insatser för röjning samt ökad skörd vid första gallring.
            Skogsstyrelsen bör ges i uppdrag av regeringen att utveckla skötselmetoder
            vid trakthyggesbruk som hållbart utvecklar avkastning av timmer
            och biomassa. Detta bör riksdagen som sin mening ge regeringen
            till känna.
          </p>
          <head type="h1" xml:id="i-5fPCukmCUnCMi3iQENYNYX">
            7 Stärk lagstiftningen för ökad miljöhänsyn och rekreation
          </head>
          <p xml:id="i-QNCRasDGT81yR9ut8Ngj6U">
            I skogsvårdslagens portalparagraf framgår att produktions- och
            miljömål ska vara jämställda. I det skogsbruk som i dag bedrivs
            under devisen frihet under ansvar i Sverige är produktionen dock
            oftast överordnad miljöhänsynen. Skogsvårdslagen är skriven med
            trakthyggesbruk som norm och med syfte att garantera virkesförsörjningen.
            När det gäller naturvård saknas i mycket stor utsträckning sanktionsmöjligheter.
          </p>
          <p xml:id="i-XfKMnp7rmJ9aZc7QK5dHBx">
            En undersökning gjord av Skogsstyrelsen visar att antalet underkända
            avverkningar har ökat från 23 procent under perioden 1998–2001
            till 37 procent 2011. Generell hänsyn tas inte i tillräcklig omfattning,
            och skogar med höga naturvärden som i stället borde ha skyddats
            avverkas. Påföljder för dessa överträdelser av skogsvårdslagen
            uteblir. Vänsterpartiet menar att det ska löna sig att göra rätt
            och att man inte ska gynnas och slippa ekonomiska påföljder om
            man missköter sig. Då uppnår vi både högre miljöhänsyn och rättvisare
            konkurrensvillkor. För att stärka miljöhänsynen ska effektiva
            sanktionsmöjligheter införas för brott mot hänsynsreglerna i skogsvårdslagen.
            Detta bör riksdagen som sin mening ge regeringen till känna.
          </p>
          <p xml:id="i-RaFVZabZ1aTTH2iHhyWaSV">
            Under den borgerliga regeringen har skogsvårdslagen fått ökat
            fokus på produktionshöjande åtgärder som intensivodlingar, ökad
            gödsling, mer främmande trädslag, dikning och ökad stubbrytning.
            Dessa skogsbruksåtgärder är negativa för miljön då de bl.a. reducerar
            den biologiska mångfalden, ökar utsläppen av växthusgaser och
            spär på övergödningen.
          </p>
          <p xml:id="i-8Rqzx7dT7UgPX1Nd1puEon">
            Stubbrytning ska förbjudas och främmande trädslag, produktionshöjande
            gödsling, dikning och kemiska bekämpningsmedel i skogsbruket bör
            tydligare regleras i miljöbalken. Detta bör riksdagen som sin
            mening ge regeringen till känna.
          </p>
          <p xml:id="i-P5rEaXjd4QhozewmNA5sEo">
            Skogsvårdslagen har även stora brister i hänsynen till sociala
            värden. Berörd lagstiftning bör ändras så att skogar med höga
            värden för rekreation och friluftsliv undantas från åtgärder och
            exploatering som inte främjar dessa värden eller biologiska värden.
            Detta bör riksdagen som sin mening ge regeringen till känna.
          </p>
          <p xml:id="i-4KVdvYnEFUyKrxdyHG87Wk">
            I dag begränsas naturhänsynen starkt av att myndigheterna enligt
            lagen inte får meddela föreskrifter som är så påverkande att pågående
            markanvändning avsevärt försvåras. Lagstiftningen bör ändras så
            att alla nyckelbiotoper enligt Skogsstyrelsens definition och
            metodik undantas från åtgärder som inte främjar biologisk mångfald.
            Detta bör riksdagen som sin mening ge regeringen till känna.
          </p>
          <p xml:id="i-8CMhcBmePBgDrXiNx8gusm">
            Det föreligger stora brister i nuvarande miljöhänsyn i skogsbruket
            och otydligheter i vad lagen stadgar. Ett intensivt skogsbruk
            med kalhyggesbruk innebär en stor påverkan på miljövärden och
            sociala värden och fordrar tydligare regleringar för att stärka
            naturvård och demokratiskt inflytande. I Maciej Zarembas uppmärksammade
            artikelserie i DN om skogen (våren 2012) framgår att av 67 000
            anmälda avverkningar till Skogsstyrelsen år 2010 villkorades endast
            8 av dessa med krav på hänsyn till människa eller landskap.
          </p>
          <p xml:id="i-VQkyTeh4Y1hqSbDGjKDhHQ">
            Medborgare och organisationers möjlighet till information och
            inflytande vid avverkningar måste stärkas. Samrådsparagrafen i
            miljöbalken är generellt utformad och gäller samtliga skogsbruksåtgärder
            som väsentligt ändrar naturmiljön. I praktiken sker dock inget
            samråd vid de flesta slutavverkningar och i de fall det sker är
            normalfallet att skogsvårdslagens regler tillämpas. Lagstiftningen
            bör ändras så att samråd är obligatoriskt vid slutavverkningar.
            För att stärka de sociala och biologiska värdena i skogen behövs
            en ny lagstiftning som i första hand samlas under miljöbalken.
            Regeringen bör återkomma med direktiv till en översyn av miljöbalken
            som verkar i en sådan riktning. Detta bör riksdagen som sin mening
            ge regeringen till känna.
          </p>
          <p xml:id="i-Qgt45i3phCRfJ9hcgNwxnF">
            Innan en generellt starkare lagstiftning kan verkställas för
            miljöhänsynen i skogsbruket krävs omedelbart åtgärder för att
            stoppa avverkningar av skogar med höga naturvärden. I dag sker
            avverkning av naturskogar trots att det råder stor brist på dessa
            naturmiljöer för en mängd hotade växt- och djurarter. Regeringen
            bör få i uppdrag att skyndsamt ta fram lagstiftning och ägardirektiv
            för statligt ägd skogsmark så att avverkning av skogar med höga
            naturvärden stoppas. Detta bör riksdagen som sin mening ge regeringen
            till känna.
          </p>
          <head type="h1" xml:id="i-2ycbCtx95xVJnipTpe5TBu">
            8 Stärk alternativa skötselmetoder för att främja rekreation,
            biodiversitet, turism samt minskad klimatpåverkan
          </head>
          <p xml:id="i-BUxQThi6zZqmM1MgLWpVRY">
            Det finns ett behov av skogsbruksmetoder som alternativ till
            trakthyggesbruk. Även om trakthyggesbruket sannolikt kommer att
            vara dominerande under överskådlig tid krävs det att det naturanpassas
            och att alternativa skötselmetoder används i lämpliga områden.
            Hyggesfritt skogsbruk, som t.ex. kontinuitetsskogsbruk, kan vara
            ett alternativ, exempelvis i de tätortsnära områden som inte helt
            undantas från skogsbruk.
          </p>
          <p xml:id="i-MjoFEpcjz1pQjFQKURBAw9">
            Trakthyggesbruk ska inte vara tillåtet i skogar med höga sociala
            värden. Skog inom 300 meter från skolor, förskolor och äldreboenden
            bör undantas från åtgärder som inte främjar rekreationsvärden.
            I övriga tätortsnära skogar och andra skogar av betydelse för
            lokalbefolkningen eller det rörliga friluftslivet ska en rekreationsinriktad
            skogsskötsel bedrivas. Detta bör riksdagen som sin mening ge regeringen
            till känna.
          </p>
          <p xml:id="i-PLsf9aLvH7ZdCzrQtogLCM">
            Turismen är i dag en större näring än flera av våra största industriföretag.
            År 2012 växte turismen i Sverige med nästan 5 procent jämfört
            med tidigare år och omsatte 275,5 miljarder kronor (Tillväxtverket
            2012: Fakta om svensk turism 2012). Inte minst i glesbygden är
            skogen helt avgörande för att naturturismen ska kunna fortsätta
            växa. Hyggesfritt skogsbruk kan som rätt använd skötselmetod stärka
            skogens värden i form av turism, men i hög grad även biologisk
            mångfald, kultur och rekreation.
          </p>
          <p xml:id="i-Sjn3yEZQ1qZE6b1GBY7Rbd">
            Regeringen och representanter för skogsindustrierna brukar framhålla
            den svenska skogsbruksmodellen som ett föredöme när det gäller
            att behålla skogens funktion som kolsänka och därmed motverka
            den globala uppvärmningen. Landsbygdsministern har även i utspel
            förespråkat ökade avverkningar. Det finns dock inget vetenskapligt
            belägg för att den svenska modellen med trakthyggesbruk (kalhyggen)
            är klimatsmart. Om man skapar ett kalhygge så omvandlar man en
            areal skog från sänka till källa. Ett kalhygge släpper ut enorma
            mängder koldioxid under de första 10–15 åren efter kalavverkningen.
            Att öka inslaget av kontinuitetsskogsbruk, där man i stället avverkar
            särskilt utvalda träd eller mindre grupper av träd, kan därför
            även ge stora vinster för klimatet.
          </p>
          <p xml:id="i-BbHWMA1F5RPGtDVpEbKXts">
            Vänsterpartiet ökar kraftigt anslaget Insatser för skogsbruket
            för att stimulera hyggesfritt skogsbruk. Vi satsar på utbildning,
            utveckling samt arealstöd för omställning till hyggesfri skogsskötsel.
            Se motion för utgiftsområde 23 (2013/14: MJ420).
          </p>
          <p xml:id="i-QLDqyhqjTfE6F9Sp15VZKo">
            En nationell målsättning för areal kalhyggesfritt skogsbruk bör
            ingå i miljökvalitetsmålet Levande skogar. Detta bör riksdagen
            som sin mening ge regeringen till känna.
          </p>
          <head type="h1" xml:id="i-D5yeYJiGJLp13rqh8zQy5y">
            9 En nationell biobränslestrategi
          </head>
          <p xml:id="i-N2Jt2LMrGWg9MvG7jhQdZH">
            Bioenergi är Sveriges största energikälla, och biobränsle från
            skogen är av stor betydelse för vår omställning till ett energisystem
            baserat på förnybar energi. Vänsterpartiet ser mycket positivt
            på den potential som skogen har för omställningen men ser även
            risker för den biologiska mångfalden. För att klimatoptimera skogsbruket
            och samtidigt stärka den biologiska mångfalden krävs en utarbetad
            strategi. Uttag av biobränsle i skogen ska främst ske i form av
            rester från röjning och avverkning (huvudsakligen grenar och toppar)
            men också genom visst stamvirke. Stubbrytning ska inte förekomma
            och askåterföring är nödvändig för att marken inte ska utarmas.
            Avverkning av lövträd för biobränsleändamål måste ske med medvetenhet
            om dess betydelse för ett rikt framtida skogslandskap. Regeringen
            bör ges i uppdrag att ta fram en nationell biobränslestrategi
            som kombinerar ett effektivt biobränsleuttag med stärkt naturvårdshänsyn.
            Detta bör riksdagen som sin mening ge regeringen till känna.
          </p>
          <head type="h1" xml:id="i-KR3PzEQrazvh2KcF3ZWy4p">
            10 Stärk landskapsperspektiv och restaurering i skogsbruket
          </head>
          <p xml:id="i-AXuQiutTVGogHTYM4bsMtj">
            Det finns ett mycket starkt samband mellan antalet arter och
            yta. Ju mer livsmiljö som försvinner för en specifik art desto
            större är risken för att den inte längre kan finnas i ett livskraftigt
            bestånd. Även miljön omkring en arts habitat spelar stor roll.
          </p>
          <p xml:id="i-CQsD7iDRAAvsmqotaniNDh">
            Ungefär 20 procent av de djur- och växtarter som lever i gammelskogar
            har betydligt större behov av ett sammanhängande landskap med
            lämpliga biotoper för att överleva på lång sikt. I dag tas mycket
            sällan hänsyn till närliggande marker vid avverkning, vilket förstärker
            en uppsplittring av livsmiljöer för många arter. Berörda myndigheter
            bör få i uppdrag att landskapsplanera i samverkan med markägare.
            Detta bör riksdagen som sin mening ge regeringen till känna.
          </p>
          <p xml:id="i-G85vNWy9pB8tbZUPyKew5n">
            För många hotade arter saknas i dag tillräckligt stora arealer
            lämpliga skogstyper p.g.a. det moderna skogsbruket och brist på
            naturliga störningar (brand, storm, översvämning osv.). För att
            snabbt åtgärda detta krävs restaurering och återskapande av lövskogar,
            ädellövskog och tallskog. Att förvärva skog för detta ändamål
            kan med rätt framförhållning och god landskapsplanering göras
            under förhållandevis gynnsamma ekonomiska förutsättningar för
            staten och med god utdelning för den hotade biologiska mångfalden.
            Redan i dag pågår arbete med åtgärdsprogram hos Naturvårdsverket
            och länsstyrelser för hotade arter, men ett samlat strategiskt
            arbete behövs för att koppla detta till framtida behov av markförvärv.
            Berörda myndigheter bör få i uppdrag att utarbeta en nationell
            plan för restaurering och återskapande av skogstyper för de mest
            hotade arterna. Detta bör riksdagen som sin mening ge regeringen
            till känna.
          </p>
          <head type="h1" xml:id="i-BrLEucvrAHeB13iuSWRDgx">
            11 All statlig skog ska drivas hållbart
          </head>
          <p xml:id="i-6JQBGxaDnhBBRvZWSusb6Y">
            Vänsterpartiet anser att staten ska bedriva aktivt förvaltarskap
            över sina skogsområden. Det statliga ägandet av skogsområden bör
            samlas i ett bolag. Det nya skogsbolaget bör ha ett hållbart brukande
            av skogens resurser, inte avkastning, som främsta mål. Dagens
            vinstkrav gör det svårt för ett statligt bolag eller en statlig
            förvaltare att avstå produktiva skogar till andra intressen. Bolaget
            bör åläggas att avsätta större arealer till skyddade naturområden.
            Staten bör även fortsättningsvis stå för ersättningsmark vid skydd
            av värdefull natur, även ovan odlingsgränsen och i samråd med
            rennäringen. All statligt ägd skog bör samlas i ett bolag med
            hållbart brukande som främsta mål. Detta bör riksdagen som sin
            mening ge regeringen till känna.
          </p>
          <head type="h1" xml:id="i-T1FkUCgNpAGQz3z7KMtSYu">
            12 Stärk miljöhänsyn vid vatten och våtmarker
          </head>
          <p xml:id="i-Pa6pTuDPNCVSe4Xwyrdqix">
            Markberedning, körskador och brist på sparade träd vid slutavverkningar
            kan skapa negativa effekter på vattendrag och naturvärden. Ett
            lagstadgat skydd bör införas för bredd och omfattning av kantzon
            mot vatten och våtmarker. Detta bör riksdagen som sin mening ge
            regeringen till känna.
          </p>
          <head type="h1" xml:id="i-NJ23VDGzozmcg3uVz4C4GQ">
            13 Utveckla forskning för vidareförädling
          </head>
          <p xml:id="i-PLR8emBqXRA6Mhn9nXScnL">
            Vidareförädling av skogsråvara har stor utvecklingspotential
            inom många produktområden. Exempelvis kan produkter baserade på
            skogsråvara ersätta oljebaserade produkter och byggande i trä
            kan utvecklas i betydligt högre utsträckning än i dag. Vidareförädling
            av skogsråvara ska vara ett prioriterat område för forskning på
            Sveriges lantbruksuniversitet (SLU). Detta bör riksdagen som sin
            mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Qbm4Fz6WrwV9xfinGMyK3w">
              Jens Holm (V)
            </item>
            <item xml:id="i-SRtWzf7v8wcYBr1d4BW6qX">
              Torbjörn Björlund (V)
            </item>
            <item xml:id="i-CDEGLjRoia85UdWcE5BANF">
              Siv Holma (V)
            </item>
            <item xml:id="i-CDcFv3bg8eJj9qbzp3HL6J">
              Hans Linde (V)
            </item>
            <item xml:id="i-CHUTJFLNEBHALTyqtNtNzw">
              Kent Persson (V)
            </item>
          </list>
        </div>
      </div>
    </body>
  </text>
</TEI>
