<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03244">
  <teiHeader>
    <fileDesc>
      <titleStmt>
        <title>Mediepolitik för mångfald och kvalitet</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3244 av Christer Nylander m.fl. (L)</title>
          <idno type="rdwebb">H8023244</idno>
          <rs type="number">3244</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023244/text</ref>
          <ref type="dokument_url_html">http://data.riksdagen.se/dokument/H8023244</ref>
          <ref type="dokumentstatus_url_xml">http://data.riksdagen.se/dokumentstatus/H8023244</ref>
          <ref type="docx">http://data.riksdagen.se/fil/2F6154B7-1E3D-4E1D-B72A-5C8A8F482891</ref>
          <ref type="pdf">http://data.riksdagen.se/fil/4108A79B-9DF3-4225-968B-EB7C1BAC827E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-shztMbgy3v2T1CqTcsk6p" type="signed"/>
        <correspContext corresp="i-shztMbgy3v2T1CqTcsk6p">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-FmysSsVPX2p4iGkQxmBUMu" type="submitted">
          <date when="2020-10-06"/>
          <time when="15:33:06"/>
        </correspAction>
        <correspAction xml:id="i-EKqL97evstG9tW2pcvde28" type="reviewed">
          <date when="2020-10-06"/>
          <time when="17:30:20"/>
        </correspAction>
        <correspAction xml:id="i-EiqmiQPT7ctstMChHB4Cyr" type="referred">
          <date when="2020-10-14"/>
        </correspAction>
        <correspAction xml:id="i-PA3i5gCk4GkMfibnmySmvr" type="assigned">
          <date when="2022-01-26"/>
          <time when="16:48:11"/>
        </correspAction>
        <correspContext corresp="i-PA3i5gCk4GkMfibnmySmvr">
          <ref type="assignedTo">Kulturutskottet</ref>
        </correspContext>
        <correspAction xml:id="i-9mWxLW8TpGZMWaGmfMrLC" type="behandlas_i"/>
        <correspContext corresp="i-9mWxLW8TpGZMWaGmfMrLC">
          <ref type="uppgift">2020/21:KrU1</ref>
          <ref type="ref_dok_id">H801KrU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5NeYEXqTPA195e81ReNap7" type="behandlas_i"/>
        <correspContext corresp="i-5NeYEXqTPA195e81ReNap7">
          <ref type="uppgift">2020/21:KrU3</ref>
          <ref type="ref_dok_id">H801KrU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU3</ref>
          <ref type="ref_dok_titel">Radio och tv i allmänhetens tjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VCiPUzXHy6iGFep9nvMbEo" type="behandlas_i"/>
        <correspContext corresp="i-VCiPUzXHy6iGFep9nvMbEo">
          <ref type="uppgift">2021/22:KU33</ref>
          <ref type="ref_dok_id">H901KU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU33</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NeoSDt6anrmpj5A4PMmQwo" type="motHeader">
        <div xml:id="i-B8PLopjFhSwTXKxWoVbJAB" type="motTitle">
          Motion till riksdagen 2020/21:3244 av Christer Nylander m.fl.
          (L) Mediepolitik för mångfald och kvalitet
        </div>
      </div>
      <div xml:id="i-TgHa9b5KiTDiPgk1geJ4Cv" type="motBody">
        <div xml:id="i-8J6pWLGJfUrMwFaKmuTBzC" type="motProposal" subtype="förslag">
          <head xml:id="i-NVcoXe8DAqtzYP93Ua3V6u">
            Förslag till riksdagsbeslut
          </head>
          <list xml:id="i-Y6Pv7pUdGjSaLSDnSrUDFF" style="ol">
            <item xml:id="i-GCJbyNJrEL1jCu9YAtX8ZY">
              Riksdagen ställer sig bakom det som anförs i motionen om att
              målen för mediepolitiken ska kompletteras med ett tydligare individ-
              och medborgarperspektiv och tillkännager detta för regeringen.
            </item>
            <item xml:id="i-6HQ3Gd2nBApgssuMeErzvA">
              Riksdagen ställer sig bakom det som anförs i motionen om åtgärder
              för att initiera arbetet med att ta fram en moderniserad form
              av stöd till pressen och tillkännager detta för regeringen.
            </item>
            <item xml:id="i-DATZBJb25GA8zuFTnQ6Dke">
              Riksdagen ställer sig bakom det som anförs i motionen om att
              stärka lokaljournalistikens förutsättningar och tillkännager detta
              för regeringen.
            </item>
            <item xml:id="i-UQe2xNyyy7UeKpMsKizP6D">
              Riksdagen ställer sig bakom det som anförs i motionen om att
              värna den mediala ekologin och ge public service-bolagen i uppdrag
              att utarbeta tydliga riktlinjer för hur de ska hantera lokal konkurrens
              och tillkännager detta för regeringen.
            </item>
            <item xml:id="i-L8s7Qf3JPZLNPNYaDLzmCn">
              Riksdagen ställer sig bakom det som anförs i motionen om att
              vidta åtgärder för att stärka oberoendet för Förvaltningsstiftelsen
              för Sveriges Radio AB, Sveriges Television AB och Sveriges Utbildningsradio
              AB och tillkännager detta för regeringen.
            </item>
            <item xml:id="i-FUajmmVdhY4JhU6wT2zdix">
              Riksdagen ställer sig bakom det som anförs i motionen om att
              vidta åtgärder för att säkerställa att granskningsnämndens arbete
              inte politiseras och tillkännager detta för regeringen.
            </item>
          </list>
        </div>
        <div xml:id="i-LbdojqxJcN8cA4mFwgfzLk" type="motContent">
          <head xml:id="i-K5tviSQe3pRoVaeN2U5vFo" type="h1">
            Motivering
          </head>
          <p xml:id="i-76VFgiHV1PBeegXU6DsYdL">
            Det är av goda skäl som man informellt har benämnt massmedia
            som den tredje stats­makten sedan mitten av 1800-talet. Betydelsen
            av granskande journalistik går inte att påtala nog, de tidiga
            tidningarna spelade exempelvis en helt avgörande roll för utveck­lingen
            av demokratin i Sverige. Under lång tid har medier granskat makthavare,
            upp­märksammat individer som fallit mellan samhällets stolar och
            avslöjat hur företag fuskar med sitt miljöarbete.
          </p>
          <p xml:id="i-DDY6SvqFVbZ1wN5tfJEifJ">
            Medielandskapet förändras över tid, och förändringens hastighet
            har kommit att öka radikalt i och med den digitala utvecklingen.
            Journalistikens grundvalar lever förvisso vidare, men spelplanen
            har förändrats i grunden. Sociala medier har gett individen till­gång
            till en ofiltrerad kanal ut till allmänheten. Viljan att betala
            för journalistik har för­sämrats samtidigt som annonseringen har
            bytt både skepnad och plats. Konkurrensen är hård och marknaden
            allt mer oberäknelig.
          </p>
          <p xml:id="i-UDKKQ1TjKNDJiebFwnb7Z1">
            Ökad efterfrågan på information och nyheter betyder inte per
            automatik en ökad vilja att betala för journalistik. Det visade
            sig inte minst under pandemin, då coronakrisen slog särskilt hårt
            mot mediebranschen. När annonsörer drog ner på sin marknadsföring
            till följd av den förändrade marknaden under pandemin drabbades
            mediekoncerner av stora tapp i annonsintäkter. Annonsraset slog
            särskilt hårt mot lokaljournalistiken, som redan innan pandemin
            har kämpat med en ansträngd ekonomi. När mediernas ekonomiska
            förutsättningar att bedriva granskande journalistik försämras
            tar också vår demokrati skada.
          </p>
          <p xml:id="i-JpwKSuGHhLU76YsUdp1FxD">
            Liberalerna menar att politikens huvudsakliga roll i mediepolitik
            är att värna dess frihet och autonomi. I grunden finns en mycket
            stark frihet för medierna som måste bevaras, skyddas och sannolikt
            också stärkas. Medier finns vidare på en marknad med hög grad
            av konkurrens mellan olika aktörer, det är en ekologi som är känslig
            och där politiskt beslutad förändring av marknadens förutsättningar
            och villkor måste ske med stor försiktighet. Paradoxalt nog finns
            det samtidigt ett demokratiskt behov av reglering och stöd för
            att medierna ska fortsätta vara en fri, oberoende granskare av
            makten samt en trovärdig källa till information. Liberalerna menar
            att det behövs stöd för att möjlig­göra en mångfald som i sin
            tur kan bidra med olika perspektiv.
          </p>
          <p xml:id="i-JEzzPsjP6umL7koDseF92w">
            Granskande journalistik är en förutsättning för en levande demokrati.
            Men journali­stiken är hårt ansatt. Enligt en undersökning vid
            Göteborgs universitet har nästan sex av tio av landets journalister
            varit utsatta för trakasserier, hot eller våld i samband med sitt
            yrkesutövande. Hoten fyller sitt syfte – många hotade journalister
            uppger att deras arbete påverkats, att de har valt bort att bevaka
            känsliga ämnen, personer och frågor. I försvaret av tryck- och
            yttrandefriheten ingår även ett ansvar för att förebygga och för­hindra
            hot, trakasserier och våld som både enskilda och grupper riktar
            mot journalister och andra mediemedarbetare.
          </p>
          <head xml:id="i-4HrDTzFBejxwwdB4KRguy7" type="h2">
            Mål för mediepolitiken
          </head>
          <p xml:id="i-VjpQpNwMjUMucUKzav5f33">
            Målen för medieområdet är att stödja yttrandefrihet, mångfald,
            massmediernas obero­ende och tillgänglighet samt att motverka
            skadlig mediepåverkan. Det är förvisso bra och rimliga mål men
            det finns anledning att också välja ett annat perspektiv när målen
            anges. Dagens mediepolitiska mål tar i huvudsak sikte på att skapa
            goda förutsättningar för medieaktörer.
          </p>
          <p xml:id="i-XEUhXsKwwmfDbSsvgi9uzB">
            Liberalerna delar uppfattningen att det är viktigt att slå vakt
            om goda förutsättningar och att det därför inte finns anledning
            att ändra något av dagens mål. Däremot bör de kompletteras med
            ett tydligare individ- och medborgarperspektiv. Mediepolitiken
            bör utöver nuvarande mål också ha som mål att bidra till att fler
            människor är nyfikna, kunniga och har förmåga att dra självständiga
            slutsatser och fatta egna välgrundade beslut. Detta bör riksdagen
            ge regeringen till känna.
          </p>
          <head xml:id="i-5ygPaoNe1kjBdPN4jjSZJc" type="h2">
            Ett modernt stöd till pressen
          </head>
          <p xml:id="i-762ap4knoSzXxJVRst4Sxx">
            Om dagstidningarna ska överleva kommer de att behöva stöd även
            i framtiden. Diskus­sionen om mediestödet är levande och intensiv,
            men alltför ofta snäv då den huvudsak­ligen handlar om presstödets
            vara eller icke-vara och beloppen som utbetalas i stöd. Liberalerna
            efterfrågar en djupare politisk diskussion som i stället fokuserar
            på hur stödet ska fördelas. Det både är och har under lång tid
            varit tydligt att dagstidningarna kommer behöva stöd om de ska
            överleva. I dag fördelar mediestödsnämnden (tidigare presstödsnämnden)
            statens stöd till dagspressen.
          </p>
          <p xml:id="i-EkqsqccJZzqS3E8Z8KCNXN">
            Nämnden leds av ledamöter som utses av regeringen och har i uppdrag
            att fördela medel enligt de bestämmelser som beslutas av regeringen
            och i myndighetens föreskrif­ter. Liberalerna uppmanar regeringen
            att inleda en strukturerad dialog med branschen i syfte att utreda
            hur en mer marknadsnära form av presstöd skulle kunna utformas.
            Det är viktigt att finna en lösning på hur staten kan stödja pressen
            i framtiden på ett sätt som både ökar dagspressens chans till
            överlevnad och bibehåller frihet från politisk klåfing­righet.
            I en sådan diskussion bör man också vara beredd att se över kravet
            på unikt inne­håll, det vill säga att minst 55 procent av det
            totala redaktionella innehållet i en dags­tidning ska vara eget.
          </p>
          <head xml:id="i-YHRqLxeCKLNrof8yyM4Tda" type="h2">
            Värna den mediala ekologin
          </head>
          <p xml:id="i-FF9FctHxzwa4xgQwx57Gif">
            Medievärlden består av olika aktörer som är konkurrenter men
            också ömsesidigt bero­ende av varandra. Förändrar man förutsättningar
            för en kommer också andra att påverk­as, ibland positivt, ibland
            negativt. Ökade satsningar för public services lokala uppdrag
            kan ge viktig stimulans för lokaltidningen, men kan också innebära
            en konkurrenssitua­tion som kraftigt försämrar förutsättningarna
            för tidningen. Å andra sidan kan minskad lokal närvaro av Sveriges
            Radio och Sveriges Television innebära att fler kommuner än i
            dag inte får någon kvalificerad journalistisk bevakning alls.
          </p>
          <p xml:id="i-6zuaVABocahrcThZPiQj45">
            Liberalerna anser att självständiga public service-medier med
            brett uppdrag, bred förankring och stort förtroende är viktigt
            för demokratin. Detta har också stöd i interna­tionell forskning.
            Det gäller också den lokala demokratin. Det är därför viktigt
            med lokal närvaro. Man ska emellertid inte bortse ifrån att närvaron
            samtidigt kan vara pro­blematisk. Företrädare för lokala tidningar
            och lokaltidningskoncerner menar att läsare lockas från deras
            webbsidor till Sveriges Radios och Sveriges Televisions lokala
            webb­sidor. Detta påverkar förutsättningarna för en affärsmodell
            med betald tillgång på nätet, liksom möjligheten till annonsintäkter.
            I sammanhanget ska påminnas om att det stora intäktsbortfallet
            på annonssidan till övervägande del beror på de globala nätjättarna
            på nätet, men i den känsliga ekonomiska situation många aktörer
            befinner sig är varje intäktsbortfall bekymmersamt.
          </p>
          <p xml:id="i-2tcZSrRSEQ7BKJ1pn3k8s6">
            Det varken går eller vore önskvärt att sätta upp tydliga ramar
            för public service-bolagens lokala rapportering. Om exempelvis
            en skola brinner vore det orimligt att lokalradion inte ska få
            berätta om det i nyhetssändningar på grund av att en tidning redan
            skrivit om händelsen på sin hemsida. Å andra sidan är det förståeligt
            att en aktör som är beroende av annonsintäkter och trafik till
            sin webb ser problem i att deras journalistiska material som finns
            bakom betalväggar kan nås i lätt omskriven variant på öppna webbsidor.
            Mycket tyder på att gränsdragningar kan och bör ske lokalt genom
            samtal och öppenhet. Liberalerna anser därför att public service-bolagen
            ska åläggas att ha tydliga policyer för hur man agerar i konkurrenssituationer
            med lokala medier. Bolagen ska själva fastställa sina policyer,
            men de bör föregås av en dialog med andra relevanta lokala medieaktörer.
            Detta bör riksdagen ge regeringen till känna.
          </p>
          <p xml:id="i-AhSypErFzUtdT7sDMFvehN">
            Även de nationella medierna har en helt ny situation, skapad
            av globalisering och digitalisering. Det innebär också nya förutsättningar
            och nya utmaningar för mediepoli­tiken. Ägarstrukturer stöps om
            och globala aktörer tar en allt större del av människors mediekonsumtion.
            Den starka ställning som Facebook, Google, Apple och Amazon skapat
            sig på området kan inte bortses ifrån när nationell mediepolitik
            diskuteras och be­slutas. Till det kommer de stora aktörerna inom
            streaming av både film, tv-program och ljudböcker.
          </p>
          <p xml:id="i-XwHJA2EB1T7xebvcAFMnep">
            De globala plattformarnas dominans gäller inte bara hushållens
            konsumtion. De glo­bala aktörernas ställning på annonsmarknaden
            och i insamlandet av data har sannolikt ännu större strategisk
            betydelse. Vad detta innebär på lång sikt är omöjligt att veta.
            Be­hovet av lokala granskningar, lokala vinklingar, lokala berättelser
            och lokala tolkningar kan innebära ett uppsving eller åtminstone
            en överlevnad för andra aktörer än de globala dominanterna, men
            det kan naturligtvis också bli en utveckling där så inte sker,
            vilket skulle innebära att många berättelser, vinklingar och tolkningar
            inte skulle nå ut och att många granskningar inte skulle ske.
          </p>
          <p xml:id="i-Y81X3bNdjxmshSKHhbenCg">
            Mot bakgrund av den stora förändring som nu sker är det beklagligt
            att regeringen inte har ambitionen att ta ett helhetsgrepp kring
            mediepolitiken. Det är beklagligt att public service – frågor
            som avgift, innehåll och grundlagsskydd inte hanterades i en samlad
            process. Denna borde i sin tur ha satts in i ett större mediepolitiskt
            sammanhang med syfte att se mediepolitiken som en helhet. I denna
            helhet borde vidare de globala jättarnas dominans diskuteras.
            Nu har public service brutits ut i olika delar, men ännu finns
            möjlighet att se mediepolitiken som helhet i ett större sammanhang.
          </p>
          <head xml:id="i-XjNqDzVN2jHXgHkFwQW26k" type="h2">
            Skydda public service-mediernas oberoende
          </head>
          <p xml:id="i-PGSi3hANySrctiD9sp91uw">
            Liberalerna värnar public service-mediernas funktion i samhället.
            De har till uppgift att bedriva radio- och tv-verksamhet i allmänhetens
            tjänst. Verksamheten ska således präg­las av oberoende, opartiskhet
            och saklighet. För att det ska vara möjligt är det av vikt att
            verksamheten bedrivs självständigt i förhållande till så väl staten
            som olika ekonomiska, politiska och andra intressen i samhället.
            Liberalerna menar även att det är särskilt viktigt att public
            service-medierna slår vakt om programområden som är betydelsefulla
            för allmänintresset.
          </p>
          <p xml:id="i-QLAQiGFoVGpJtHK7hUAMAs">
            Public service-medierna blir allt viktigare för det gemensamma
            samtalet i samhälle­liga och kulturella frågor. Public service
            ska fortsatt ha ett brett uppdrag och sträva efter kvalitet och
            relevans. Vår uppgift är att värna och främja dess oberoende och
            kvalitet. I länder där auktoritära regeringar har tagit makten
            har en av de första åtgärderna varit att stärka greppet om medierna.
            Public service-medierna, med sitt uppdrag från det offent­liga,
            är extra sårbara för detta. Det är av största vikt att det skapas
            starka garantier för att inte public service-mediernas oberoende
            från politiken urholkas.
          </p>
          <p xml:id="i-RkjkLz5cL3DgMi3aVtieYT">
            Frågan om public service-mediernas oberoende har varit föremål
            för utredning inom 2018 års tryck- och yttrandefrihetskommitté,
            som presenterade sitt betänkande tidigare i år (SOU 2020:45).
            Vi beklagar djupt att det inom kommittén på grund av vissa partiers
            motstånd visade sig omöjligt att lägga fram ett lagförslag som
            hade den breda förank­ring som alltid bör eftersträvas i samband
            med grundlagsändringar.
          </p>
          <p xml:id="i-XRQ1Sc4yw3ZgB1SWtKDrW">
            Det behövs andra åtgärder för att stärka programbolagens journalistiska
            oberoende. Två frågor som ter sig särskilt angelägna är formerna
            för ägandet samt formerna för klagomålsgranskning.
          </p>
          <p xml:id="i-XiQjMWgQafnbM9VrSZkaG6">
            De tre public service-bolagen ägs av Förvaltningsstiftelsen för
            Sveriges Radio AB, Sveriges Televisions AB och Sveriges Utbildningsradio
            AB, i dagligt tal ofta kallat förvaltningsstiftelsen eller ägarstiftelsen.
            Stiftelsen, som utses av regeringen, fungerar som en mellanhand
            eller buffert mellan den politiska nivån och programföretagen.
            På så vis minskar utrymmet för partipolitisering av ägarstyrningen.
          </p>
          <p xml:id="i-CV5owc1vSNKRMH5HGpiSMT">
            Genom stegvisa ändringar har det blivit otillåtet för verksamma
            riksdagsledamöter, statsråd eller anställda i Regeringskansliet
            (såsom statssekreterare) att vara styrelseleda­möter i förvaltningsstiftelsen.
            Däremot är det fullt möjligt för de politiska partierna att nominera
            sina anställda tjänstemän till stiftelsen, vilket kan skapa olämpliga
            lojalitets­konflikter. Det finns inte heller någon karensregel
            som hindrar en person att gå direkt från politiken till stiftelsen.
            De karensregler som införts gällande statsråd eller statssek­reterare
            som övergår till annan tjänst syftar till att säkra den politiska
            sfärens integritet, men motsvarande karensregel finns alltså inte
            för att säkra public service-bolagens integritet.
          </p>
          <p xml:id="i-4SU3kQCyqt2WaWKKwmsPkY">
            Liberalerna anser att stiftelseförordnandet för förvaltningsstiftelsen
            bör skärpas ytterligare, så att inte heller den som är anställd
            i ett riksdagsparti kan vara styrelseleda­mot. Av motsvarande
            skäl bör inte heller den som är verksam Europaparlamentariker
            eller anställd i en Europaparlamentarikers personliga kansli kunna
            tillhöra styrelsen. Det bör likaså införas en generell karensregel
            så att den som lämnar uppdraget som riksdags­ledamot, statsråd
            etc. eller lämnar sin politiska anställning blir valbar till styrelsen
            först efter ett års tid.
          </p>
          <p xml:id="i-Gj4LTPmsDh3tjZSgcH4sbe">
            Granskningsnämnden för radio och tv övervakar genom efterhandsgranskning
            om tv- och radioprogram står i överensstämmelse med radio- och
            tv-lagen och de program­relaterade villkor som kan gälla för tjänsterna.
            Formerna för granskningsnämndens arbete regleras i huvudsak genom
            förordning, vilket gör att en regering när som helst kan ändra
            villkoren över en natt. Likaså är det regeringen som avgör hur
            många ersät­tare som ingår i nämnden.
          </p>
          <p xml:id="i-TcPHRdwKnZA1pjzy2FdAoZ">
            För att säkerställa att granskningsnämndens arbete inte politiseras
            genom regering­ens ingrepp bör dess oberoende ges ett starkare
            rättsligt skydd. Den viktigaste regler­ingen av granskningsnämndens
            arbetsformer behöver flyttas från förordning till lag, så att
            inte en minoritetsregering med ett enkelt penndrag kan kullkasta
            verksamheten. Likaså behövs en reglering i lag av antalet ersättare.
          </p>
          <p xml:id="i-ESMVjg7briWemTyasEW9UJ">
            Inget i lagen hindrar en framtida regering från att utse en granskningsnämnd
            som vid sidan av juristpresidiet endast består av lojala partitrogna.
            Vi anser att motsvarande be­gränsningar måste införas som gäller
            för förvaltningsstiftelsen, det vill säga att ingen får vara tjänstgörande
            riksdagsledamot eller Europaparlamentariker, statsråd eller anställd
            i Regeringskansliet, ett riksdagsparti eller en Europaparlamentariker.
            En karensregel på ett år för dessa uppdrag och tjänster måste
            också finnas.
          </p>
          <p xml:id="i-YGzH1fk1DJj35oXmWiJ8vT">
            För både förvaltningsstiftelsen och granskningsnämnden behövs
            också ett skydd mot plötsliga entlediganden. Förvaltningsstiftelsens
            ledamöter kan bara entledigas om det finns synnerliga skäl, men
            vad detta innebär är upp till regeringens skönsmässiga bedömning.
            För granskningsnämndens ledamöter finns inget skydd mot entledigande
            mot den berördes vilja. Vi anser att det i stiftelseförordnande
            respektive i lag behöver framgå att ledamöterna i dessa två organ
            endast kan skiljas från sitt uppdrag utan eget medgivande om han
            eller hon genom brottslig gärning, sjukdom eller liknande visat
            sig uppenbart olämplig för uppdraget och att ett sådant beslut
            i så fall ska fattas av domstol.
          </p>
        </div>
        <div xml:id="i-JqetxsDK25wWs4dmSavPvj" type="signatureBlock">
          <list xml:id="i-BzthoPCWap71qP73Y9rNzL">
            <item xml:id="i-F9CJ6PFcYdqhR6RYjnxM5c" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-3VeQ6uKLncnLgMvtvTz3eb" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-BzFEwieZY1MgPb4ypfMy1Y" who="unknown" type="signature">
              Maria Nilsson (L)
            </item>
            <item xml:id="i-CdBzjE1oLNSUWaBSsQmAAS" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-4ymtmye5SV8QNMkvxAWB4g" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-8k2267SowC2jtkJxy5ZuPf" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-DMagT3sR1XifeLnGV7RHpo" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
