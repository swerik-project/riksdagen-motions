<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00833">
  <teiHeader>
    <fileDesc>
      <titleStmt>
        <title>Åtgärdsprogram för ökad sysselsättning i Östergötland Sammanfattning</title>
        <author>Nils Berndtson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärdsprogram för ökad sysselsättning i Östergötland Sammanfattning</title>
          <idno type="rdwebb">G502833</idno>
          <rs type="number">833</rs>
          <ref type="dokument_url_text">http://data.riksdagen.se/dokument/G502833/text</ref>
          <ref type="dokument_url_html">http://data.riksdagen.se/dokument/G502833</ref>
          <ref type="dokumentstatus_url_xml">http://data.riksdagen.se/dokumentstatus/G502833</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RdDGD51K1dfqnPRc49gvAp" type="signed"/>
        <correspContext corresp="i-RdDGD51K1dfqnPRc49gvAp">
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__833/mot_198182__833-001.pdf"/>
      <fw xml:id="i-MEXxgYs95Eyy2P83Wy6YhE">
        Mot. 1981/82:833 2
      </fw>
      <div xml:id="i-GLBpT26Z8Tta8FbSnG64Ku" type="motHeader">
        <div xml:id="i-Bs4ccAmSMbsXnbJjVi6KH1" type="motTitle"/>
        <div xml:id="i-ECvYUSWhgYDMfHjTCKgWW" type="motSubmissionInfo"/>
      </div>
      <div xml:id="i-EMLESmQZnbZLaivMP6Mtze" type="motBody">
        <div xml:id="i-8msVcYoK7vW6ZXxL1MY1BK">
          <p xml:id="i-Wbp5oZfx6VRwXxYEvpuujy">
            Mot. 1981/82
          </p>
          <p xml:id="i-Es2xDAdcFjQg16k8MUnbAe">
            833-836 Motion
          </p>
          <p xml:id="i-NfSWunKMxfm1eyKk1ywgbw">
            1981/82:833
          </p>
          <p xml:id="i-MEKxdUfTP1Ep8iQHPnT5nE">
            Nils Berndtson Åtgärdsprogram för ökad sysselsättning i Östergötland
          </p>
          <p xml:id="i-Cn2cAmt3LLp8Q5gzhpKZxB">
            Sammanfattning
          </p>
          <p xml:id="i-PikYQAexpJHgFyGkcKqDQ7">
            I motionen påpekas den negativa utvecklingen när det gäller sysselsätt-
            ningen i Östergötland. Samtidigt betonas de särskilda förutsättningar
            som finns för en positiv utveckling. Dit hör bl. a. förekomsten
            av universitet och teknisk högskola med forskningsresurser. Statliga
            initiativ och resurser för utformning av ett åtgärdsprogram för
            ökad sysselsättning i Östergötland på grundval av länets speciella
            struktur föreslås. Sysselsättningsutvecklingen i Östergötland
            har varit negativ, och denna utveckling fortsätter och förstärks.
            Branscher och industrier som utgjort ryggraden i sysselsättningen
            på vissa orter har avvecklats eller kraftigt minskat i betydelse.
            Stigande arbetslöshetssiffror, omfattande varsel om permitteringar
            och avsked och stor osäkerhet rörande sysselsättningen utgör larmsignaler.
            Textilindustrin, som länge dominerade sysselsättningen i Norrköping,
            har nära nog försvunnit. Därtill kommer andra industrinedläggningar,
            bl. a. Goodyears gummifabrik. Sysselsättningen i kommunen har
            allvarligt för- sämrats. I Motala har arbetstillfällena inom industrin
            försvunnit i rask takt. Under loppet av några år i slutet av 1970-talet
            torde omkring en fjärdedel av arbetstillfällena inom industrin
            ha försvunnit. Motala verkstad är i det närmaste avvecklad. Krisen
            vid Luxor har redan medfört att åtskilliga arbetstillfällen tagits
            bort, och planer på avveckling av omkring 800 jobb har utarbetats.
            Långt framskridna planer på avveckling av statens ägaransvar gör
            situationen ännu allvarligare. Arbetslösheten är mycket hög i
            kommunen. När det gäller Linköping utgör det starka inslaget av
            militär sysselsättning ett särskilt problem. Trots den senaste
            satsningen på annan flygplanstillverk- ning vid Saab-Scania, kvarstår
            problemet med alltför stark militär dominans av sysselsättningen
            i kommunen. Staten har ett särskilt ansvar för att civila sysselsättningsalternativ
            skapas. Till bilden hör en betydande avveckling av andra industrijobb
            i kommunen. Boxholm står inför svåra sysselsättningsproblem. Fusionen
            mellan Smed- jebacken AB och Boxholms bruk befaras leda till minskad
            sysselsättning i Boxholm. Genom det stora beroendet av en industri
            kan kommunens existens komma i fara. Skiftande problem råder i
            olika delar av länet beroende på sysselsättning- ens struktur.
            Miljömässiga bedömningar och beslut har betydelse för
          </p>
          <p xml:id="i-UgMPhHbNdrx5wVJLz7LS13">
            1 Riksdagen 1981/82. 3 saml. Nr 833-836
          </p>
          <pb facs="riksdagen-motions-pdf/data/198182/mot_198182__833/mot_198182__833-002.pdf"/>
          <p xml:id="i-6CCNtpKDe9TRHLDMV1ddbN">
            sysselsättningen i Finspång. Kristendenserna inom skogs- och
            träindustrin påverkar sysselsättningen i de södra länsdelarna
            osv. Sammataget är läget oroande när det gäller utveckling och
            sysselsättning i Östergötland. Konsekvenserna av nedgången i sysselsättningen
            kan bl. a. avläsas i omfattande arbetslöshet bland kvinnor och
            ungdom. Vidtagna och signalerade åtstramningar på den offentliga
            sektorn kommer att leda till ytterligare negativa konsekvenser
            för sysselsättningen. Måste den negativa utvecklingen i Östergötland
            fortsätta eller finns förutsättningar att vända utvecklingen?
            Det finns särskilda förutsättningar för en positiv utveckling
            i länet om de tillvaratas. Möjligheterna att utveckla alternativ
            produktion för att öka den civila andelen av sysselsättningen
            och ersätta förlorade industrijobb gynnas av förekomsten av universitet
            och teknisk högskola med forskningsresurser. Den militära flygplansindustrins
            resurser bör kunna komma till användning för utvecklingen inom
            områden som energi, kollektivtrafik, miljö och sjukvård. Förekomsten
            av data- och elektronikindustri ger möjligheter att utveckla ett
            elektroniskt datatekniskt centrum. Den omfattande jordbruks- produktionen
            utgör grunden för en vidareförädling av jordbruksprodukter. Inom
            träindustri och pappersindustri bör finnas förutsättningar för
            vidare- förädling av produkter. Ännu befintliga kunskaper inom
            textilbranschen bör tillvaratas osv. För att bryta den negativa
            utvecklingen och skapa nya arbetstillfällen är det dock nödvändigt
            att inom ramen för en nationell planering beakta de speciella
            problem och förutsättningar som kännetecknar regionen. Ökade resurser
            till det samhällsorgan som har att utarbeta länsplaner behövs.
            Det är också nödvändigt med riktade statliga insatser för att
            främja utvecklingen i regionen. Samordning av forsknings- och
            utvecklingsresurserna behövs. Genom att till ett sådant forsknings-
            och utvecklingsarbete knyta företrädare för arbetares och tjänstemäns
            fackliga organisationer kan viktiga erfarenhe- ter tillvaratas.
            Det är angeläget att riksdag och regering aktivt verkar för att
            möta problemen och tillvarata förutsättningarna. Ett åtgärdsprogram
            fordras. Genom en sådan satsning på Östgötaregionen med dess speciella
            struktur skulle också värdefulla erfarenheter vinnas när det gäller
            utveck- lingsarbete med beaktande av särskilda problem och förutsättningar
            i olika delar av landet. Östgötaregionen är från flera synpunkter
            lämpad som projekt. Med hänvisning till det anförda föreslås att
            riksdagen beslutar att hos regeringen hemställa om initiativ för
            utformning av ett åtgärdsprogram för utveckling och sysselsätt-
            ning i Östergötland på grundval av länets speciella struktur,
            i enlighet med vad som anförts i motionen.
          </p>
          <p xml:id="i-HU7zremDb7qUyXS1A5nZkw" type="date">
            Stockholm den 21 januari 1982
          </p>
          <div xml:id="i-WWN67SxPy2mdcnvw1YNPcg" type="signatureBlock">
            <p xml:id="i-3ZstDFJTdhsa98bdLQrDFv" who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
          </div>
        </div>
      </div>
    </body>
  </text>
</TEI>
