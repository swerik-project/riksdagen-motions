<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0215/mot_200203_MJ_0215-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            30
          </p>
          <p>
            2002/03 mnr: MJ215 pnr: mp507
          </p>
          <p>
            Motion till riksdagen 2002/03:MJ215
          </p>
          <p>
            a 2) ar Feltzing och Helena Hillar Rosenqvist mp
          </p>
          <p>
            Skadliga kemikalier i babyprodukter
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om att babyprodukter inte skall innehålla ämnen
            som är skadliga för hälsan. 2. Riksdagen tillkännager för regeringen
            som sin mening vad som i motionen anförs om att babyprodukter
            inte skall innehålla produkter som är skadliga för miljön. 3.
            Riksdagen tillkännager för regeringen som sin mening vad som i
            motionen anförs om att babyprodukter inte bör innehålla produkter
            som är allergiframkallande. 4. Riksdagen tillkännager för regeringen
            som sin mening vad som i motionen anförs om att babyprodukter
            inte bör innehålla ämnen som är cancerframkallande.
          </p>
          <p>
            5. Riksdagen tillkännager för regeringen som sin mening vad som
            i motionen anförs om att kriterier för skadliga kemikalier bör
            tas fram för produkter som används till små barn.
          </p>
          <p>
            Babyns hälsa
          </p>
          <p>
            Små barn och speciellt då barn i babyåldern utsätts dagligen
            för skadliga kemikalier. Babyns hud är tunnare än en vuxens och
            ämnen som läggs på huden tas mycket lätt upp av den ömtåliga babykroppen.
            Många av dagens kemikalier har allvarliga följdverkningar för
            hälsan och kan vara allergiframkallande och även i vissa fall,
            i ett längre perspektiv, cancerframkallande. Denna motion grundar
            sina fakta om kemikalier i produkter som används till babyar på
            en rapport från Svenska Naturskyddsföreningen och från danska
            Grön information samt Kemikalieinspektionens hemsidor.
          </p>
          <pb facs="riksdagen-motions-pdf/data/200203/mot_200203_MJ_0215/mot_200203_MJ_0215-0002.pdf"/>
          <p>
            2002/03:MJ215
          </p>
          <p>
            31
          </p>
          <p>
            Produkter som har undersökts är tvättservetter, barnschampon,
            barntvålar, babyolja, babybad, barnlotion och babysalva. Tvättservetter
            är ofta rekommenderade av barnavårdscentraler att användas till
            daglig tvättning av babyns stjärt. Totalt har 70 olika produkter
            testats och av dem nio olika tvättservetter. Av dessa nio undersökta
            servetter klarade sig endast en sorts tvättservett när det gällde
            att inte vara skadlig för hälsan eller miljön. Av de 70 olika
            produkterna som testades klarade endast 12 produkter de uppställda
            miljö- och hälsokraven. Det tycks onödigt att produkter som skall
            användas på en tunn och mottaglig hud, som en babys, använder
            onödiga färgämnen och parfymer. Många färgämnen är dessutom mycket
            hälsoskadliga och är också tveksamma ur miljösynpunkt. Kraven
            från tillverkarna av produkterna är ofta att de skall klara lagringstider
            på mer än 2,5 år. Därför används många gånger flera sorters konserveringsmedel
            t.ex. i samma schampo. Av fjorton schamposorter klarar sig endast
            fyra stycken p.g.a. hälso- och miljökraven.
          </p>
          <p>
            Större krav på produkter som används på våra små barn
          </p>
          <p>
            Miljömässigt kan ett ämne godkännas men ändå vara hälsoskadligt
            för det lilla barnet. Då små barn äter, dricker och andas tar
            de lättare upp kemiska ämnen i kroppen, mycket mer än vi vuxna,
            i förhållande till sin kroppsvikt och kroppsstorlek. De produkter
            som motionen handlar om består ofta av kemiska ämnen med någon
            organisk bas, och de ska inte få vara skadliga för hälsan. Hälsoskadliga
            blir dessa produkter om de ingående ämnena är allergiframkallande,
            kan orsaka cancer eller är genotoxiska, samt att de kan ha en
            hormonpåverkan. Ett ämne som släpps ut i naturen från produkter
            avsedda att användas på barn kan också påverka vår miljö genom
            att vara ackumulerbart i den biologiska sfären och giftigt för
            vattenlevande organismer, samt att de kan binda tungmetaller.
            Det som drabbar miljön drabbar också barnen i förlängningen.
          </p>
          <p>
            Ämnen på huden kommer in i blodomloppet
          </p>
          <p>
            Allt som strykes ut och läggs på huden sugs upp av de kapillära
            blodkärlen och kommer in i blodomloppet och ut i cellerna. Därför
            är det viktigt vilka ämnen som används i de olika babyprodukterna.
            En del av produkterna är sådana som sköljs av, såsom tvål och
            schampo, medan andra stannar kvar på huden, tillsammans med de
            ingående ämnena, och kan verka på huden ett tag. Sådana är tvättservetter,
            lotion och salvor, som tillåts verka längre tid och alltså har
            högre påverkan.
          </p>
          <pb facs="riksdagen-motions-pdf/data/200203/mot_200203_MJ_0215/mot_200203_MJ_0215-0003.pdf"/>
          <p>
            Exempel på kemiska ämnen som ingår i babyprodukterna
          </p>
          <p>
            I en del babyoljor finns isopropylmyristrat, cetylalkohol, paraffinolja
            och propylenglykol, av vilka några är petroleumprodukter. I babybad
            finns ämnen som inte skall förekomma i barnprodukter och som avger
            formaldehyd, vilken både är allergiframkallande och misstänkt
            cancerogent. I ett av babybaden har hittats ett färgämne som endast
            kortvarigt bör komma i kontakt med hud. Många babysalvor innehåller
            ämnen som är hälsovådliga, bl.a. ammoniumlaurylsulfat och butylparaben.
            Barnlotionprodukterna klarar inte hälso- och miljökraven helt
            och varierar med innehåll. Schampo och balsam är näringsrika och
            därför behövs konserveringsmedel för hållbarhetens skull. Flera
            konserveringsmedel är dock giftiga, såsom exempelvis metylisotiazolinon
            som är kraftigt bakteriedödande. Istället för mängder med konserveringsmedel
            kunde ett bäst före datum användas på produkterna. Kraftigt bakteriedödande
            medel kan i framtiden visa sig ge bekymmer i form av bakteriestammar
            som blir resistenta.
          </p>
          <p>
            Barntvål får i undersökningen många anmärkningar och av tolv
            tvålar klarar sig endast en tvål. Framförallt är det de flytande
            tvålarna som innehåller flera olika konserveringsmedel. I över
            hälften av tvålarna förekommer en tensid som har försetts med
            varning för misstänkt
          </p>
          <p>
            cancerogenicitet. Tvättservetter säljs och används flitigt av
            babyföräldrar. Tyvärr innehåller ett stort flertal av de olika
            sorterna starka och miljö- och hälsoskadliga konserveringsmedel
            av flera olika slag. Det mest uppmärksammade är triklosan, som
            våra svenska myndigheter avråder från att använda i andra sammanhang.
            Ämnen som binder tungmetaller finns också representerade.
          </p>
          <p>
            Varning för skadliga kemikalier i produkter som används till
            små barn bör utfärdas
          </p>
          <p>
            Riksdagen bör tar fram kriterier för användning av kemiska ämnen
            i babyprodukter. Vad som ovan sagts om små barns högre känslighet
            för yttre påverkan på huden bör medtas i en rekommendation för
            ämnen ingående i produkter till små barn. Hänsyn bör också tas
            till försiktighetsprincipen i ett längre perspektiv. De hälsoskadliga
            ämnena samt misstänkt cancerogena ämnen och allergiframkallande
            ämnen bör förbjudas i produkter framställda för användning till
            små barn. Av hänsyn till den yttre miljön och att många ämnen
            kan skada miljön i ett kortare eller längre perspektiv så bör
            även dessa ämnen avvecklas.
          </p>
          <p>
            2002/03:MJ215
          </p>
          <p>
            32
          </p>
          <pb facs="riksdagen-motions-pdf/data/200203/mot_200203_MJ_0215/mot_200203_MJ_0215-0004.pdf"/>
          <p>
            2002/03:MJ215
          </p>
          <p>
            Stockholm den 14 oktober 2002
          </p>
          <p>
            Barbro Feltzing (mp) Helena Hillar Rosenqvist (mp)
          </p>
          <p>
            33
          </p>
        </div>
      </div>
    </body>
  </text>
</TEI>
