<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SfU-00254">
  <teiHeader>
    <fileDesc>
      <titleStmt>
        <title>En individualiserad föräldraförsäkring</title>
        <author corresp="i-D8B2Xf6UADbqciPHrqFxSc">av Birgitta Ohlsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En individualiserad föräldraförsäkring</title>
          <idno type="rdwebb">GQ02Sf254</idno>
          <rs type="number">Sf254</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GQ02Sf254/text</ref>
          <ref type="dokument_url_html">http://data.riksdagen.se/dokument/GQ02Sf254</ref>
          <ref type="dokumentstatus_url_xml">http://data.riksdagen.se/dokumentstatus/GQ02Sf254</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FjuJH8uENtbfj183V6YATi" type="signed"/>
        <correspContext corresp="i-FjuJH8uENtbfj183V6YATi">
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-DEvTU1CT6B5zJEgxrSWqQ6" type="referral">
          <date when="2002-10-30"/>
        </correspAction>
        <correspAction xml:id="i-4kVU4puRUcWqaRV6UbK2Bh" type="dismissal">
          <date when="2002-10-30"/>
        </correspAction>
        <correspAction xml:id="i-U6CeM7w6gKTurinfwwyUH9" type="submission">
          <date when="2002-10-23"/>
        </correspAction>
        <correspAction xml:id="i-9Bk4F2mwf3wQWZ3ZhAXvGD" type="assigned"/>
        <correspContext corresp="i-9Bk4F2mwf3wQWZ3ZhAXvGD">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Sf_0254/mot_200203_Sf_0254-0001.pdf"/>
      <div xml:id="i-XWpxsoNWxKZWWvxF5LmhyB" type="motHeader">
        <div xml:id="i-WrRUmFwanDiNFUx8gcQYdo" type="motTitle"/>
        <div xml:id="i-Ua47TURUvfzmEFx512RMY3" type="motSubmissionInfo"/>
      </div>
      <div xml:id="i-5XXxw6abZc2b2h5wPuG5Uv" type="motBody">
        <div xml:id="i-Bgiq4brrkHabfUybCXX5Zm">
          <p xml:id="i-CH1FzhNqtynfreYY77V3Zj">
            2002/03 mnr: Sf254 pnr: fp713
          </p>
          <p xml:id="i-UE36qMeY2D54ZMr2G7TcvU">
            Motion till riksdagen 2002/03:Sf254
          </p>
          <p xml:id="i-q3pB2tqdppDGoJdawSVXP">
            av Birgitta Ohlsson (fp)
          </p>
          <p xml:id="i-BkuwFQGpWkSBF4u18bP85o">
            En individualiserad föräldraförsäkring
          </p>
          <p xml:id="i-HVAGce4h8n8RQSacF3p4di">
            Förslag till riksdagsbeslut
          </p>
          <p xml:id="i-3eZry1pPEqi4yaxM6yyMhb">
            1. Riksdagen tillkännager för regeringen som sin mening vad i
            motionen anförs om en individualiserad föräldraförsäkring. 2.
            Riksdagen tillkännager för regeringen som sin mening vad i motionen
            anförs om att inte fortsätta utbyggnaden av föräldraförsäkringen.
          </p>
          <p xml:id="i-DzAGFVAo4UYi97z4Qjgf3c">
            Jämställdhet mellan könen
          </p>
          <p xml:id="i-JXvAJ6rpWPV7ogJZ55Ux9e">
            Arbetsmarknaden är långtifrån jämställd i dagens Sverige. Kvinnor
            tjänar i de flesta yrken mindre än män; i yrken som = företagsekonom,
            personaltjänsteman, säljare, inköpare och mäklare är kvinnors
            löner till exempel under 80 procent av männens enligt SCB och
            Medlingsinstitutet. Det är även en försvinnande liten andel av
            de svenska företagsledarna och styrelseledamöterna, inte minst
            i börsbolagen, som är kvinnor. De här skillnaderna, både i lön
            och status, uppstår dock inte i ett vakuum. Det är enskilda individers
            agerande på de olika samhälleliga arenorna, starkt influerade
            av gammeldags könsroller i vårt manssamhälle, som styr detta.
            För nyutexaminerade är till exempel kvinnolönerna ofta nästan
            lika höga som männens. Den stora skillnaden mellan könen uppstår
            vanligen när barnen kommer. Det är även när barnen kommer som
            den stora arbetsfördelningen i familjerna förändras — kvinnan
            ökar sitt arbete i hemmet och minskar det på arbetsmarknaden;
            mannen ökar sitt på arbetsmarknaden och minskar sitt i hemmet.
            För den som vill se ett mer jämställt samhälle borde därför fokus
            vara klart: det är i samband med barnens födelse som något händer.
            Det privata är politiskt. Därför är det där man bör agera för
            att samhället ska bli mer jämställt. För den som önskar sig ett
            mer jämställt samhälle borde det stå klart att både det obetalda
            arbetet inom familjen och det betalda på arbetsmarknaden
          </p>
          <p xml:id="i-3ejphQGQnBsXrEKv6sL9Rw">
            19
          </p>
          <pb facs="riksdagen-motions-pdf/data/200203/mot_200203_Sf_0254/mot_200203_Sf_0254-0002.pdf"/>
          <p xml:id="i-PpNeZTpYLUqr1UQnz1FXQH">
            2002/03:Sf254
          </p>
          <p xml:id="i-So5LEEaJ1axx9ETP3yG6pA">
            20
          </p>
          <p xml:id="i-2x6zXcaq74uwiY8bWazBRK">
            måste fördelas jämt mellan könen. Som vi vet är det idag långt
            dit. Kvinnor gör ett mycket större arbete i hemmen och männen
            på arbetsmarknaden.
          </p>
          <p xml:id="i-FTijPLi2SA1LZQRNjQNTh1">
            Föräldraförsäkringen och jämställdheten
          </p>
          <p xml:id="i-Mk9C3ZZMj3hoHK9HqPUCBF">
            Sedan män fick rätt till föräldraledighet har det hänt en hel
            del, inte minst har männens andel av uttagen av föräldraförsäkringen
            sakta men säkert stigit. Till det har säkert införandet av den
            första pappamånaden bidragit. Fortfarande är det dock en mycket
            liten andel av föräldraförsäkringen som tas ut av män. I september
            i år togs till exempel bara 17,8 procent av föräldraledigheten
            ut av män. Över helåret tar nu männen ut lite över 15 procent
            av alla uttagna dagar. Den internationella forskningen visar att
            föräldraförsäkringen har olika effekter på kvinnornas inkomster
            beroende på hur länge de är föräldralediga. Till exempel visar
            nationalekonomen Christopher J. Ruhm i en studie genomförd på
            data från flera europeiska länder under perioden 1969-93 att kortare
            föräldraledigheter inte har någon effekt på kvinnors löner jämfört
            med mäns, medan längre har det. Det visar att en förlängning av
            föräldraförsäkringen riskerar att leda till en än sämre löne-
            och arbetsmarknad för kvinnor. En annan slutsats som går att dra
            av det är att det som med stor sannolikhet gynnar jämställdheten
            mest är att bägge föräldrarna tar ut en lika stor andel av föräldraförsäkringen.
            Att fortsätta på den strategi som regeringen har valt — bygga
            ut med fler pappamånader — är behjärtansvärt men kommer inte att
            lösa några grundläggande maktproblem. Det innebär bara att mammorna
            kommer att fortsätta att vara hemma under merparten av tiden och
            papporna kommer att fortsätta att exempelvis förlänga sin semester
            genom att ta ut föräldraledighet. Strategin måste vara en annan.
            Det måste vara en strategi som syftar till att kvinnor och män
            tar ett lika stort ansvar för barn och hem. Och det enda förslag
            som leder till det är en individualisering av föräldraförsäkringen.
            Alternativt = till att individualisera föräldraförsäkringen har
            det förts fram ett antal andra förslag till hur pappornas uttag
            av föräldraförsäkringen skall höjas: högre tak i försäkringen
            och en pappapremie är de senaste förslagen. Dessa förslag, som
            i sig är väldigt bra i sammanhanget, bygger på tanken att papporna
            behöver få stimulans till att vara hemma, till exempel sägs det
            vara den låga ersättningen som gör att papporna inte tar ut fler
            föräldradagar. Framför allt stämmer det inte i verkligheten, det
            är i de familjer där man förlorar mest på att papporna är hemma
            som det är vanligast att mannen väljer att vara hemma. Därför
            räcker det inte med dessa förslag. Även den som anser att en individualiserad
            föräldraförsäkring är ett för stort ingrepp i familjen borde betänka
            vad som är alternativet: att ha en föräldraförsäkring som bidrar
            till en ökad ojämställdhet mellan könen. Självfallet borde statliga
            system vara utformade så att jämställdheten och individers frihet
            att utvecklas, utan tyngande och cementerande könsroller gynnas,
            inte missgynnas.
          </p>
          <pb facs="riksdagen-motions-pdf/data/200203/mot_200203_Sf_0254/mot_200203_Sf_0254-0003.pdf"/>
          <p xml:id="i-AhQRKu8UbPmhU3kjdZfp5L">
            En liberalfeministisk politik
          </p>
          <p xml:id="i-Qt1k1EqF7SVXz2Qku1u5Mx">
            En radikal liberal feministisk politik måste vara grundad i individualismen.
            En individualiserad föräldraförsäkring svarar just mot det kravet,
            precis som särbeskattning gör det. Inga andra försäkringar i samhället
            är heller kollektiva. Ju mer välfärdsstaten individualiserats
            genom åren desto mer har det gynnat jämställdheten. I en individualiserad
            liberal politik är det enskilda personer som är utgångspunkten,
            det kan aldrig vara något kollektiv såsom till exempel familjen.
            Det är därför hög tid att öka jämställdheten i Sverige. Bäst görs
            det genom att föräldraförsäkringen individualiseras inom dagens
            omfång.
          </p>
          <p xml:id="i-WffH46xEYJvTNmWUnRZnkz">
            Stockholm den 21 oktober 2002 Birgitta Ohlsson (fp)
          </p>
          <p xml:id="i-He9dihi7cPskEA67xm5wBs">
            2002/03:Sf254
          </p>
          <p xml:id="i-B6yhyHC3W93m5b1Ve5oW1v">
            21
          </p>
        </div>
      </div>
    </body>
  </text>
</TEI>
