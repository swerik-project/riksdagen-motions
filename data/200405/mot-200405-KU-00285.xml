<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00285">
  <teiHeader>
    <fileDesc>
      <titleStmt>
        <title>Liberala författningsreformer</title>
        <author corresp="i-NZES3NTTAs3ZaBTU3RVkYE">av Lars Leijonborg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Liberala författningsreformer</title>
          <idno type="rdwebb">GS02K285</idno>
          <rs type="number">K285</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K285/text</ref>
          <ref type="dokument_url_html">http://data.riksdagen.se/dokument/GS02K285</ref>
          <ref type="dokumentstatus_url_xml">http://data.riksdagen.se/dokumentstatus/GS02K285</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-8eznoqP6pLNBjC4Q11VtkC</idno>
            <name>Marita Aronson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-P9fVT6wJo29FgZWPQLxr6o</idno>
            <name>Anna Grönlund Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JjQFrSUV9FvRsr7mj9jf7Q" type="signed"/>
        <correspContext corresp="i-JjQFrSUV9FvRsr7mj9jf7Q">
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-LDb1GxQGG47N4mNNZ13jSZ"/>
          <note type="signatory" corresp="i-8eznoqP6pLNBjC4Q11VtkC"/>
          <note type="signatory" corresp="i-P9fVT6wJo29FgZWPQLxr6o"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-UnkrZ3NAvoWXY6Krxbkudq"/>
          <note type="signatory" corresp="i-CwVjNqMneZm6zhJTP798e5"/>
          <note type="signatory" corresp="i-BijAhigzcR1MHdRoo4YtH5"/>
          <note type="signatory" corresp="i-7MKpZ19NfCt1YZ3XeZaHk3"/>
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction type="referral" xml:id="i-8R8dfmGiXj1iwtZGQ7Xf2h">
          <date when="2004-10-14"/>
        </correspAction>
        <correspAction type="dismissal" xml:id="i-3VW2c5HqXT8B6bMhGUvhia">
          <date when="2004-10-14"/>
        </correspAction>
        <correspAction type="submission" xml:id="i-jhG7XPKEU27XWsgusWeQX">
          <date when="2004-10-05"/>
        </correspAction>
        <correspAction type="assigned" xml:id="i-WpSZx1Vy8jPvM5QgbukmSb"/>
        <correspContext corresp="i-WpSZx1Vy8jPvM5QgbukmSb">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_285/mot_200405_K_285-0001.pdf"/>
      <pb facs="riksdagen-motions-pdf/data/200405/mot_200405_K_285/mot_200405_K_285-0001.pdf"/>
      <div type="motHeader" xml:id="i-FUozAHxaojXyvJDQv3bGnw">
        <div type="motTitle" xml:id="i-5EANiHWYb4up5QGziMxS7K"/>
        <div type="motSubmissionInfo" xml:id="i-9F6Wfb4q3yd6nngNhH3u1B"/>
      </div>
      <div type="motBody" xml:id="i-3k7i6rBAWjuaqH9iR8kxVh">
        <div xml:id="i-8wasoF8WAxKU4Mxp3pEQCv">
          <p xml:id="i-NhzUQPMc39xgVy5rzRs7aH">
            2004/05 mnr: K285 pnr: fp012
          </p>
          <p xml:id="i-THTZeyQyTCRjh6xtiEV2Hh">
            Motion till riksdagen 2004/05:K285
          </p>
          <p xml:id="i-CVV56FkpccFZQNi9jR8wsZ">
            av Lars Leijonborg m.fl. (fp)
          </p>
          <p xml:id="i-WkUhn1Xcjz2tpUCgvubETo">
            Liberala författningsreformer
          </p>
          <p xml:id="i-SnewGUds6hoJSEGo54Te5r">
            Sammanfattning
          </p>
          <p xml:id="i-QKrR5NawQK9wFpdGFWtbHC">
            Sverige behöver en genomgripande diskussion om en ny författning.
            Regeringen beslutade i juli 2004 om direktiv för den utredning
            som ska göra en samlad översyn av regeringsformen. Det ligger
            i linje med vad Folkpartiet har krävt under flera år. Den parlamentariska
            kommittén som ska göra en översyn av regeringsformen ska redovisa
            sitt förslag först i slutet av 2008. Vi tar i denna motion upp
            frågor som vi bedömer inte berörs i eller ligger vid sidan av
            direktiven. (För en samlad bild av Folkpartiet liberalernas författningspolitik,
            se exempelvis våra motioner från förra riksmötet, 2003/04:K290
            och 2003/04:K289). Hit hör frågor om formerna för författningsöversynen
            (”författningskonvent”), utvecklad e-demokrati och frågan om EU-parlamentarikernas
            yttranderätt i riksdagen. Men det rör också en rad spörsmål som
            hänger samman med kontroll och granskning av den offentliga makten:
          </p>
          <p xml:id="i-Rhoh1yyDctDkmbSC9QbmWa">
            e Vissa aspekter beträffande kontrollen av regeringens EU-politik,
            + ett öppnare tillsättningsförfarande vid val av riksrevisorer,
            e — inrättande av kommunala ”konstitutionsutskott”, särskilda
            granskningsnämnder, för att granska kommunledningen ur ett konstitutionellt
            perspektiv, « — tillskapande av en oberoende kommunal revision,
            + en samordning av ombudsmannaämbetena, « ett renodlande av Justitiekanslerns,
            JK:s, roll till att endast vara regeringens företrädare och +
            en översyn av lagar och regler i syfte att stärka riksdagens roll
            som granskare.
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0002.pdf"/>
          <p xml:id="i-78tngBnhx2wHTTAfuYkLAg">
            2004/05:K285
          </p>
          <p xml:id="i-4juXbQ7JrgquaMj6EYwHLZ">
            Förslag till riksdagsbeslut
          </p>
          <p xml:id="i-BHQTv3gmVNba5Uek2H3MGg">
            1. Riksdagen tillkännager för regeringen som sin mening vad i
            motionen anförs om att ett konvent eller konventsliknande organ
            tillkallas vid sidan av och/eller i nära anslutning till den parlamentariskt
            sammansatta kommittén. 2. Riksdagen tillkännager för regeringen
            som sin mening vad i motionen anförs om att utveckla e-demokratin.
            3. Riksdagen tillkännager för regeringen som sin mening vad i
            motionen anförs om EU-parlamentarikernas yttranderätt i riksdagen.
            4. Riksdagen tillkännager för regeringen som sin mening vad i
            motionen anförs om utredning och analys av en skärpning av praxis
            eller eventuellt tydligare kodifiering av hur riksdagens synpunkter
            till regeringen i EU- frågor skall efterföljas. 5. Riksdagen tillkännager
            för regeringen som sin mening vad i motionen anförs om att strama
            upp rutinerna för verkställande av riksdagsbeslut. 6. Riksdagen
            beslutar om ett mer öppet tillsättningsförfarande vid val av
          </p>
          <p xml:id="i-MU7R2KVcWyQCJjDmyK1jmT">
            riksrevisorer. 7. Riksdagen tillkännager för regeringen som sin
            mening vad i motionen anförs om att införa en oberoende kommunal
            revision. 8. Riksdagen tillkännager för regeringen som sin mening
            vad i motionen anförs om kommunala ”konstitutionsutskott”. 9.
            Riksdagen tillkännager för regeringen som sin mening vad i motionen
            anförs om en samordning av ombudsmannaämbetena. 10. Riksdagen
            tillkännager för regeringen som sin mening vad i motionen anförs
            om en översyn i syfte att renodla Justitiekanslerns roll. 11.
            Riksdagen tillkännager för riksdagsstyrelsen som sin mening vad
            i motionen anförs om en översyn av regler och bestämmelser i syfte
            att stärka riksdagens roll som granskare.
          </p>
          <p xml:id="i-Vasgjf7ishqjGfvBf4kwHD">
            Inledning
          </p>
          <p xml:id="i-MN6ukeYLhhT4F7biBCyDBA">
            Hur hänger det politiska systemet ihop? Vem bär ansvar för vad?
            Hur är makten fördelad mellan aktörerna? Hur griper institutionerna
            in i varandra och hur kommer besluten till? Besked i sådana frågor
            söker man ofta i grundlagen men är svåra att finna. Konstitutioner
            kan ge skenbart enkla, men ofullständiga, svar. Under senare år
            har den konstitutionella debatten intensifierats. En lång rad
            förslag till örändringar av grundlagen — mer eller mindre långtgående
            — har presenterats i det offentliga samtalet både av forskare
            och praktiskt verksamma politiker. Sverige behöver en genomgripande
            diskussion om en ny författning. Demokratins spelregler måste
            på nytt sättas under debatt. Folkpartiet har under en längre tid
            förespråkat en översyn av författningen. Därför välkomnar vi regeringens
            beslut att på nytt låta utreda regeringsformen. Den
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0003.pdf"/>
          <p xml:id="i-AgF4XqzGPj6Pwq4VFGJYas">
            parlamentariska kommitté som skall svara för detta skall redovisa
            sitt förslag örst i slutet av 2008. Det finns frågor som inte
            direkt berörs i eller ligger vid sidan av direktiven. Hit hör
            frågor om författningskonvent, utvecklad e- demokrati och EU-parlamentarikernas
            yttranderätt i riksdagen. Dessa frågor behandlar vi i denna motion.
            Av avgörande betydelse för en fungerande demokrati är kraften
            i den politiska kontrollen av makten. Politisk kontroll är ett
            mångtydigt begrepp. Två huvudvarianter kan urskiljas, dels den
            som det allmänna utövar genom olika organ — ”offentlig kontroll”,
            dels den övervakning som bedrivs inom det politiska systemet för
            att uppdragsgivare skall kunna lita på sina uppdragstagare och
            få klart för sig vad de åstadkommer — ”demokratisk kontroll”.
            Demokratisk kontroll kan, som professor Daniel Tarschys framhåller
            i skriften ”Huru skall statsverket granskas? — Riksdagen som arena
            för genomlysning och kontroll” (Ds 2002:58), anta olika skepnader.
            Först och främst finns det förstås olika nivåer. Folkets övervakning
            av riksdagen baseras i stor utsträckning på massmediernas rapportering,
            medan de senare leden i kedjan — riksdagens övervakning av myndigheterna
            och myndigheternas inre kontroller — i större och gradvis växande
            utsträckning bygger på olika former av redovisning, rapportering
            och revision. Det hindrar inte att massmediernas bevakning spelar
            stor roll också för senare former av kontroll. En hel del tillsyn
            är, som Daniel Tarschys framhåller, högst flegmatisk och skärps
            först när det kommer larmsignaler om att något är på tok. En annan
            distinktion handlar om arten av övervakning. Kontrollbegreppet
            är påfallande mångtydigt. Spänner man ut det i en riktning stöter
            man på ett antal former av systematisk efterhandsgranskning som
            går under sådana namn som uppföljning, utvärdering, revision,
            översyn eller policyanalys. Spänner man ut det i en annan riktning
            täcker det istället ett fält som rymmer både uppsikt och styrning.
            I dagligt tal betyder kontroll därmed lite av varje. Under senare
            år har tecknen på missförhållanden i den offentliga maktutövningen
            varit många. Regeringen struntar helt sonika i att verkställa
            många av riksdagens beslut. Regeringen bedriver stundom en EU-politik
            i strid med riksdagens vilja. Utnämningsmakten missbrukas (till
            denna fråga återkommer Folkpartiet i en annan motion). I flera
            kommuner har skandaler avslöjats där missbruk av skattebetalarnas
            pengar kunnat konstateras. Förklaringarna är flera. En viktig
            orsak är att ett parti, Socialdemokraterna, inte bara självt utan
            också av många andra har uppfattats ha monopol på makten. Ett
            långt, nästan oavbrutet, innehav av regeringsmakten såväl i riket
            som i många kommuner och landsting har lett till mönster och beteenden
            som är skadliga för ett fungerande, vitalt demokratiskt styrelseskick.
            Sverige riskerar att förvandlas till en ”enpartidemokrati”. Den
            risken kan undanröjas enbart om Sverige får ett regimskifte på
            alla beslutsplan. Men kontrollen av den offentliga maktutövningen
            måste också skärpas kraftigt. ”Sverige har en i internationellt
            perspektiv svag kontrollmakt”, konstaterade den förvaltningspolitiska
            kommissionen 1997. Ett annat väsentligt skäl till missförhållandena
            är att mekanismerna för granskning av
          </p>
          <p xml:id="i-jdSyEVyXmQmzw9oi5oHaC">
            2004/05:K285
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0004.pdf"/>
          <p xml:id="i-VeHJizEAhepp7EoStX6JwU">
            2004/05:K285
          </p>
          <p xml:id="i-LNmpk2ZmcbS539LZBBkXAZ">
            vårt styrelseskick är för svaga. Därtill kommer att inslaget
            av maktdelning är för begränsat. Den offentliga makten måste delas
            på fler instanser som kan kontrollerna och vakta på varandra.
          </p>
          <p xml:id="i-W7dYM3K7Z6vt3YHDbC21kH">
            Sammankalla ett konvent vid sidan av den parlamentariska kommittén
          </p>
          <p xml:id="i-SggMZZGYPGHBaghcEb9egp">
            En av demokratins största utmaningar just nu är att minska avståndet
            mellan väljare och valda. En ny svensk författning måste bygga
            på ett brett deltagande i hela det svenska samhället. I arbetet
            med att ta fram grundlagen bör därför nya, mindre traditionella
            metoder prövas. Folkpartiet har därför tidigare föreslagit att
            ett svenskt författningskonvent skulle inkallas för att arbeta
            fram ett förslag till ny grundlag. Konventet tänktes bestå av
            representanter från olika delar av landet, inte enbart eller kanske
            ens främst från de etablerade politiska partierna. Föreningar
            och organisationer av skilda slag skulle, exempelvis, bjudas in
            att skicka delegater till konventet. En förebild i närtid är det
            tillvägagångssätt som Europeiska unionen valde för att utarbeta
            ett nytt konstitutionellt fördrag. Förslaget har tagits fram av
            ett europeiskt konvent med bred representation från de olika medlemsländerna.
            Arbetetsklimatet i konventet har beskrivits som konstruktivt och
            fruktbart. I direktiven till den kommande författningsutredningen
            (dir. 2004:96) har regeringen framhållit att kommittén ”har en
            viktig uppgift i att skapa debatt och stimulera det offentliga
            samtalet om författningspolitiska frågor och om det svenska folkstyret.
            Kommittén bör därför bedriva sitt arbete under stor öppenhet och
            stimulera en författningspolitisk diskussion i hela det svenska
            samhället.” Dessutom poängteras att kommittén ”är oförhindrad
            att arbeta med referens- och arbetsgrupper”. Den tonvikt som läggs
            i direktiven vid öppenhet gentemot det omgivande samhället är
            viktig. Men tanken är ofullgången i regeringens direktiv. Givet
            hur regeringen nu har tänkt att utredningsarbetet ska läggas upp,
            bör idén om öppenhet, referens- och arbetsgrupper fullföljas genom
            att ett konvent eller konventsliknande organ tillkallas vid sidan
            av och/eller i nära anslutning till den parlamentariskt sammansatta
            kommittén. Konventet skulle kunna göra viktiga inspel till kommitténs
            arbete.
          </p>
          <p xml:id="i-WRfjG9vVKfdB9fygLSx2oK">
            Utveckla e-demokratin
          </p>
          <p xml:id="i-LaC8xAzLCbVYM1GgB4ttUn">
            När de = traditionella deltagandeformerna (möten, «demonstrationer,
            namninsamlingar med mera) tappar mark krävs nya metoder för att
            manifestera politiska åsikter och kanalisera politiskt engagemang.
            Den nya informationstekniken har fått ett stort genomslag inom
            näringslivet,
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0005.pdf"/>
          <p xml:id="i-WoWtH3XtNhXeJxChMMEeSv">
            massmedierna, utbildningen och forskningen. I politiska sammanhang
            utnyttjas dock knappast dess fulla potential — ännu. Informationstekniken
            kan inte ersätta de etablerade kanalerna men utgör ett värdefullt
            komplement, inte minst när det gäller att locka nya grupper, särskilt
            ungdomar, till politiken. I det moderna samhället är tid en bristvara.
            Med hjälp av ny teknik får fler människor, som inte annars skulle
            ha haft den möjligheten, utrymme att delta i den politiska processen.
            Avståndet mellan väljare och valda krymper. Inte bara partierna,
            utan också offentliga myndigheter och institutioner måste ta till
            sig informationstekniken. Det borde i kommunerna exempelvis vara
            självklart att protokoll från kommunfullmäktiges sammanträden,
            och gärna också förberedande promemorior och partipositioner,
            läggs ut på Internet. Folkpartiet liberalerna välkomnar också
            lokala initiativ att mer direkt använda Internet som ett kommunikationsmedel
            i en opinionsbildnings- och beslutsfattandeprocess. Det är till
            exempel fullt möjligt att genomföra lokala opinionsmätningar,
            inom ett visst område i en kommun, för att inom detta territorium
            utröna medborgarnas uppfattning om en ny detaljplan. Folkpartiet
            liberalerna delar riksdagens revisorers uppfattning om att en
            rad åtgärder måste vidtas för att utveckla rättsinformationssystemet;
            att systemet förses med ett märkningssystem så att det går att
            följa regelverket från lag via förordning till tillämpningsföreskrifter,
            att regeringen utformar ett system för att ange vilken eller vilka
            lagar regeringen grundar sina förordningar på, att regeringen
            utformar en ordning för hur kommunala författningar inom olika
            = lagstiftningsområden ska kunna ingå i rättsinformationssystemet
            samt att regeringen utarbetar förslag till hur EG- rätten ska
            kopplas till rättsinformationssystemet. Vi menar att dessa åtgärder
            är angelägna för att göra beslut lättare tillgängliga för medborgarna,
            vilket i sin tur stärker demokratin.
          </p>
          <p xml:id="i-Wb9dnXmHyebMHEiPk1NSR8">
            En sak som särskilt bör uppmärksammas är personuppgiftslagens
            konsekvenser för möjligheterna till samhällsinformation på Internet.
            Vissa kommuner har en ytterst restriktiv tolkning av personuppgiftslagen,
            och de vägrar därför att ens publicera namnen på kommunfullmäktigeledamöterna
            på kommunens hemsida såvitt inte dessa uttryckligen lämnat sitt
            tillstånd. För oss liberaler är det en orimlig tanke att någon
            skulle kunna utöva ett förtroendeuppdrag anonymt. Regeringen bör
            därför ge Datainspektionen i uppdrag att aktualisera denna fråga
            med Kommunförbundet eller annan lämplig part.
          </p>
          <p xml:id="i-TuhWdanVz451FscE9UbEiv">
            Ge EU-parlamentarikerna yttranderätt i riksdagen
          </p>
          <p xml:id="i-Zh5WmB3buU5U5wxpVxXoH">
            Den moderna demokratin förverkligas samtidigt på en rad nivåer
            — europeisk, nationell och lokal/regional. EU-samarbetet är nödvändigt
            för att vi ska kunna lösa de problem som vi delar med andra folk
            och stater. Det låga deltagandet,
          </p>
          <p xml:id="i-LrBAQwF8QNS2x6u3qZQGve">
            2004/05:K285
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0006.pdf"/>
          <p xml:id="i-4YApweKEQSK2UF1Apef4SM">
            2004/05:K285
          </p>
          <p xml:id="i-CR2gQW9vqg4KbJNHbd1un">
            både i Sverige och utomlands, i valen till Europaparlamentet
            är dock mycket oroande och kan på sikt skada Europaparlamentets
            legitimitet. EU är en organisation med både över- och mellanstatliga
            inslag. Det är därför angeläget att frågor som behandlas i EU
            också debatteras i Sverige på ett helt annat sätt än idag. Folkpartiet
            föreslår att de svenska ledamöterna av Europaparlamentet får möjlighet
            att delta i debatter i den svenska riksdagen som rör EU-politik
            — således att ledamöterna ges yttranderätt i riksdagen. Detta
            vore ett sätt att också i praktiken knyta ihop beslutsfattare
            på olika nivåer. I Nederländerna har idag de holländska EU-parlamentarikerna
            möjlighet att delta i särskilda debatter i det egna nationella
            parlamentet.
          </p>
          <p xml:id="i-7m5yfNXsQ6Ht8e2rbKgqjH">
            Skärp kontrollen av regeringens EU-politik
          </p>
          <p xml:id="i-EyoLHa8rrAJjDMHKqX5otU">
            Regeringen måste hållas i stramare tyglar i Europapolitiken.
            Det visar inte minst regeringens parlamentariskt oförankrade utspel
            i författningsdebatten inom EU om en vald ordförande för Europeiska
            rådet. Regeringen valde att framföra sitt stöd för den modellen
            trots att stöd saknades i riksdagen. Därigenom drev regeringen
            i en viktig fråga i praktiken en EU-politik i direkt strid med
            riksdagen. Det föranledde skarp kritik från konstitutionsutskottet
            i utskottets granskningsbetänkande våren 2003 (2002/03:KU30) och
            våren 2004 (2003/04:KU20). I sistnämnda betänkande har KU även
            uttalat kritik mot utrikesminister Laila Freivalds för att hon
            inte tydligare upplyst EU- nämnden om innehållet i ett brev om
            den gemensamma säkerhets- och örsvarspolitiken från henne och
            tre andra utrikesministrar i EU. Riksdagens arbetsformer för hantering
            av EU-frågorna är för närvarande öremål för behandling i Riksdagskommittén.
            Folkpartiet har under utredningsprocessen bland annat poängterat
            nödvändigheten av att ackutskotten ges ökad tyngd och vidgat ansvar.
            Dessutom har Folkpartiet understrukit vikten av att den subsidiaritetskontroll
            som de nationella parlamenten ska genomföra enligt EU:s nya konstitutionella
            fördrag ges en effektiv och rationell utformning. Folkpartiets
            ståndpunkter i övrigt rörande EU-frågornas hantering i riksdagen
            framgår av vår Europamotion. I fråga om hur riksdagens synpunkter
            till regeringen ska efterföljas, onstaterades i konstitutionsutskottets
            granskningsbetänkande våren 2003 öljande (2002/03:KU30, s. 32):
            ”I riksdagsstyrelsens förslag Riksdagen inför 2000-talet konstaterades
            att praxis har utvecklats så att det inte anses tillräckligt att
            regeringen inte gör något som står i strid med EU-nämndens synpunkter
            utan i stället agerar i enlighet med nämndens råd och ståndpunkter,
            och att Riksdagskommittén — i likhet med riksdagsstyrelsen senare
            — ansåg att denna praxis bör bestå.” Redan den formuleringen ger,
            enligt Folkpartiets uppfattning, klart besked om att riksdagens
            råd till regeringen ska följas. Ändå kan det vara så att formuleringarna
            på denna punkt kan behöva skärpas och tydligare kodifieras. Denna
            fråga bör bli föremål för ytterligare analys och utredning.
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0007.pdf"/>
          <p xml:id="i-EmT9gXrT4xyGyVLkBgot26">
            Skärp tonen mot regeringens trots av riksdagsbeslut
          </p>
          <p xml:id="i-X3iJyoMnLvhmPf7nn1VD4w">
            Våren 2002 beslöt en enig riksdag, på initiativ av skatteutskottet,
            att uppdra åt regeringen att senast i augusti samma år återkomma
            med ett förslag som eliminerade den så kallade pomperipossaeffekten
            som drabbade många småföretagare. Den så kallade pomperipossaeffekten
            uppstod, enligt då gällande skatteregler, bland annat när en företagare
            sålde sitt bolag och fick betalt i aktier som senare blev värdelösa.
            Företagaren tvingades då betala skatt på en vinst som inte längre
            fanns. Ingen regeringsproposition nådde riksdagen före augusti
            månads utgång. Först i november lämnades ett förslag som kunde
            behandlas i riksdagen. Regeringens, främst finansminister Bosse
            Ringholms, agerande anmäldes på liberalt initiativ till granskning
            i riksdagens konstitutionsutskott. I sitt granskningsbetänkande
            från våren 2003 gav också ett enigt utskott finansministern en
            skarp tillrättavisning för sin handläggning av ärendet. Frågan
            om den så kallade pomperipossaeffekten är tyvärr ingen isolerad
            företeelse. Regeringen trotsar gång på gång riksdagens beslut.
            Av regeringens egen redogörelse våren 2004 till riksdagen över
            de skrivelser som riksdagen hade avgivit, framgick att 155 riksdagsbeslut
            ännu inte hade verkställts. Hela 29 av dessa beslut var fem år
            gamla eller ännu äldre. Riksdagen måste skärpa tonen mot det trots
            av riksdagsbeslut som regeringen ägnar sig åt. Regeringen måste
            ges i uppdrag att strama upp sina rutiner för verkställandet av
            riksdagens beslut. I två betänkanden våren 2003 skärpte konstitutionsutskottet,
            på bland annat Folkpartiets förslag, den dittillsvarande synen
            på hur riksdagsbeslut ska följas. Utskottet underströk exempelvis
            att regeringen, om den inte avser att verkställa ett beslut inom
            en tidsram som riksdagen har ställt upp, måste meddela riksdagen
            om dröjsmålet, och skälen därtill, inom den angivna tidsramen.
            Likaledes poängterade utskottet att information från regeringen
            till riksdagen måste ske på ett sådant sätt att den är tillgänglig
            för samtliga riksdagsledamöter. Det räcker inte att regeringen
            för att den ska anses ha fullgjort sin informationsplikt enbart
            informerar exempelvis berört riksdagsutskotts ordförande (2002/03:KU29,
            s. 20 f). Året därpå upprepade konstitutionsutskottet sina synpunkter.
            Utskottet förklarade också att det avsåg att genomföra en särskild
            utvärdering under nu innevarande riksmöte av riksdagens tillkännagivanden
            till regeringen och tillkännagivandenas roll i förhållandet mellan
            riksdagen och regeringen. ”I ett sådant sammanhang kan göras undersökningar
            i fråga om t.ex. utvecklingen när det gäller antalet tillkännagivanden,
            innebörden av tillkännagivandena, hur regeringen följer tillkännagivandena
            och regeringsskiftenas betydelse för efterkommandet av = tillkännagivandena.
            Hanteringen av enstaka tillkännagivanden, som tillkännagivandet
            om individuell kompetensutveckling, kan undersökas särskilt”,
            förklarade utskottet (bet. 2003/04:KU21, s. 21).
          </p>
          <p xml:id="i-HHQaLekPetswprqvycL3ye">
            2004/05:K285
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0008.pdf"/>
          <p xml:id="i-UQsjjJ1qQb2UXQBgXudwQ9">
            2004/05:K285
          </p>
          <p xml:id="i-3Ae73mJELbtCgtLvjc9uUN">
            Folkpartiet välkomnar utskottets granskningsinitiativ. Riksdagen
            måste med kritiska ögon noggrant granska hur regeringen framöver
            följer det skärpta regelverk som konstitutionsutskottet har slagit
            fast. Det kan inte uteslutas att ytterligare skärpningar kan komma
            att bli nödvändiga framöver.
          </p>
          <p xml:id="i-V5BSXSeBfoKPRuHEzgFVKN">
            Värna den nya riksrevisionens status och integritet
          </p>
          <p xml:id="i-HFQrasrRFWu2ZYQqCsX8JS">
            Den 1 juli 2003 infördes den nya Riksrevisionen. Därigenom får
            vårt land, precis som flertalet normala västerländska demokratier,
            en oberoende statlig revision som självständigt ska granska förvaltningen
            av statens medel. Det var en efterlängtad reform, som vi liberaler
            hade varit starkt pådrivande för. Utformningen av den nya Riksrevisionen
            bar kompromissens prägel. I motsats till Folkpartiets ståndpunkt
            inrättades exempelvis en styrelse för Riksrevisionen. Konstruktionen
            skulle, enligt Folkpartiets mening, kunna skapa onödiga misstankar
            om att styrelsens politiskt tillsatta ledamöter försökte ”politisera”
            revisorernas granskningsarbete. Det är nu väsentligt att samtliga
            politiska partier och inblandade parter ser till att vårda reformen
            och därigenom ge den nya myndigheten möjlighet till konsolidering.
            Riksrevisorernas oberoende, som var en av grundtankarna i reformen
            och är garanterat i grundlagen, måste värnas också i praktiken.
            Ett sätt att ytterligare värna Riksrevisionens status och integritet
            har med förfarandet vid utnämning av riksrevisorer att göra. När
            de tre första riksrevisorerna skulle utses valde riksdagens konstitutionsutskott,
            som har att bereda ärendet, att sköta processen i stort sett helt
            bakom stängda dörrar. Den offentliga insynen, fram till dess att
            riksdagen fattade sitt beslut, var i det närmaste obefintlig.
            Det är en ordning som behöver ses över. Legitimiteten i utnämningsprocessen
            skulle förstärkas med ökad öppenhet. Öppenheten i valförfarandet
            bör öka. Även om de exakta formerna måste diskuteras är det till
            exempel inte orimligt att tjänsten som riksrevisor annonseras
            ut brett och att hugade kandidater därför kan ansöka om jobbet.
          </p>
          <p xml:id="i-AN9Exi7thfLxgGYEdcy9Ra">
            Stärk den kommunala revisionen
          </p>
          <p xml:id="i-3zF1EdtGWZSx35dFaXffhe">
            Revisionen i landets kommuner måste förnyas och förändras. Kommunerna
            står för en avgörande del av den offentliga välfärden i form av
            skola, vård och omsorg. Det är verksamheter som står den enskilda
            människan mycket nära. Det är angeläget att det även sker en noggrann
            granskning av även hur kommunernas resurser används. Medborgarna
            har rätt att få valuta för sina skattepengar. Därför bör en oberoende,
            professionell kommunal revision inrättas. En oberoende kommunal
            revision kan byggas upp med den nya statliga Riksrevisionen som
            förebild. Revisorernas fristående ställning och
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0009.pdf"/>
          <p xml:id="i-6zX3dXFYP4Qi2BuZYg8jzY">
            skydd mot potentiella politiska påtryckningar bör regleras i
            lag. En utredning borde omedelbart tillsättas för att lämna förslag
            på hur en oberoende kommunal revision närmare ska se ut. Granskningen
            i kommunerna får dock inte stanna vid den revision som oberoende
            kommunala revisorer bör utföra. Det behövs också bättre forum
            för ”konstitutionell” granskning av ledande kommunala politikers
            göranden och låtanden. Följer kommunstyrelsen kommunfullmäktiges
            beslut? Överskrider kommunalråden sina befogenheter? Hur fungerar
            den politiska styrningen av tjänstemännen? Besvaras motioner och
            interpellationer inom rimlig tid? På den nationella nivån utförs
            denna granskning av riksdagens konstitutionsutskott. Folkpartiet
            menar att det är dags att pröva motsvarande ordning också på kommunal
            nivå. Låt oss inrätta - kommunala = ”konstitutionsutskott”, =
            särskilda granskningsnämnder, med uppgift att granska kommunledningen
            just ur ett konstitutionellt perspektiv. De kommunala konstitutionsutskotten
            bör bestå av förtroendevalda, allmänt erkända för sin integritet,
            civilkurage och självständighet. Utskotten bör kunna ha befogenheter
            liknande dem som riksdagens konstitutionsutskott har. Fullmäktigeledamöter
            ska, på eget initiativ eller efter initiativ från en kommunmedborgare,
            kunna anmäla vad de betecknar som missförhållanden till granskning
            i det kommunala konstitutionsutskottet. Utskottet ska ha rätt
            att kalla ledande politiker till offentliga utfrågningar och förhör,
            öppna för såväl allmänhet som massmedier; politikerna ska vara
            skyldiga att komma. Utskottet ska kunna ”pricka” exempelvis ett
            kommunalråd som har utfört sitt arbete i strid med gällande regler.
            En oberoende, professionell kommunal revision och en tuff ”konstitu-
            tionell” granskning som utförs av förtroendevalda står inte i
            motsatsställning till varandra. Det vi har lärt oss, eller åtminstone
            borde ha lärt oss, av de kommunala ”affärer” som inträffade för
            ett antal år sedan är att Sverige inte har för mycket granskning
            utanför lite. Den utredning som enligt vår mening bör tillsättas
            för att komma med förslag på hur en självständig, professionell
            kommunal revision kan skapas, bör således också ges i uppdrag
            att lämna förslag på en förstärkt förtroendemannarevision i enligt
            med tankarna om kommunala ”konstitutionsutskott.”
          </p>
          <p xml:id="i-Ybh6tu5bux5zTnwR6P4rNF">
            Samordna ombudsmannaämbetena
          </p>
          <p xml:id="i-2Xrr7eEjiqAiGBCYn7NSS7">
            När Sverige genom 1809 års författning fick sin första justitieombudsman
            (JO), var detta en världsnyhet. JO skulle vara den valda folkförsamlingens
            ombud för att tillse att vad riksdagen hade beslutat genom lagar
            och författningar verkligen efterlevdes av domare och ämbetsmän.
            Under senare år har vi fått en hel flora av ombudsmän: Jämställdhetsombudsmannen
            1980, Ombudsmannen mot etnisk diskriminering 1986, Barnombudsmannen
            1993, Handikappombudsmannen
          </p>
          <p xml:id="i-ES6F7nvsBLQoJvpHJsHCzP">
            2004/05:K285
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0010.pdf"/>
          <p xml:id="i-EQ97qbEeP3sbMMF6kjtDpM">
            2004/05:K285
          </p>
          <p xml:id="i-EvWJ2bBXFCU59UgExE6PCN">
            10
          </p>
          <p xml:id="i-8sc3w8BahMwTaznoGy7KXN">
            1994 och Ombudsmannen mot diskriminering på grund av sexuell
            läggning 1999. Med ämbetsansvarets avskaffande minskade JO:s makt,
            och med införandet av en rad nya ombudsmän har ombudsmannafunktionen
            sjunkit ned till att bli ett ämbetsverk bland andra. Ombudsmannaidén
            har försvagats och tunnats ut. I många fall har det dessutom blivit
            en effektfull åtgärd för politiker att peka på när egentligen
            svårare och mera kostnadskrävande insatser varit av nöden. Ombudsmannainstitutionen
            bör nu tydliggöras och förenklas. Ingripanden mot statliga och
            kommunala ämbetsmän och myndigheter bör samordnas under JO-ämbetet.
            Övriga ombudsmän, i första hand de fyra diskrimineringsombudsmännen,
            bör slås samman till ett ombudsmannaämbete. Hit kan då föras eventuella
            nya ombudsmannauppgifter. Stor återhållsamhet bör dock iakttas
            när det gäller att införa sådana. Med sådana åtgärder skulle de
            enskilda medborgarnas möjligheter öka och JO kanske återfå något
            av sin forna status. Det sammanslagna ombudsmannaämbetet skulle
            få större kraft. Regeringen tillsatte, efter riksdagens uppmaning,
            i januari 2002 en utredning — den så kallade Diskrimineringskommittén
            — som bland annat ska ses över hur ombudsmannaämbetena ska organiseras
            i framtiden. Det är viktigt att kommitténs arbete bedrivs skyndsamt
            och med den tydliga inriktning att genom en stärkt samordning
            vinna ökad slagkraft åt ombudsmannainstitutionerna.
          </p>
          <p xml:id="i-UNrszK12c5MbR4Ck1SdG4K">
            Renodla Justitiekanslerns roll
          </p>
          <p xml:id="i-F2AS4dnzjiR3zkocdUwpJZ">
            Till Justitiekanslerns, JK:s, åligganden hör att företräda statens
            intressen gentemot enskilda, men också, att i vissa ärenden, företräda
            den enskildes intressen gentemot staten. Dessa dubbla lojaliteter
            framkallar osäkerhet hos den enskilde medborgaren. Denne upplever
            att JK:s uppgift att tillvarata den enskildes intresse inte sällan
            påverkas av denna dubbla lojalitet till den enskildes nackdel.
            Oavsett om denna förmodan är riktig eller inte, finns det starka
            skäl att ur rättssäkerhetssynpunkt undanröja orsakerna till att
            sådana misstankar kan uppstå. Det bör därför seriöst övervägas
            om Justitiekanslerns nuvarande åligganden, att tillvarata enskildas
            intressen gentemot staten, bör överföras till riksdagens ombudsmän
            (JO), som åtnjuter stort förtroende hos allmänheten. Därigenom
            skulle JK:s roll renodlas till att endast vara regeringens företrädare.
            Allmänhetens osäkerhet till följd av Justitiekanslerns nuvarande
            dubbla lojaliteter kan härigenom undanröjas. Därför bör en översyn
            av JK:s uppgifter ske.
          </p>
          <pb facs="riksdagen-motions-pdf/data/200405/mot_200405_K_285/mot_200405_K_285-0011.pdf"/>
          <p xml:id="i-YafpA5vKQR1uSW9Ed1v9gh">
            Stärk riksdagens roll som granskare
          </p>
          <p xml:id="i-TvhZdhFAVHro5V3txY5uko">
            Riksdagen har, enligt regeringsformen, flera viktiga uppgifter.
            Den stiftar lag, beslutar om skatt till staten, bestämmer hur
            statens medel ska användas och ”granskar rikets styrelse och förvaltning”
            (RF 1:4). Den fjärde uppgiften — kontrollfunktionen — har tyvärr
            alltför mycket kommit i skymundan i riksdagens arbete. Statens
            utgifter uppgår, enligt regeringens förslag i årets budgetproposition,
            till omkring 750 miljarder kronor. Det är synnerligen angeläget
            att riksdagen också avsätter tid, kraft och engagemang till att
            granska förvaltningen av de resurser som den själv ställer till
            regeringens och den övriga förvaltningens förfogande. En alltför
            liten del inte bara av fackutskottens arbete utan också av tiden
            i riksdagens kammare ägnas idag åt uppföljning, granskning och
            kontroll. Exempelvis ägnas idag en stor del av höstens arbete
            åt att i detalj debattera statsbudgeten trots att ramarna och
            innehållet i budgeten, i enlighet med principerna i riksdagens
            nya budgetordning, slås fast förhållandevis tidigt under ”höstterminen”.
            Med en ny budgetordning ökar kraven på riksdagen att förändra
            sina arbetsformer och förskjuta fokus i sitt arbete. Behandlingen
            av statsbudgeten bör kunna förenklas. Det ger fackutskotten större
            utrymme att granska och följa upp tidigare fattade beslut. Fler
            debatter skulle också kunna hållas i kammaren om hur statens medel
            i praktiken används, vilken effektivitet och genomslagskraft de
            fattade besluten har och om det verkliga utfallet stämmer överens
            med de intentioner som låg bakom besluten, för att ta några exempel.
            Granskningen, inte bara den som sker i konstitutionsutskottets
            försorg, utan också den löpande uppföljningen och utvärderingen
            inom respektive sakområde, blir också viktigare i perspektivet
            att riksdagen ska kunna ta tillbaka sin position som väsentlig
            politisk arena och fylla sin roll som svenska folkets främsta
            företrädare med reellt innehåll. En stärkt roll för riksdagen
            inom granskningen kan komma att kräva förändringar i regler och
            bestämmelser av olika karaktär. En översyn av det befintliga regelverket
            bör därför ske med den utgångspunkten.
          </p>
          <p xml:id="i-2e5jXrJwC1dbMcdiNZvUiE" type="date">
            Stockholm den 28 september 2004
          </p>
          <p xml:id="i-H8hiK1o8CjgJZPoKKmYfj5">
            Lars Leijonborg (fp) Bo Könberg (fp) Martin Andreasson (fp) Marita
            Aronson (fp) Anna Grönlund Krantz (fp) Ulf Nilsson (fp) Karin
            Pilsäter (fp) Erik Ullenhag (fp) Tobias Krantz (fp) Helena Bargholtz
            (fp) Liselott Hagberg (fp) Mauricio Rojas (fp) Tina Acketoft (fp)
          </p>
          <p xml:id="i-58YJTdGHYJLfxQP7CY9hsc">
            2004/05:K285
          </p>
          <p xml:id="i-3jgkEz6GJbrpuPd5RqGLtv">
            21
          </p>
        </div>
      </div>
    </body>
  </text>
</TEI>
