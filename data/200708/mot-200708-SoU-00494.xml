<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00494">
  <teiHeader>
    <fileDesc>
      <titleStmt>
        <title>Livmoderhalscancer</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livmoderhalscancer</title>
          <idno type="rdwebb">GV02So494</idno>
          <rs type="number">So494</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So494/text</ref>
          <ref type="dokument_url_html">http://data.riksdagen.se/dokument/GV02So494</ref>
          <ref type="dokumentstatus_url_xml">http://data.riksdagen.se/dokumentstatus/GV02So494</ref>
          <ref type="doc">http://data.riksdagen.se/fil/8AB801FE-F038-44DF-BCD8-3AD028AB7311</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6oRBCBeFbiT268PUHyupjY" type="signed"/>
        <correspContext corresp="i-6oRBCBeFbiT268PUHyupjY">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-QEdj4afwUWaWnZjnBgJG3d" type="referral">
          <date when="2007-10-16"/>
        </correspAction>
        <correspAction xml:id="i-AREoaAxy6MztZnyDG3KSg3" type="dismissal">
          <date when="2007-10-16"/>
        </correspAction>
        <correspAction xml:id="i-Uy7nD8GtUvoeFJmuTV1BGV" type="numbering">
          <date when="2007-10-09"/>
        </correspAction>
        <correspAction xml:id="i-Ljbzg8FmM83ve2fAAQEEF3" type="submission">
          <date when="2007-10-05"/>
        </correspAction>
        <correspAction xml:id="i-Kiy68WbW43PPbUUFxxKta" type="transfer">
          <date when="2007-10-05"/>
        </correspAction>
        <correspAction xml:id="i-2w3tdK9ucqBUtRKdC2xPgt" type="assigned"/>
        <correspContext corresp="i-2w3tdK9ucqBUtRKdC2xPgt">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NzbLCm2PuYWhU2ZfceE2Pr">
            Förslag till riksdagsbeslut
          </head>
          <list style="ol">
            <item xml:id="i-LdjyrhPR62rqKdAnrqyJdb">
              Riksdagen tillkännager för regeringen som sin mening vad som
              anförs i motionen om att Statens folkhälsoinstitut bör se över
              möjligheten att öka medvetandet kring cellprov och livmoderhalscancer
              genom en nationell kunskapshöjande kampanj.
            </item>
            <item xml:id="i-DGTywMM4n6ytFB8ZLKRTUK">
              Riksdagen tillkännager för regeringen som sin mening vad som
              anförs i motionen om att kallelsesystemet för cellprov bör ses
              över så att kvinnor som tidigare haft cellförändringar fortsätter
              att få kallelser oavsett ålder så länge det anses finnas ett behov
              av regelbundna kontroller.
            </item>
            <item xml:id="i-NNpoNV4gQceqbxLiSQHRjr">
              Riksdagen tillkännager för regeringen som sin mening vad som
              anförs i motionen om att pröva frågan om att vaccinering mot livmoderhalscancer
              ska ingå i det allmänna vaccinationsprogrammet.
            </item>
            <item xml:id="i-Xt6PAi5NRxwFGFSfdutcmA">
              Riksdagen tillkännager för regeringen som sin mening vad som
              anförs i motionen om en översyn av skolvaccinationsprogrammet.
            </item>
          </list>
        </div>
        <div type="motContent">
          <head xml:id="i-BeToz8nACypVjPXTZNz2ta" type="h1">
            Öka kunskapen om livmoderhalscancer
          </head>
          <p xml:id="i-VHkPDCSomj8tjnvyQxatPX">
            I Sverige erbjuds alla kvinnor mellan 23 och 60 år (i vissa landsting
            från 25 år) regelbundna cellprov för att upptäcka livmoderhalscancer.
            Genom screening kan cellförändringar upptäckas i ett tidigt stadium
            och avlägsnas. På 60-talet infördes screening för cervixcancer
            i Sverige. Därefter har man sett en avsevärd minskning av den
            cervixcancer-relaterade dödligheten. Screeningen utgör en stor
            vinst för folkhälsan och årligen tas cirka 1 000 000 cellprov.
            Av dessa är 96 % normala, 4 % utvecklar någon typ av dysplasi
            och 1% behöver behandling, som är kirurgisk.
          </p>
          <p xml:id="i-GUMyULzxeZ6azUttn6wMpP">
            Den årliga incidensen av cervixcancer i Sverige är idag 7,5 per
            100 000 kvinnor, en siffra som har varit relativt konstant under
            de senaste åren. Fortfarande drabbas närmare 500 kvinnor av livmoderhalscancer
            i Sverige varje år och det beror till stor del på att många kvinnor
            inte kommer till cellprovstagning trots kallelse. I Sverige är
            det var fjärde och i vissa landsting upp till varannan kvinna
            som inte täcks av screeningsprogrammet. Täckningsgraden ligger
            långt under den av EU rekommenderade minsta täckningsgraden av
            85 %.
          </p>
          <p xml:id="i-WGBJKuWDaAMpqr9MrKFYa">
            Den dåliga täckningsgraden är mycket oroväckande då dödligheten
            skulle vara avsevärt lägre om alla kvinnor hörsammade kallelsen
            till cellprov. En undersökning visar att det finns en stor kunskapsbrist
            när det gäller cellprov och livmoderhalscancer och detta är troligtvis
            en av de främsta orsakerna bakom det stora bortfallet. Många kvinnor
            känner inte till att syftet med de regelbundna kontrollerna är
            att förebygga livmoderhalscancer. 46 % tror att livmoderhalscancer
            i huvudsak är en ärftlig sjukdom och en av fem kvinnor tror att
            det är hög ålder som är den största riskfaktorn för att utveckla
            livmoderhalscancer. Hela 98 % av kvinnorna i studien hade ingen
            spontan kännedom om att livmoderhalscancer orsakas av en vanlig
            infektion med humant papillomvirus. Denna okunskap bland landets
            kvinnor får ödesdigra konsekvenser och problemet måste genast
            uppmärksammas. Varje år dör cirka 150 kvinnor i livmoderhalscancer
            och en betydande andel av dessa dödsfall skulle kunna förhindras
            om kvinnor hörsammade kallelserna till cellprov. Vi har redan
            idag den kunskap och teknik som krävs, det vi behöver nu är att
            uppmärksamma landets kvinnor på vikten av att gå på regelbundna
            cellprov. Nyckeln är kunskap och Statens folkhälsoinstitut bör
            därför få i uppgift att se över möjligheten att öka medvetandet
            kring cellprov och livmoderhalscancer genom en nationell kunskapshöjande
            kampanj.
          </p>
          <head xml:id="i-14BXECaizRgUvgTJR6RrET" type="h1">
            Fortsätt kalla kvinnor med cellförändringar till cellprov även
            efter 60 års ålder
          </head>
          <p xml:id="i-5wBZ1iDgFJUdKno2LKvtA2">
            Kunskap är dock inte det enda problemet då även kallelsesystemet
            har brister. Idag slutar man att kalla kvinnor till kontroll då
            de fyllt 60 år trots att närmare 150 kvinnor i den åldersgruppen
            får livmoderhalscancer årligen. Dagens program utgår ifrån att
            kvinnor som deltagit i screening upp till 60 års ålder med normala
            prover ytterst sällan får cancer. Problemet är dock att man idag
            släpper alla kvinnor vid 60. De som får cancer är i liten utsträckning
            de som tidigare haft förändringar och borde ha fått fortsatt kallelse
            men huvudsakligen de som inte deltagit trots upprepade kallelser.
            Kallelsesystemet bör ses över snarast så att kvinnor som tidigare
            haft cellförändringar fortsätter att få kallelser oavsett ålder
            så länge det anses finnas ett behov av regelbundna kontroller.
            Det är inte rimligt att alla kvinnor över 60 stryks ur kallelsesystemet
            samtidigt som 40 % av de som drabbas av livmoderhalscancer är
            över 60.
          </p>
          <head xml:id="i-QUR9jEhGbsPwtXSzDhA9LS" type="h1">
            Vaccin mot livmoderhalscancer
          </head>
          <p xml:id="i-5C1HGGkvM1KwqZrbiR1HNC">
            För unga flickor finns idag ett komplement till cellprov nämligen
            vaccin. För att cellförändringar skall kunna utvecklas krävs det
            kontinuerlig närvaro av ett onkogent HPV (humant papillomvirus).
            Det finns över ca 200 olika HPV-typer, 40 av dessa kan infektera
            slemhinnorna i underlivet. För att skilja dem åt har man numrerat
            dem, nr 16 och 18 står för 70 % av alla fall av livmoderhalscancer
            och genom vaccinering är man skyddad mot dessa två varianter av
            viruset. Mellan 50 och 80 % av alla som har varit sexuellt aktiva
            har någon gång har kommit i kontakt med något HPV, de flesta läker
            ut infektionen helt, vissa partiellt, några få har en kvarvarande
            infektion, vilket krävs för att livmoderhalscancer skall kunna
            utvecklas.
          </p>
          <p xml:id="i-U8s17xP2pAxqCpohjCkNbf">
            Vaccination kan förhindra cancer i livmoderhalsen, men måste
            ges innan den unga kvinnan blivit infekterad av det s.k. HPV-viruset.
            Vaccinationen skall ses som en långsiktig strategi som måste organiseras,
            samordnas och utvärderas.
          </p>
          <p xml:id="i-UprSihLg2ERhsTGjubum2d">
            Införandet av ett vaccin mot allvarliga cellförändringar och
            livmoderhalscancer skulle innebära ett stort framsteg inom cancersjukvården,
            men för att nå denna effekt på befolkningsnivå måste storskaliga
            vaccinationsprogram införas. En lämplig tidpunkt för vaccinering
            kan vara förpuberteten, dvs. innan flickorna hunnit komma i kontakt
            med viruset. Då finns ett skydd om de exponeras för viruset. För
            att garantera en hög vaccinationstäckning skulle vaccinet kunna
            ges via det allmänna vaccinationsprogrammet i årskurs 6 i grundskolan.
          </p>
          <p xml:id="i-KtKyCZLknFsTh9zgDHSYwo">
            Vaccinet skulle också kunna ges vid medicinska hälsokontroller.
            För att de äldre ungdomsgrupperna skall komma i kapp kan även
            ett särskilt program för denna grupp komma i fråga. Det gäller
            även äldre kvinnor som kanske inte har exponerats för alla fyra
            typer av papillomviruset som virusskyddet täcker.
          </p>
          <p xml:id="i-Goiqr5x1dCTNqbuPf6sRfb">
            Sammantaget skulle många kvinnor tack vare en tidig vaccinering
            slippa framtida cancer men även cellförändringar som leder till
            både stress för drabbade kvinnor och krav på medicinsk uppföljning.
            Ett vaccin mot livmoderhalscancer är ett oerhört betydelsefullt
            komplement till den allmänna gynekologiska screeningen som vi
            idag har i Sverige.
          </p>
          <p xml:id="i-PKsW2zYrfkxEUnZvmqkjDC">
            De vaccin som finns på marknaden täcks nu av högkostnadsskyddet
            men det är ännu oklart om vaccinet mot livmoderhalscancer skall
            ingå i det allmänna vaccinationsprogrammet. Socialstyrelsens smittskyddsenhet
            bereder för närvarande ärendet. Det är viktigt att vi på allvar
            prövar frågan om cervixcancervaccinet bör ingå i skolvaccinationsprogrammet
            och ges alla flickor i årskurs sex.
          </p>
          <p xml:id="i-MwubZ16UhWXkCpYEaSBwnN">
            Den nuvarande finansieringen av skolvaccinationsprogrammet bör,
            ifall ett allmänt vaccinationsprogram införs, ses över. Idag är
            det primärkommunerna som står för kostnaderna för skolvaccinationer.
            Det bör utredas hur en framtida finansiering kan ske som säkerställer
            att alla barn i skolåldern oavsett bostadsort i landet i så fall
            garanteras samma tillgång till denna förebyggande hälsovård.
          </p>
        </div>
        <div type="motSignatures">
          <list>
            <item xml:id="i-E6gdUyqiyesYF6WNtxsW2u" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
