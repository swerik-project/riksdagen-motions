<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03605">
  <teiHeader>
    <fileDesc>
      <titleStmt>
        <title>Barn som brottsoffer och unga lagöverträdare</title>
        <author>av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3605 av Linda Snecker m.fl. (V)</title>
          <idno type="rdwebb">H5023605</idno>
          <rs type="number">3605</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023605/text</ref>
          <ref type="dokument_url_html">http://data.riksdagen.se/dokument/H5023605</ref>
          <ref type="dokumentstatus_url_xml">http://data.riksdagen.se/dokumentstatus/H5023605</ref>
          <ref type="docx">http://data.riksdagen.se/fil/64D36CC0-4ED8-4BA1-873A-210A5AA78EFC</ref>
          <ref type="pdf">http://data.riksdagen.se/fil/C7F1A11F-82AD-4A75-BDD8-D8A31BC7A202</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FUYqp68YWymqMYig21W44Q" type="signed"/>
        <correspContext corresp="i-FUYqp68YWymqMYig21W44Q">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-7HDpfMDv88SyJtwnyErbhE" type="submitted">
          <date when="2017-10-05"/>
          <time when="14:46:06"/>
        </correspAction>
        <correspAction xml:id="i-BjWyuAeqLfr1aEDxeMH6SC" type="reviewed">
          <date when="2017-10-05"/>
          <time when="16:31:31"/>
        </correspAction>
        <correspAction xml:id="i-QCTL37bcNTfSrW3bGAXcEL" type="referred">
          <date when="2017-10-13"/>
        </correspAction>
        <correspAction xml:id="i-PJpyZ3cAAkx1TttoR8NDJs" type="assigned">
          <date when="2018-09-28"/>
          <time when="15:36:57"/>
        </correspAction>
        <correspContext corresp="i-PJpyZ3cAAkx1TttoR8NDJs">
          <ref type="assignedTo">Justitieutskottet</ref>
        </correspContext>
        <correspAction xml:id="i-LzAxCyNWYP7bTSBMHxRjNn" type="behandlas_i"/>
        <correspContext corresp="i-LzAxCyNWYP7bTSBMHxRjNn">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YZbQHR4SZ1TLdhQHfXWBEf" type="behandlas_i"/>
        <correspContext corresp="i-YZbQHR4SZ1TLdhQHfXWBEf">
          <ref type="uppgift">2017/18:JuU17</ref>
          <ref type="ref_dok_id">H501JuU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU17</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BUEZANRPGeFgHHTQMF7N6F" type="motHeader">
        <div xml:id="i-DQYhbuurymug9EVScze7bR" type="motTitle">
          Motion till riksdagen 2017/18:3605 av Linda Snecker m.fl. (V)
          Barn som brottsoffer och unga lagöverträdare
        </div>
      </div>
      <div xml:id="i-JVkDyVdVY8ine1x7sGrzf6" type="motBody">
        <div xml:id="i-XscmCoqYQeKc58jBmqBkSw" type="motProposal" subtype="förslag">
          <head xml:id="i-MRD1PuY1UQs97mPxUvbHLX">
            Förslag till riksdagsbeslut
          </head>
          <list xml:id="i-XpwXW1FSXHWV8gueL52mCX" style="ol">
            <item xml:id="i-PKpDMawWLxJWqZMvJVQgQt">
              Riksdagen ställer sig bakom det som anförs i motionen om att
              regeringen bör utreda hur barns specifika behov kopplat till förundersökning,
              rättsprocess, stöd- och skyddsåtgärder m.m. bättre kan tillgodoses
              och föreslå förbättringsåtgärder på området, och detta tillkännager
              riksdagen för regeringen.
            </item>
            <item xml:id="i-KYhw71hJ5fK3ufFwUScnyD">
              Riksdagen ställer sig bakom det som anförs i motionen om att
              regeringen bör utreda frågan om barn som upplevt våld i nära relationer
              ska ges målsägandestatus samt vilka övriga åtgärder som behöver
              vidtas för att förbättra barns behov av skydd och stöd i sådana
              situationer och tillkännager detta för regeringen.
            </item>
            <item xml:id="i-P29fgGeNYC7jcXaYf9zUhA">
              Riksdagen ställer sig bakom det som anförs i motionen om att
              regeringen snarast bör återkomma med förslag som ligger i linje
              med vad som föreslås i betänkandet Färre i häkte och minskad isolering
              (SOU 2016:52) avseende barn och häktning och tillkännager detta
              för regeringen.
            </item>
          </list>
        </div>
        <div xml:id="i-WH7oiysxJMBQBMQgwVJRRC" type="motContent">
          <head xml:id="i-HDwf6CyV9j8q1ACANrNyGX" type="h1">
            Barn som brottsoffer
          </head>
          <p xml:id="i-RzHmhAoXHTKGU2Dqhcs9uT">
            När brottsoffret är ett barn ska det säkerställas att barnets
            bästa kommer i främsta rummet och att rättsväsendet och övriga
            delar av det allmänna som kan involveras i processen intar ett
            barnorienterat förhållningssätt. Det finns dock fortfarande stora
            brister och skillnader runt om i landet när det gäller handlednings-
            och utredningstiden för våldsbrott mot barn. Att det förhåller
            sig så framgår bl.a. av Rädda Barnens rapport, Brott mot barn
            – Om hur våldsutsatta barn drabbas när förundersökningen drar
            ut på tiden, från 2014. Barnens situation kopplad till förundersökning,
            rättsprocess, stöd- och skyddsåtgärder etc. behöver genomlysas
            för att barns specifika behov bättre ska kunna tillgodoses. Sedan
            ett antal år tillbaka finns det på några platser i landet s.k.
            barnahus. Barnahus är en trygg och barnvänlig miljö där barn som
            misstänks vara utsatta för övergrepp är i centrum för utredningsprocessen.
            På barnahus finns det polis, läkare, socialtjänst och personal
            från BUP, husen finns på flera olika platser runt om i landet
            och är ett gott exempel på en bra verksamhet där flera olika myndigheter
            i samhället samverkar för barnets bästa. Vänsterpartiet anser
            att det i möjligaste mån ska undvikas att ett barn slussas runt
            mellan flera olika myndigheter samt att barnet inte ska behöva
            upprepa sin historia för flera olika personer. Regeringen bör
            därför utreda hur barns specifika behov kopplat till förundersökning,
            rättsprocess, stöd- och skyddsåtgärder m.m. bättre kan tillgodoses
            och föreslå förbättringsåtgärder på området. Detta bör riksdagen
            ställa sig bakom och ge regeringen till känna.
          </p>
          <p xml:id="i-Y3AQjCAZQbdNbexe2yiLi2">
            Den nationella samordnaren mot våld i nära relationer tar i sitt
            betänkande (SOU 2014:49) upp frågan om polisens arbete med våldsutsatta
            barn och barn som bevittnar våld i nära relationer, och enligt
            samordnaren finns det mycket att förbättra med polisens rutiner
            i arbetet med barn som är utsatta för våld eller som bevittnat
            våld i nära relationer. Polisen har redan i dag stora möjligheter
            att upptäcka barn som lever med våld. I 3 § polislagen finns bl.a.
            krav på att polisen fortlöpande ska samarbeta med myndigheterna
            inom socialtjänsten. Bestämmelsen innehåller även en upplysning
            om skyldigheten att orosanmäla. I polisens handbok för brott i
            nära relationer uppmärksammas utredning av brott mot barn i ett
            särskilt kapitel; med hänvisning till FN:s barnkonvention ska
            beslut som berör barn enligt handboken alltid föregås av en analys
            av vilka konsekvenser beslutet får för barnet. I den nationella
            samordnarens betänkande visar erfarenheten att det dessvärre ofta
            saknas ett barnperspektiv eller att barnen förbises. Det gäller
            framför allt barn som själva är utsatta för våld. Vid våld i nära
            relationer ska polisen ha ett tydligt barnperspektiv och som rutin
            fråga barnet om hen är utsatt, inte endast om barnet har bevittnat
            våld. I betänkandet har den nationella samordnaren bl.a. föreslagit
            att Rikspolisstyrelsen (numera Polismyndigheten) får i uppdrag
            att ta fram en hot- och riskbedömningsmanual för barn som lever
            med våld samt ska även utveckla en särskild modell för barnkonsekvensanalyser
            inom polisens verksamhet. Betänkandet innehåller även en rad andra
            förslag som rör våldsutsatta barn och barn som lever med våld.
            Betänkandet bereds för närvarande inom Regeringskansliet, varmed
            Vänsterpartiet tills vidare avvaktar med att lägga fram förslag
            på detta område. Den nationella samordnaren tar dock inte upp
            frågan om huruvida barn som bevittnat våld i nära relationer ska
            ges målsägandestatus.
          </p>
          <p xml:id="i-QqV27jAYk4PpYFVBfVh59G">
            Det finns omfattande kunskap om att barn som upplever våld mot
            en nära anhörig påverkas negativt på samma sätt som barn som utsätts
            för våld mot sin egen person. Ändå åtnjuter dessa barn inte samma
            rättigheter. Den forskning som finns om konsekvenser av att uppleva
            våld i nära relationer är tydlig och väl underbyggd. Den visar
            att upplevelse av våld har negativa effekter som många gånger
            drabbar barnet på såväl kort som lång sikt och både ekonomiskt,
            somatiskt, psykiskt och socialt.
          </p>
          <p xml:id="i-HapxuN9sGf54my1wKFAHR5">
            Barn som bevittnat våld mot en närstående betraktas redan i dag
            i Sverige som brottsoffer och har möjlighet att få brottsskadeersättning.
            Dessutom utgör brott som varit ägnat att skada tryggheten och
            tilliten hos ett barn i dess förhållande till en närstående person
            enligt 29 kap. 2 § brottsbalken en straffskärpningsgrund.
          </p>
          <p xml:id="i-uqv1oYiJaT4atJ8Do4T5f">
            För att ett barn som bevittnat brott ska kunna få brottsskadeersättning
            krävs dock i de allra flesta fall en fällande dom för det brott
            som barnet bevittnat. Dessutom måste det finnas någon form av
            dokumentation, helst i förundersökning, gärningsbeskrivning eller
            dom, som visar att barnet sett eller hört brottet.
          </p>
          <p xml:id="i-Wya1WzqpFKUGEJUQZHMp7p">
            Den modell som finns i dag med möjlighet till brottsskadeersättning
            har dock inte visat sig vara tillräcklig för att tillgodose barns
            behov av rättsskydd och upprättelse. I förarbetena (SOU 2012:26)
            till den nya brottsskadelagen som trädde i kraft 1 juli 2014 uppmärksammades
            att barns närvaro på brottsplatser inte uppmärksammas i tillräckligt
            hög grad samt att majoriteten av barns brottsskadeansökningar
            av det skälet avslås. I samband med hanteringen av propositionen
            En ny brottsskadelag (prop. 2013/14:94) beslutade riksdagen att
            det skulle vidtas ytterligare åtgärder för att säkerställa att
            barn som har bevittnat brott uppmärksammas i större utsträckning.
            Det är bra, men Vänsterpartiet anser att det även bör utredas
            hur dessa barn kan få ett starkare skydd och sina rättigheter
            bättre tillgodosedda.
          </p>
          <p xml:id="i-2zUDkNXQY2yxcjSkxKiw4Z">
            Utöver problematiken som rör möjligheten att få ekonomisk ersättning
            finns flera andra aspekter där dessa barns behov inte tillgodoses
            i en straffrättslig mening. Barn är ofta huvudvittnen till våld
            i hemmet, men det förekommer att barn som vill vittna inte får
            göra det. Alla har en lagstadgad rätt att vägra vittna mot närstående,
            och i fall där vittnet är väldigt ung är det vårdnadshavaren som
            bestämmer om barnet ska vittna eller ej, även om det är denne
            som står åtalad för brott. Rätten att vittna eller att avstå från
            det handlar om att skydda barnet och det bör således inte vara
            upp till exempelvis den misstänkta förövaren att styra över detta.
          </p>
          <p xml:id="i-KkwE8oj8wXmWc4mHuS1fX8">
            Barnets bästa ska komma i främsta rummet både vid beslut om förhör
            under förundersökning och vid huvudförhandling. En bedömning av
            vad som är barnets bästa blir beroende av omständigheterna i det
            enskilda fallet. Ett grundläggande behov som är nödvändigt och
            som bör ingå i bedömningen av barnets bästa är att barn har behov
            av respekt för sin integritet. I detta behov ingår att barnet
            måste få tycka om sina föräldrar även om de är i konflikt med
            varandra. Barn ska således inte behöva riskera att bli gisslan
            för sina föräldrars olika och ibland motstridiga intressen. De
            barn som vill bör således få komma till tals under en rättsprocess
            samtidigt som ett barn varken ska behöva känna sig tvingad att
            ta ställning eller att vittna.
          </p>
          <p xml:id="i-DzYxeWftXgMRoBouWtvWq">
            Barn som själva utsatts för brott av sin vårdnadshavare får alltid
            ett särskilt ombud. Det innebär att den särskilda företrädaren
            i vårdnadshavarens ställe ska ta till vara barnets rätt under
            såväl förundersökningen som rättegången. Vänsterpartiet har tidigare
            motionerat om att vi anser att det är rimligt att även barn som
            upplever brott mot närstående ska ha en möjlighet att få en särskild
            företrädare, en objektiv vuxen person, som kan tillgodose deras
            rättigheter i en rättsprocess. Vi har även motionerat om att det
            bör utredas om barn som upplever våld mot en närstående ska ges
            ställning som målsägande i rättsprocessen.
          </p>
          <p xml:id="i-FjXnyBiwYVfPRXj7oBDWpv">
            Om barn som upplevt våld mot en närstående skulle ges målsägandestatus
            skulle det innebära ett starkare juridiskt skydd och möjlighet
            till formell upprättelse och olika stödåtgärder. Barnet skulle
            exempelvis ha möjlighet att polisanmäla brottet (i dag kan barn
            inte göra det eftersom brottet, våldet, inte anses ha riktats
            mot barnet), ha rätt till en särskild företrädare vid en förundersökning
            och rättegång, kunna göra skadeståndsanspråk samt förhöras i ett
            mål även om vårdnadshavaren motsätter sig detta. Barnets perspektiv
            och upplevelser av brottet skulle således beaktas i en annan utsträckning
            än vad som sker i dag, vilket skulle kunna leda till att barnet
            upplever att det blir lyssnat på och öka förutsättningen för att
            barnet känner en upprättelse för vad det varit med om.
          </p>
          <p xml:id="i-RkDCBf4GPr7DXx66a2911t">
            Frågan är dock inte helt enkel. Samtidigt som det skulle innebära
            en rad fördelar om dessa barn gavs målsägandestatus så skulle
            det även innebära att de i rättsprocessen blir motpart till en
            förälder som kanske misshandlat en annan förälder eller ett syskon.
            Barn riskerar redan i dag att hamna i lojalitetskonflikter mellan
            sina föräldrar oavsett om det är frågan om en vårdnadstvist eller
            en brottmålsprocess. Som målsägande skulle barnet i en brottmålsprocess
            genom att vara motpart till en annan familjemedlem även inta en
            formell ställning i en eventuell lojalitetskonflikt. Även om skulden
            för våldet, rent juridiskt, tydligare skulle läggas på den som
            utövar våldet om barnet gavs målsägandestatus, så finns en risk
            för att barnet själv inte uppfattar det så utan påtar sig en skuldbörda
            för vad som händer med den tilltalade föräldern.
          </p>
          <p xml:id="i-3RT8ydH8YgTs7jjxRwA9Gw">
            Mot bakgrund av vad som ovan anförts anser Vänsterpartiet att
            det finns många starka skäl till att utreda frågan om barn som
            upplevt våld i nära relationer ska ges målsägandestatus där dess
            för- och nackdelar kan vägas mot varandra och att det även bör
            undersökas vilka ytterligare åtgärder som kan behöva vidtas för
            att skyddet och stödet till barn som upplever våld i nära relationer
            kan bli bättre. Regeringen bör därför utreda frågan om barn som
            upplevt våld i nära relationer ska ges målsägandestatus samt vilka
            övriga åtgärder som behöver vidtas för att förbättra barns behov
            av skydd och stöd i sådana situationer. Detta bör riksdagen ställa
            sig bakom och ge regeringen till känna.
          </p>
          <p xml:id="i-CJw5XusF1pgagMk598UYGN">
            En annan fråga som uppmärksammats särskilt på senare tid är det
            accelererande hatet som barn och unga utsätts för på internet
            och i sociala medier och som tar sig uttryck i hot och trakasserier.
            Rasistiska och sexistiska budskap har en stor spridning på nätet
            och för många unga är hat via nätet vardag i dag. De utsätts själva,
            ser andra utsättas och utsätter andra. De möter kränkningar, hot
            och trakasserier i bloggar, kommentarsfält och sociala medier.
            Av en undersökning från Ungdomsstyrelsen som presenterades i mars
            2014 framgår det att så många som hälften av de unga i åldern
            16–25 år har blivit utsatta för näthat. I en tredjedel av fallen
            rör det sig om hatbrott, dvs. trakasserier på grund av hudfärg,
            sexuell läggning eller tro. Ungdomsstyrelsens rapport Nätkränkningar,
            som utgavs i september 2014, visar också att just hatiska, kränkande
            och diskriminerande kommentarer av hatbrottskaraktär är vanliga
            på internet. Ett tydligt resultat är att erfarenheterna av kränkningar
            med hatbrottskaraktär är större i åldersgruppen 16–25 år än i
            åldersgruppen 25–40 år.
          </p>
          <p xml:id="i-KSonSWdLGubfAVya9jPBEk">
            Dagens lagstiftning ger inte ett tillräckligt skydd mot kränkningar
            och hot på nätet, oavsett om brottet har karaktären av ett hatbrott
            eller inte. Dessutom saknas möjlighet att få brottsskadeersättning
            om nätbrottet bedömts som ett ärekränkningsbrott eftersom Brottsoffermyndigheten
            inte får gå in och ersätta ärekränkningsbrott. Vänsterpartiet
            anser att det behöver vidtas ett flertal åtgärder på detta område,
            men eftersom frågor som rör det straffrättsliga skyddet för den
            personliga integriteten just nu är föremål för en proposition
            lyfter vi inga sådana förslag i denna motion.
          </p>
          <head xml:id="i-Vme3g4sTnCX1NFU8QP9S4f" type="h1">
            Unga lagöverträdare
          </head>
          <p xml:id="i-HZ4gqE5bZ8KX6VqZghpLEV">
            Personer som inte fyllt 15 år är i Sverige inte straffmyndiga
            och kan därför inte dömas för brott. I vissa fall finns det dock
            möjlighet för polisen att utreda brott där den misstänkte är under
            15 år, en s.k. § 31-utredning (31 § lag med särskilda bestämmelser
            om unga lagöverträdare). Det centrala syftet med en § 31-utredning
            är att klarlägga barnets behov av sociala insatser. Socialtjänsten
            informeras alltid när ett barn misstänks för brott och är den
            myndighet som ansvarar för eventuella åtgärder från samhällets
            sida.
          </p>
          <p xml:id="i-H66SmsoqZG8JHKi3k7Tc3X">
            Påföljdssystemet för unga lagöverträdare är utformat utifrån
            att barn och ungdomar som har begått brott i första hand ska hållas
            utanför kriminalvården och i stället bli föremål för insatser
            inom socialtjänsten. Unga lagöverträdare, dvs. personer upp till
            21 år, särbehandlas både när det gäller valet av påföljd och vid
            straffmätningen. Skälet till detta är främst att unga typiskt
            sett inte har nått sådan mognad att de bör behandlas som vuxna.
            Unga lagöverträdare kan också ofta ha särskilda behov av hjälp
            och stöd för att inte återfalla i brott. Innehållet i ungdomspåföljderna
            syftar därför till att motverka de riskfaktorer som kan leda till
            fortsatt brottslighet och att motverka återfall.
          </p>
          <p xml:id="i-KhrrJsnELRKWo8uomQWA29">
            Den särbehandling som ska ske vid valet av påföljd innebär att
            påföljden för lagöverträdare som var under 18 år vid tidpunkten
            för brottet normalt bestäms till någon av de särskilda ungdomspåföljderna
            eller till böter. De särskilda ungdomspåföljderna som finns är
            ungdomsvård, ungdomstjänst och sluten ungdomsvård. Lagöverträdare
            som fyllt 18 men inte 21 år vid tidpunkten för lagföringen kan
            dömas till ungdomsvård och ungdomstjänst under vissa förutsättningar
            men det sker sällan. Sluten ungdomsvård får endast dömas ut för
            brott som begåtts före 18 års ålder. Härutöver kan dock även vuxenpåföljderna
            vid behov användas.
          </p>
          <p xml:id="i-Ap3DBCZLERGd53HbvpxTba">
            Unga lagöverträdare är således inte exkluderade från det övriga
            påföljdssystemet och kan därför även dömas till t.ex. villkorlig
            dom och skyddstillsyn. För att en person under 21 år ska kunna
            dömas till fängelse krävs det särskilda skäl och för en person
            under 18 år synnerliga skäl. Eftersom det finns ett system med
            särskilda påföljder för unga utgör dock påföljderna i praktiken
            ett andrahandsalternativ. Har någon begått brott innan han eller
            hon fyllt 21 år ska dennes ungdom också särskilt beaktas i lindrigare
            riktning vid straffmätningen.
          </p>
          <p xml:id="i-W7toaLYycB32fzLCe2t4KX">
            Om den dömde var under 21 år (men över 15 år) vid gärningstillfället
            följer det av bestämmelsen i 29 kap. 7 § brottsbalken att en reduktion
            av straffvärdet alltid ska ske. Det innebär i korthet att det
            straff som hade kommit ifråga för den unge om hen hade varit vuxen,
            dvs. över 21 år, sätts ned på ett proportionerligt sätt i förhållande
            till den unges ålder. Straffnedsättningen minskar ju äldre den
            unga lagöverträdaren är.
          </p>
          <p xml:id="i-FfiQvSFyBESE51AodesvGn">
            I såväl Påföljdsutredningen (SOU 2012:34) som den kompletterande
            utredningen Nya ungdomspåföljder (Ds 2017:25) konstateras nämligen
            att det finns behov av fler ungdomspåföljder av olika ingripandegrad,
            då de befintliga ungdomspåföljderna inte utgjorde ett heltäckande
            system. Det innebär att det ibland saknades tillämpliga påföljdsalternativ
            för unga lagöverträdare, vilket förde med sig att påföljden i
            vissa fall bestämdes till en vuxenpåföljd, dvs. skyddstillsyn
            eller villkorlig dom, eller till böter. Det har även förekommit
            att en ungdomspåföljd dömdes ut trots att det egentligen inte
            utgjorde ett adekvat påföljdsval.
          </p>
          <p xml:id="i-XVRAYyA8CUbZyuWxkg1CSA">
            Det har på senare år höjts röster för att påföljdsreglerna för
            unga lagöverträdare ändras och att straffrabatten för unga i åldern
            18–21 år bör minskas och eventuellt avvecklas, i syfte att unga
            ska bestraffas hårdare. Vänsterpartiet vänder sig starkt mot att
            både barn och unga i större utsträckning än vad som redan sker
            ska behandlas som vuxna i rättsväsendet. Påföljdssystemets åldersgränser
            och den särreglering som följer av ålder avseende straffmätning
            och påföljdsval ser ut som de gör av mycket goda skäl. Vänsterpartiet
            vill särskilt understryka vikten av att den särställning barn
            har och ska ha inte urvattnas. Vi ser däremot behovet av ungdomspåföljder
            och är inte främmande för att det införs fler sådana som kan komplettera
            de redan befintliga. Detta givetvis under förutsättning att de
            påföljder som införs är rättssäkra, särskilt anpassade för barn
            och unga och har ett tydligt behandlingsinriktat innehåll. Vi
            anser även att det återfallsförebyggande arbetet gentemot unga
            lagöverträdare bör förstärkas. I såväl SOU 2012:34 som Ds 2017:25
            presenteras förslag på nya ungdomspåföljder. Vänsterpartiet har
            ännu inte tagit ställning till förslagen som lämnats och inväntar
            tills vidare att regeringen presenterar en proposition.
          </p>
          <head xml:id="i-YAM6axNPxpo8xWt8YccqqR" type="h1">
            Barn i häkten
          </head>
          <p xml:id="i-BwUhdp8aZskqJjMVLTaUxw">
            Ibland händer det att barn under 18 år misstänks för så allvarliga
            brott att de omgående måste omhändertas av det allmänna under
            utredning och i avvaktan på eventuell dom. Vänsterpartiet anser
            att sådana omhändertaganden endast bör ske i undantagsfall och
            att barn och unga under inga omständigheter då ska placeras i
            häkten.
          </p>
          <p xml:id="i-97kKQGEH1F1RTTXusVaUYQ">
            I Sverige finns en lång och brett förankrad tradition av att
            särbehandla unga lagöverträdare i straffrättsligt hänseende. Tanken
            bygger på att straffrättsliga ingripanden mot unga människor måste
            anpassas till den unges brist på mognad, begränsade erfarenhet
            och särskilda förhållanden. Detta gäller särskilt åldersgruppen
            15 till 17 år. Ett uttryck för denna grundsats är att barn som
            inte fyllt 18 år får häktas endast om det är uppenbart att betryggande
            övervakning inte kan ordnas och det dessutom föreligger synnerliga
            skäl för häktning. Trots det häktas varje år mellan ca 120 och
          </p>
          <p xml:id="i-DuicjEeRWS1zV3gG4W4TBe">
            140 barn i Sverige och varje dag sitter i genomsnitt tio barn
            häktade. De barn som får restriktioner fortsätter oftast att ha
            det under större delen av häktningstiden och kan då, såsom systemet
            fungerar i dag, inte vara placerade på en gemensamhetsavdelning.
            År 2015 fick 115 häktade barn restriktioner. Av dessa fick 98
            stycken behålla restriktionerna helt eller delvis under hela häktningstiden.
            Nästan alla barn som hade restriktioner under hela häktningstiden
            förbjöds även att vistas i gemensamhet. Ett fåtal av dessa hade
            fullständiga restriktioner utan några lättnader. Cirka hälften
            tilläts samsitta med annan och de flesta tilläts någon form av
            återkommande besök, vanligtvis av en familjemedlem och/eller socialsekreterare.
          </p>
          <p xml:id="i-K4vW9M557iacbdxeZjkHok">
            Sverige har under lång tid fått återkommande nationell och internationell
            kritik för sin häktnings- och restriktionsanvändning både vad
            avser vuxna och barn. Sedan 1991 har FN:s och Europarådets tortyrkommittéer
            regelbundet kritiserat Sverige för långa häktningstider och isolering
            av misstänkta genom restriktioner. Kritiken mot Sverige har inte
            bara upprepats under lång tid utan dessutom varit mycket omfattande,
            då de intagnas situation bl.a. har beskrivits som inhuman och
            förnedrande, främst p.g.a. omfattningen av restriktionerna som
            innebär långa tider av isolering.
          </p>
          <p xml:id="i-BcZPJptGNy65Qq2UwepyM9">
            Under hösten 2014 granskade FN:s tortyrkommitté hur Sverige lever
            upp till FN:s tortyrkonvention. Resultatet av denna granskning
            presenterades i en rapport som innehåller sedan tidigare känd
            kritik riktad mot Sverige angående häktningstider m.m. Sverige
            kritiseras starkt för den utbredda och utdragna isoleringen av
            barn, att brottsmisstänkta för lätt hamnar i häkte och att häktningstiderna
            ofta är mycket långa. Även de omfattande restriktionerna som förekommer
            under häktningstiden ifrågasätts av FN-kommittén.
          </p>
          <p xml:id="i-D3pR5vdZQ7dYK2BTH5hceT">
            Kritiken i rapporten är särskilt hård vad det gäller isolering
            av unga i polisarrester eller andra förvar och FN-kommittén anser
            att Sverige bör avskaffa det systemet. I dag kan unga människor
            isoleras i 22 timmar om dygnet under långa perioder. FN oroas
            över de självmord och självmordsförsök som har skett bland unga
            som placerats i häkte och som tros vara ett resultat av isoleringen.
            FN-kommittén kräver att Sverige helt avskaffar isolering av barn
            i polisarrest, häkte och på särskilda ungdomshem samt utreder
            självmordsfallen i häkten.
          </p>
          <p xml:id="i-B6Jz9RkYpCfAdbwZfBihUF">
            I FN:s barnrättskommittés senaste rapport rörande Sverige från
            2015 uttryckte kommittén en allvarlig oro över att frihetsberövade
            barn fortfarande hålls isolerade och uppmanade Sverige att omedelbart
            upphöra med isoleringen samt att i lag förbjuda varje isolering
            av barn. Kommittén oroade sig även över att Sverige inte ansträngde
            sig tillräckligt för att finna alternativ till häktning och över
            att det saknades särskilda rutiner för hanteringen av barn i häkte.
          </p>
          <p xml:id="i-F9kRCQyHBcZPUhXCKQyCrY">
            Förra året lämnade Häktes- och restriktionsutredningen sitt betänkande,
            Färre i häkte och minskad isolering (SOU 2016:52), förslag på
            nya alternativ till häktning, begränsning av häktestiderna, lagstiftad
            rätt till mänsklig kontakt och särskilda regler för frihetsberövade
            barn. Även Brottsförebyggande rådet (Brå) har lämnat förslag till
            åtgärder i en kartläggning av situationen i häkte. Dessa förslag
            har än så länge dock inte lett till några lagstiftningsåtgärder.
          </p>
          <p xml:id="i-CtZfnjgbx75EaV7XK87zhT">
            Kriminalvården vidtog under 2016 ett flertal åtgärder i syfte
            att öka häktades tid i isoleringsbrytande åtgärder. Förutom utveckling
            av verksamhetsinnehållet har Kriminalvården och Åklagarmyndigheten
            fortsatt att utveckla sitt samarbete, på såväl central som lokal
            nivå. Syftet med samarbetet är att underlätta arbetet med isoleringsbrytande
            åtgärder för dem som är häktade med restriktioner.
          </p>
          <p xml:id="i-QkcMoZ9hyj8NUNpqKsH3Zq">
            En dryg fjärdedel av de häktade med restriktioner fick del av
            isoleringsbrytande åtgärder minst två timmar per dygn under 2016.
            Det är en liten ökning i förhållande till 2015. Knappt tre fjärdedelar
            av de häktade utan restriktioner fick del av isoleringsbrytande
            åtgärder minst två timmar per dygn vilket är en liten minskning
            i förhållande till 2015. För båda kategorierna häktade gäller
            att gruppen unga och gruppen kvinnor får isoleringsbrytande åtgärder
            i större utsträckning.
          </p>
          <p xml:id="i-LHQgxsR6ii1PkjV986pgQf">
            Innehållet i häktestiden för unga har enligt Kriminalvårdens
            slutredovisning av regeringsuppdragen om förstärkta insatser för
            unga klienter och våldsamma män, Kriminalvårdens förstärkta insatser
            för unga i kriminalvård och förstärkta insatser för våldsamma
            män 2013–2016, gjort framsteg under de senaste åren. Kriminalvården
            understryker dock att det finns behov av fortsatt utveckling exempelvis
            med arbetet för att uppnå det nuvarande målet för mellanmänsklig
            kontakt (dvs. två timmar eller mer per dag) för unga klienter
            med restriktioner. För att skapa väsentligt bättre förutsättningar
            att bryta isolering menar dock Kriminalvården att det ofta krävs
            omfattande förändringar av lokalerna, vilket är komplicerat eftersom
            häktena ofta är samlokaliserade med andra verksamheter eller placerade
            i tättbebyggda miljöer. Förutom anpassningar av lokaler krävs
            betydligt mer personal för att ambitionsnivån ska kunna höjas
            väsentligt. Det som Kriminalvården framhåller som positivt är
            att de unga uppfattar informationen som personalen ger som tydlig
            samt att deltagandet i motiverande samtal (MIK) har ökat. Uppsökarnas
            utökade uppdrag mot unga och våldsamma klienter bidrar också till
            utökade möjligheter till att motivera för behandling.
          </p>
          <p xml:id="i-4Mq6H4cHkwv6Yj9nsnAjKP">
            Som beskrivits ovan i inledningen har de svenska häktena fått
            kritik från ett antal internationella övervakningsorgan. Isolering
            och det stundtals tuffa klimat som råder på häkten är ingen lämplig
            miljö för omhändertagande av mycket unga personer i kris. På några
            av landets största häkten finns förvisso särskilda ungdomsavdelningar
            och på ett antal andra häkten finns särskild ungdomsverksamhet,
            men det är långt ifrån tillgängligt för alla. Inte heller är det
            tillräckligt.
          </p>
          <p xml:id="i-1s8GVaono3Vt5zLEmzHGU">
            Häktning i sig innebär en stor påfrestning för alla som häktas.
            Redan genom frihetsberövandet har den häktade fått sina fri- och
            rättigheter inskränkta på ett omfattande sätt. Varje ytterligare
            inskränkning av den häktades kontakter med omvärlden genom olika
            former av restriktioner förstärker utsattheten. En sådan isolering
            riskerar att leda till skadliga effekter för den häktade. Eftersom
            barn skiljer sig från vuxna när det gäller såväl fysisk som psykisk
            utveckling samt känslomässiga och utbildningsrelaterade behov
            så är det självklart att unga som häktas är extra utsatta för
            den stress och påfrestning som både häktningen i sig och isolering
            innebär. Forskning visar att isolering redan efter några dagar
            är skadligt för en människa och att den orsakar framför allt psykiska,
            men ibland även fysiska, skador. Särskilt skadligt är isolering
            för personer under 18 år. Att som barn vara inlåst i ensamhet
            nästan dygnet runt innebär en stor påfrestning och är skadligt
            även om det endast pågår under kort tid. Barnen drabbas dock inte
            enbart psykiskt av inlåsningen. Även kroppsliga funktioner som
            balans och motorik försämras markant. I betänkandet Färre i häkte
            och minskad isolering (SOU 2016:52) slår utredaren därför fast
            att det är angeläget att antalet barn som är intagna på häkten
            minskar väsentligt.
          </p>
          <p xml:id="i-Wmg9bNgBQFkK2SzFmQAzdn">
            I barnkonventionen, som regeringen föreslår ska bli svensk lag,
            stadgas i artikel 3 att alla åtgärder som rör barn ska vidtas
            med barnets bästa i främsta rummet. Vänsterpartiet anser att frihetsberövade
            ungdomar aldrig ska vara helt isolerade samt att målsättningen
            om minst två timmars mänsklig kontakt per dygn är ett absolut
            minimum, ambitionsnivån måste vara betydligt högre än så. Barn
            ska behandlas med särskild varsamhet i ett rättssamhälle som Sverige.
            Det gäller även för barn som misstänks för brott.
          </p>
          <p xml:id="i-47oYd8XV2QYQovNMGuwK1p">
            Vänsterpartiet vill att det införs ett förbud både mot isolering
            av unga och att placera barn och unga i häkten. Vänsterpartiet
            vill även att det skyndsamt genomförs förändringar som innebär
            att barn som misstänks för brott som kräver häktning placeras
            i en miljö som är särskilt anpassad för barn och unga. I SOU 2016:52
            lämnas förslag som går i linje med vad Vänsterpartiet efterfrågar.
            Dels föreslås att häktade som vid tiden för verkställigheten av
            häktningsbeslutet inte har fyllt 18 år ska förvaras på särskilt
            ungdomshem. I de fall det finns mycket starka skäl mot förvaring
            på särskilt ungdomshem får dock åklagaren besluta att barnet i
            stället ska förvaras i häkte. Dels vill utredningen att isolering
            av unga förbjuds. Utredningen föreslår dock att den som inte har
            fyllt 18 år och är häktad alternativt anhållen men placerad på
            häkte, ska ha rätt till minst fyra timmars vistelse tillsammans
            med annan varje dag, men understryker att det är en absolut miniminivå.
            Mot bakgrund av att utredningen föreslår att häktning av barn
            som huvudregel ska verkställas på särskilda ungdomshem får förslaget
            framför allt konsekvenser för de häktade barn som, p.g.a. att
            det föreligger mycket starka skäl, har placerats på häkte. Utredningen
            framhåller även att det är viktigt att fyratimmarsregeln inte
            blir normerande i begränsande riktning för de barn som placeras
            på särskilda ungdomshem. På de särskilda ungdomshemmen förutsätts
            att barnen får betydligt mer mänsklig kontakt än så.
          </p>
          <p xml:id="i-QCzwQrmEXUhkfMsL7uucBp">
            Regeringen bör snarast återkomma med förslag som ligger i linje
            med vad som föreslås i betänkandet Färre i häkte och minskad isolering
            (SOU 2016:52) avseende barn och häktning. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-Xs9gTCdzXZcxNRtn8Nxs6c" type="signatureBlock">
          <list xml:id="i-SuberBEZQifRhgBneLEjFp">
            <item xml:id="i-F5kKahZcKFXPWJoRJTKaTw" type="signature">
              Linda Snecker (V)
            </item>
            <item xml:id="i-NyYmFNXktRtC9fPN8S3Lnx" type="signature">
              Nooshi Dadgostar (V)
            </item>
            <item xml:id="i-Gyvi7aTPxJXLjadAFEw48G" type="signature">
              Rossana Dinamarca (V)
            </item>
            <item xml:id="i-X15isYwK7zdxTdXWSUoQzy" type="signature">
              Lotta Johnsson Fornarve (V)
            </item>
            <item xml:id="i-Eoscgp9G4C5jMk6wXEXzfE" type="signature">
              Maj Karlsson (V)
            </item>
            <item xml:id="i-KnZN1uffu13LFLzuh14nYr" type="signature">
              Karin Rågsjö (V)
            </item>
            <item xml:id="i-XY2z92juLuQSXRdYJbB4yd" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
