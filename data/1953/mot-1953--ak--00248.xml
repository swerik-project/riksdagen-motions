<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00248">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__248/mot_1953__ak__248-001.pdf"/>
      <fw xml:id="i-P8vkF81qYP2wSgK6Qm7UMZ">
        Motioner i Andra kammaren, nr 248. 13
      </fw>
      <div xml:id="i-7LghAHzVJ4udTbX5ktNRAA" type="motHeader">
        <div xml:id="i-H4CjRwfkv1wZ5pi5baRv69" type="motTitle"/>
        <div xml:id="i-C9jtQuaKnfPDmUL3TFendW" type="motSubmissionInfo"/>
      </div>
      <div xml:id="i-5hZaSiSVEEU9q5XqHZMMx3" type="motBody">
        <div xml:id="i-XvNfyAPPxkXA5r85uekq2j">
          <p xml:id="i-BEVJD987DHDpfJp5kXZ7Fg">
            Nr 248.
          </p>
          <p xml:id="i-3ShJShL1itUb2gb8M6a58f">
            Av herr Widén m. fl., angående åtgärder för zigenarnas inpas-
            sande i samhällslivet.
          </p>
          <p xml:id="i-5bk6Cw255xALgG5VXXoMr1">
            En folkgrupp i vårt land på omkring 700 svenska medborgare är
            till drygt 80 procent — all skolplikt till trots — analfabeter,
            åtskilliga av dess medlem- mar torde ej vara kyrkobokförda, och
            flertalet av dess män har ej fullgjort värnplikt; gruppens medlemmar
            har ett modersmål som är totalt obegripligt för så gott som alla
            andra svenskar, de avdömer sina tvistigheter vid sina egna domstolar,
            och de har som enda bostad ett tält eller en bostadsvagn. Den
            folkgrupp, som här avses, är zigenarna. Vi hör allt oftare talas
            om dem. Tidningarna sysselsätter sig titt och tätt med deras liv
            och leverne, deras bullrande bröllop, deras stojande sjukbesök,
            deras begravningar och deras censurerade restaurangbesök. På senare
            år har man dock inte kunnat undgå att märka att de romantiska
            skildringarna av deras familjefester börjat blandas upp med notiser
            om bilskojeri, små- bedrägerier, slagsmål, fylleri och andra förseelser,
            som de gjort sig skyldiga till. Detta är tecken till att allt
            inte står bra till med dem. En närmare under- sökning visar också,
            att zigenarna i Sverige är i stor fara att förslummas. Zigenarkännarna
            är eniga om, att zigenaren innerst inne är en hygglig och vänsäll
            om också ganska temperamentsfull varelse. Vad de svenska zi- genarna
            angår, så har en mångårig undersökning, som verkställts vid nor-
            diska museet understrukit detta omdöme. Brottsligheten bland zigenarna
            är ringa. Grövre brott är nästan helt okända bland dem, och de
            lagöverträdel- ser, som enstaka individer bland dem kan lastas
            för (snatteri, fylleri, förar- gelseväckande beteende, slagsmål
            o. d.), ger snarare ett dåligt betyg åt de- ras uppfostran än
            åt deras moral. Deras stammoral är också 1 andra avseenden god.
            Deras sexualmoral är närmast att betrakta som sträng, och deras
            hållning gentemot sina gamla och fattiga inger respekt; välkänd
            torde deras familjekärlek vara. Denna goda stammoral framstår
            som så mycket mera anmärkningsvärd, om man tar i betraktande de
            vanskliga yttre förhållanden, under vilka zigenarna lever. Det
            är ju dock obestrid- ligt, att de tillbringar större delen av
            sitt liv på samhällets skuggsida,
          </p>
          <pb facs="riksdagen-motions-pdf/data/1953/mot_1953__ak__248/mot_1953__ak__248-002.pdf"/>
          <fw xml:id="i-2XFB6SjfU6Yn76L4U2HC8g">
            14 Motioner i Andra kammaren, nr 248.
          </fw>
          <p xml:id="i-Ex4aa1PwbSn2gxC6Ww7sHs">
            där frestelserna till ett omoraliskt liv är långt flera än i
            kultursamhället. Utan en moralisk tåga skulle därför zigenarna
            för länge sedan ha för- slummalts. Denna goda stammoral är emellertid
            nu sakta men säkert stadd i upplös- ning. Orsakerna till detta
            är många, men som en av de viktigaste framstår de allt större
            svårigheterna för zigenarna att skaffa sig sitt livsuppehälle
            på det sätt som sedan långliga tider varit det naturliga för dem.
            Zigenarna har av ålder livnärt sig på kopparslageri, tivoliverksamhet,
            musikutövning och spådom. Nu är de hushåll lätt räknade som använder
            sig av kopparkärl. Ti- voliverksamheten har kraftigt gått tillbaka
            inför allmänhetens krav på and- ra nöjesformer, och spådomsinkomsterna
            har högst avsevärt reducerats in- för den nyktra livssyn, som
            tillhör vår tid. Följden av dessa förändringar har blivit, att
            zigenarna fått allt svårare att klara sin försörjning. Medan det
            ännu för tio år sedan var sällsynt, att zigenarna behövde anlita
            samhällets hjälp, är detta nu ganska vanligt bland dem. Det är
            också av försörjnings- skäl, som de i allt större omfattning söker
            sig till storstäderna. Där är möj- ligheterna trots allt något
            större för dem att dra sig fram; bland inemot en miljon stockholmare
            finns dock alltid någon de kan få spå och alltid litet extra jobb,
            som de kan åta sig. Där finns också restauranger, som ännu nytt-
            jar kopparkärl, som de kan få laga och förtenna. I storstaden
            är emellertid bostadsfrågan svårlöst. Zigenaren har inte bara
            att kämpa mot lägenhets- bristen, då han söker bostad, utan också
            mot de speciella svårigheter, som härrör från att han är zigenare.
            Zigenaren tvingas därför antingen att avstå från en riktig bostad
            och bo i tält eller bostadsvagn eller också att hålla till godo
            med den sämsta möjliga bostad i det sämsta möjliga distrikt. Zigenarna
            i vårt land är till drygt 80 procent analfabeter. Det är uppenbart,
            att detta avvita förhållande i högsta grad bidragit till att hålla
            zigenarna kvar på en primitiv andlig och materiell utvecklingsnivå.
            Deras fond av fak- tiska kunskaper är ringa. De normer och de
            beteendemönster, som den bo- faste svensken fått i hem och i skola
            och under den nötning med andra sam- hällsmedborgare, som det
            dagliga livet i en kulturstat ger anledning till, saknar zigenarna
            i högsta grad. Då hans uppträdande på ett klandervärt sätt avviker
            från vårt eget, behöver detta alltså inte tolkas som bottnande
            i en ond och asocial vilja, utan kan snarare anses som en följd
            av att han genom olikhet i härstamning, traditioner och levnadssätt
            fått andra beteendemöns- ter än dem vi är vana vid. Självfallet
            är, att han till följd av bristen på bok- lig bildning, samhällskunskap
            och idealskapande miljö har lättare att duka under för storstadslivets
            frestelser än svensken i gemen. Ännu har emellertid i stort sett
            zigenarna icke tagit allvarligare skada av den nedbrytningsprocess,
            som ovan antydda förhållanden satt i gång. Får nivelleringen emellertid
            fortsätta ostörd kommer den dock med största viss- het att förhållandevis
            snabbt förvandla zigenarna till slumvarelser, med de
          </p>
          <pb facs="riksdagen-motions-pdf/data/1953/mot_1953__ak__248/mot_1953__ak__248-003.pdf"/>
          <fw xml:id="i-SkUASB8J1jdGW9SysGbDWF">
            Motioner i Andra kammaren, nr 248. 15
          </fw>
          <p xml:id="i-SY7uRf5uzutPNYm6dzsv8e">
            vådor detta för med sig för såväl den enskilde som för samhället.
            Det är där- för i hög grad angeläget att samhället vidtar åtgärder,
            som kan vara till zi- genarnas hjälp i deras nuvarande brydsamma
            situation. Vid övervägandet av vad som då bör göras måste man
            ha i minnet, att det är fåvitskt att tänka sig, att vi skall kunna
            behålla zigenarna inom vårt land som nomader. Grunden för deras
            nomadliv är de inkomstkällor, som nyss anfördes. När nu samhället
            förändrats därhän, att zigenaren inte längre kan få sin försörjning
            på traditionellt vis, så framstår det som uppenbart, att statsmakternas
            alla åtgärder beträffande zigenarna måste ta sikte på deras assimilering
            i samhället. Detta står klart även för en hel del av zigenarna,
            särskilt de yngre. Under senare år har åtskil- liga av dessa blivit
            bofasta. Några arbetar sålunda sedan flera år i Stock- holm som
            industriarbetare, och efter vad deras arbetsgivare uppger har
            de skött sig väl. Hur ett statligt hjälpprogram lämpligen bör
            utformas, är det av flera skäl inte görligt att här skissera.
            Några synpunkter utöver vad som ovan antytts bör dock framföras.
            För dem som känner zigenarna framstår deras musikaliska och konstnärliga
            begåvning som påfallande. Det synes uppen- bart, att eventuella
            statliga åtgärder till zigenarnas fromma lämpligen borde kunna
            anknyta till denna deras begåvningsart. Som en fråga av första
            storleksordningen anmäler sig också problemet hur man skall kunna
            bibringa zigenarna färdighet i att läsa och skriva. Innan den
            frågan löses blir alla åtgärder i zigenarfrågan halvmesyrer. Staten
            har ju sedan åtta år en ambulerande skola sommartiden i gång bland
            zigenarna. Frågan är dock, om inte med tanke på zigenarnas assimilering
            den vanliga folkskolan skulle vara att föredraga, där barnen genom
            samvaron med de svenska kamraterna tvivelsutan finge en starkare
            inriktning mot det svenska sam- hället. Det kan endast tilläggas
            att zigenarna själva under det sista decen- niet i allt större
            utsträckning har lärt sig inse värdet av bokliga kunska- per och
            har i det stora hela tagit en ingalunda avog inställning gentemot
            skolan. Det berättigade i att samhället vidtager åtgärder för
            att hjälpa zigenarna till att kunna inpassas i vårt samhälle borde
            stå klart för alla. Av vad som framhållits här ovan borde också
            klart framgå behovet av att åtgärder vidtages snarast möjligt.
            När dessa spörsmål diskuterades vid 1952 års riksdag med anledning
            av en interpellation av herr Wiklund i Stockholm, framhöll socialminister
            Sträng, att några tvångsålgärder ej bör vidtagas mot zigenarna.
            Vi borde alla kunna vara överens även på den punkten. För Övrigt
            kan uppfattningarna gå isär. Något slags kuratorsverksam- het
            har bl. a. förts på tal liksom effektivare åtgärder för att ge
            alla barn en normal skolunderbyggnad. Vad som närmast kräves är
            emellertid en utredning om detta spörsmål.
          </p>
          <pb facs="riksdagen-motions-pdf/data/1953/mot_1953__ak__248/mot_1953__ak__248-004.pdf"/>
          <p xml:id="i-WCZdjc4ZoUqGmxUa8yHCid">
            16
          </p>
          <fw xml:id="i-PkXV1ybV3a6R8ECjwo2V9p">
            Motioner i Andra kammaren, nr 248.
          </fw>
          <p xml:id="i-Bj3cvaVQKTqGj2Gn57vk1f">
            Med stöd av vad som ovan framhållits föreslår vi,
          </p>
          <p xml:id="i-HFHVeynvcCMFJZ44buDqkP">
            att riksdagen ger Kungl. Maj:t i uppdrag att — i syfte att i
            tid möta den fara för zigenarnas förslumning, som hotar — snarast
            låta utreda frågan, vilka åtgärder som bör vidtagas för att zigenarna
            i vårt land skall kunna inpassas i ett nor- malt samhällsliv.
          </p>
          <p xml:id="i-CbFBKfGSVkjFmR4hZNvRBA" type="date">
            Stockholm den 27 januari 19353.
          </p>
          <p xml:id="i-XLc9ndi3Csuqk8sipUQkvZ">
            A. Widén. Ruben Swedberg. Brita Elmén. Harald Hallén. Per Svensson
            Sven Gustafson i Stenkyrka. i Göteborg. Olov Rylander. Axel Gustafsson.
            Einar Rimmerfors.
          </p>
          <p xml:id="i-AcKvAPThAEGW5ET9SqWZRe">
            Svenska Tryckeriaktiebolaget, Stockholm 19533 53251
          </p>
        </div>
      </div>
    </body>
  </text>
</TEI>
