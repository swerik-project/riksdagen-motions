<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00401">
  <teiHeader>
    <fileDesc>
      <titleStmt>
        <title>Vårdens effektivitet</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vårdens effektivitet</title>
          <idno type="rdwebb">GR02So401</idno>
          <rs type="number">So401</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So401/text</ref>
          <ref type="dokument_url_html">http://data.riksdagen.se/dokument/GR02So401</ref>
          <ref type="dokumentstatus_url_xml">http://data.riksdagen.se/dokumentstatus/GR02So401</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D1wg8aAY5frKugm3bsneYW" type="signed"/>
        <correspContext corresp="i-D1wg8aAY5frKugm3bsneYW">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction type="referral" xml:id="i-MJbcw6aUCJLR8jzxp7rMEU">
          <date when="2003-10-15"/>
        </correspAction>
        <correspAction type="dismissal" xml:id="i-QAW3wvWBjLP29ceEMLe6h2">
          <date when="2003-10-15"/>
        </correspAction>
        <correspAction type="submission" xml:id="i-3pKae33chdHWJTVKoUNdJK">
          <date when="2003-10-07"/>
        </correspAction>
        <correspAction type="assigned" xml:id="i-vuQttsbBMAw4tmXZyAc6L"/>
        <correspContext corresp="i-vuQttsbBMAw4tmXZyAc6L">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0401/mot_200304_So_0401-0001.pdf"/>
      <div type="motHeader" xml:id="i-U6p2Z6yxU1Ai1VqoUPh6H7">
        <div type="motTitle" xml:id="i-Fq2pMmCweCkyhAjcJu8riR"/>
        <div type="motSubmissionInfo" xml:id="i-5EH1KaeKtSxAxqo366Hr2N"/>
      </div>
      <div type="motBody" xml:id="i-GC73dbEPsTkrRSEbxcDtWZ">
        <div xml:id="i-ANc8zRbTZDmyhsv8tRftRk">
          <p xml:id="i-UKss22diGp2xe9yiKW1BJG">
            2003/04 mnr: S0401 pnr: m1438
          </p>
          <p xml:id="i-3d793d7Py7DKCuyQ3XHx6U">
            Motion till riksdagen 2003/04:S0401
          </p>
          <p xml:id="i-KWwfKiqN8KQwWMeUFHc8os">
            av Sten Tolgfors (m)
          </p>
          <p xml:id="i-XJV3rHMhkwjpzrqfLwezNH">
            Vårdens effektivitet
          </p>
          <p xml:id="i-Jpjs8JppBm5xBNDCiRJBqB">
            Förslag till riksdagsbeslut
          </p>
          <p xml:id="i-LHyyZN9JKqze9MUiYh5y8X">
            1. Riksdagen tillkännager för regeringen som sin mening vad i
            motionen anförs om en allmän obligatorisk sjukvårdsförsäkring.
            2. Riksdagen tillkännager för regeringen som sin mening vad i
            motionen anförs om patienters rätt att välja vårdgivare. 3. Riksdagen
            tillkännager för regeringen som sin mening vad i motionen anförs
            om betydelsen av ett brett utbud av vårdgivare för en kvalitativ
            utveckling av vården. 4. Riksdagen tillkännager för regeringen
            som sin mening vad i motionen anförs om vårdköers effekter i form
            av mänskligt lidande och samhällsekonomiska förluster. 5. Riksdagen
            tillkännager för regeringen som sin mening vad i motionen anförs
            om möjligheten att dra lärdomar av den danska sjukvården och sjukvårdssystemet
            Kaiser i Kalifornien. 6. Riksdagen tillkännager för regeringen
            som sin mening vad i motionen anförs om den landstingskommunala
            vårdens produktivitetsutveckling. 7. Riksdagen tillkännager för
            regeringen som sin mening vad i motionen
          </p>
          <p xml:id="i-JhzTZAkbxM5dfCh2QPKwTw">
            anförs om hur den offentligdrivna vården använder vårdpersonalens
            tid.
          </p>
          <p xml:id="i-MH8S1766iFKb8kEdmjTZQJ">
            Motivering
          </p>
          <p xml:id="i-9kdMtHZXyPfyEdG2fBmq1z">
            De flesta svenskar har gott förtroende för vården, upplevelsen
            är ofta positiv när människor får tillgång till vård. De allra
            flesta som arbetar inom vården är engagerade och såklart starkt
            angelägna om att ge den bästa möjliga vård till människor. Men
            dagens sjukvårdssystem har också betydande brister. Årslånga vårdköer,
            bristande tillgänglighet till vård, begränsad valfrihet för patienten
            och personal utan tillräckligt inflytande över den egna vardagen
            är i många landsting förekommande exempel på detta. Det är helt
            enkelt inte möjligt att tillgodose alla olika behov i dagens politikerstyrda
            system. Såväl systemen för styrning av vården som finansiering
            av sjukvården måste ändras.
          </p>
          <pb facs="riksdagen-motions-pdf/data/200304/mot_200304_So_0401/mot_200304_So_0401-0002.pdf"/>
          <p xml:id="i-9wefazxPxGEpPQz1GvvzrX">
            2003/04:S0401
          </p>
          <p xml:id="i-B5qpaTjFwehTUrfJm1qyKz">
            Fokus i debatten ligger i dag mer på sjukvårdens former, än på
            dess innehåll, på hierarkier inom huvudmännen snarare än hur en
            rationell och flödesorienterad styrning av vården kan skapas.
            Glapp mellan olika delar i vårdkedjan och väntetider emellan dessa
            är besvärande för alla inblandade. Det leder till frustration
            och ett ineffektivt resursutnyttjande. Det saknas vidare gemensamma
            system för uppgiftslämnande och administration. Ett exempel är
            att det finns 28 parallella journalhanteringssystem bara inom
            Stockholms läns landsting. Att åtgärda den interna ineffektiviteten
            inom landstingen skulle kunna spara 13—15 procent av kostnaderna
            i varje landsting i ett första steg, enligt Komrev Öhrlings PriceWaterhouse
            Coopers.
          </p>
          <p xml:id="i-VpLmb5KoxXFAyTsa2WFTKh">
            Patienten en intäkt eller kostnad?
          </p>
          <p xml:id="i-Xw6pcUpZU8xxqHF4nk8Q3i">
            Det är tydligt att de vårdgivare som inte har ett fast anslag
            för sin finansiering utan istället får betalt per utförd behandling
            har betydande incitament att bli effektiva: Att utföra den där
            extra behandlingen eller operationen. Att utnyttja utrustning
            och lokaler på effektivast möjliga vis. Att göra medarbetarna
            delaktiga i verksamheten och premiera goda insatser. Att tillfredsställa
            patienters efterfrågan på kvalitativ vård och behandling. Att
            patienten är nöjd står i dessa verksamheter i centrum. Hon eller
            han ses också som en intäkt — inte som en kostnad. För många enskilda
            vårdgivare finns dock tak för hur många människor som får behandlas,
            eftersom den begränsande faktorn inte är vårdpersonalens tid eller
            möjligheter att ge behandling, utan att berörda landsting inte
            vill eller kan betala mer än för ett givet antal behandlingar.
            Resultatet blir längre vårdköer, bristande valfrihet för patienten
            och en svagare kvalitetsutveckling än vad som vore möjligt. Ett
            vanligt problem med fasta anslag för att finansiera sjukvård är
            annars att patienten för vårdgivaren blir en kostnad. Varje operation
            eller annan behandling kräver finansiering ur en begränsad budget.
            Ju fler patienter som behandlas, desto dyrare för sjukvården,
            åtminstone för just det då berörda kostnadsstället. När landstingsdrivna
            verksamheter skall spara sker det ofta genom att färre än nödvändigt
            ges vård. Budgeten måste ju hållas. Detta skapar lidande och samhällsekonomiska
            förluster. Samtidigt upparbetas nämligen betydande kostnader i
            form av förlängda totala sjukskrivningstider, i väntan på framtida
            behandling. Men en operation är inte dyrare att utföra nu än senare.
            Vårdköer kostar pengar också eftersom väntetiden genererar läkarbesök,
            som egentligen är onödiga. Det står redan klart vilken behandling
            som krävs, men en person som väntar på att få byta höftled kan
            behöva smärtstillande medel utskrivna för att uthärda väntetiden.
          </p>
          <p xml:id="i-M7zpVmmXsmReMPoDUGCTtZ">
            Köerna skall också hanteras och administreras vilket kostar pengar.
            Både mänskligt och ekonomiskt är långa väntetider av ondo. Det
            är vid internationella jämförelser uppenbart att det är möjligt
            att klara vården utan betydande väntetider eller köer, med samma
            ekonomiska insats som den Sverige avsätter för vård. Den danska
            sjukvården och
          </p>
          <pb facs="riksdagen-motions-pdf/data/200304/mot_200304_So_0401/mot_200304_So_0401-0003.pdf"/>
          <p xml:id="i-VCVbzmtKEpxc813Am8e8nb">
            sjukvårdssystemet Kaiser i Kalifornien är två sinsemellan olika,
            men tydliga exempel på detta. I Danmarks husläkarsystem utgår
            ersättning efter prestation och möjligheten är där större för
            läkarna att styra sin tid än i Sverige. Kaiser är ett helintegrerat
            system för försäkring och vård, baserat på större vårdcentraler
            med specialistläkarkompetens. Bägge dessa system bör studeras
            för att vinna kunskap för en nydaning av den svenska vårdens organisation
            och styrning.
          </p>
          <p xml:id="i-96Kh58ifsxnAyuYpRYedi4">
            Sjunkande produktivitet i Sverige
          </p>
          <p xml:id="i-L1oCzy1x5LhnitX7PWwUgQ">
            Sverige har lägst antal patientbesök per läkare i hela OECD-området.
            1998 gjordes 903 patientbesök per läkare i Sverige, motsvarande
            ca fem per dag och läkare. I USA var motsvarande siffra 2.222,
            i Danmark 2.069 och i Storbritannien 3.176. Snittet i OECD var
            2.167, alltså mer än dubbelt så högt som i Sverige. 1975 gjordes
            ca nio patientbesök per dag per läkare. Totalt tog en svensk läkare
            då emot 2.024 patientbesök per år, motsvarande dagens OECD-snitt.
            Produktiviteten har sjunkit betydligt i den svenska vården. Såväl
            antalet läkare som sköterskor och undersköterskor har blivit flerdubbelt
            större i Sverige de senaste decennierna. 1975 fanns 8.500 läkare
            i Sverige, i dag är det över 24.000. 1975 fanns knappt 31.000
            sjuksköterskor, i dag är det 70.000. 1975 fanns 9.300 undersköterskor,
            i dag är det 34.000 stycken. Ändå har vården svårt att finna ett
            tillräckligt antal läkare. Så vad beror det på? En förklaring
            ligger i hur vårdpersonalens tid används inom andstingen idag.
            Problemet är att vårdpersonalens tid endast i låg utsträckning
            läggs på direkt patientkontakt. För en sjukhusläkare är det 18
            procent av tiden som går till detta. Nästan en tredjedel av timmarna
            läggs på administrativa uppgifter, 5 procent på möten och kommunikation,
            12 procent på ledtid och 14 procent på avdelningen och indirekt
            patienttid. En distriktsläkare lägger knappt halva tiden på direkt
            patienttid och en tredjedel på administration. Enligt Komrev Öhrlings
            PriceWaterhouse Coopers undersökning av andstingen i Örebro, Västmanland
            och Östergötland är vårdens direkta produktivitet endast 40 procent.
            55 procent av tiden läggs på administration, stödprocesser samt
            väntetid och strul. Resterande 5 procent läggs på
          </p>
          <p xml:id="i-MMzgMVML9wprSHpAdkTPWC">
            utveckling. En sjuksköterska har 35 procents direkt patienttid,
            då hon eller han får användning för sin kliniska utbildning. Mer
            än en femtedel av tiden går åt till dokumentation. Enligt undersökningen
            läggs mer tid på administration och stöd än på patienttid. Fyra
            timmar av tio läggs på administration och kringuppgifter. En tredjedel
            av sjuksköterskans tid upptas av uppgifter som skulle kunna utföras
            av andra. Enligt denna undersökning lägger en landstingsläkare
            lika mycket tid på administration som på direkt patienttid. Om
            administrationen kunde minskas
          </p>
          <p xml:id="i-DSCYaybTpzALjzNZa5MEEV">
            2003/04:S0401
          </p>
          <pb facs="riksdagen-motions-pdf/data/200304/mot_200304_So_0401/mot_200304_So_0401-0004.pdf"/>
          <p xml:id="i-6ztk45qf5J3kyFQVsZepra">
            2003/04:S0401
          </p>
          <p xml:id="i-PnkPK8EfVS7srfxG8Ch8Mg">
            med 10 procent skulle 4 timmar i veckan frigöras för landets
            läkare. Privat vård är effektivare, eftersom den inte överlever
            annars. Alldeles centralt för den offentligt drivna vårdens produktivitetsutveckling
            är att frigöra tid för vårdpersonalen att lägga på direkt patienttid.
            Vården behöver få möjligheter att använda resurserna bättre.
          </p>
          <p xml:id="i-W4KjPtodrEpMRof9LP8XWB">
            Makt över den egna vården
          </p>
          <p xml:id="i-WnzwAYV45KSRPGCPK2oRwC">
            I ett modernt och alltmer rörligt samhälle är det orimligt att
            politiska och administrativa gränser skall begränsa människors
            liv. Människor måste ges mer makt över sjukvården. Detta kan uppnås
            genom en allmän och gemensamt finansierad hälsoförsäkring, som
            erläggs efter inkomst, men utgår efter behov. Finansieringen följer
            patienten till den vårdgivare som patienten väljer. Genom att
            alla vårdgivare skall behandlas lika försvinner dagens spärrar
            för utveckling av vården. Öppenheten för alternativa vårdgivare
            har varit olika i olika landsting. Men om människor tillfrågats
            hade vården i Sverige sett betydligt annorlunda ut än i dagens
            landstingsstyrda organisation. Vi hade sett fler enskilda läkare,
            fler enskilda vårdgivare, fler personaldrivna vårdgivare och fler
            privatägda vårdgivare. Förutom till att korta köerna hade detta
            också bidragit till att utveckla vården. Medarbetarnas egna idéer
            om hur verksamheten bäst bedrivs hade kunnat tillvaratas och förverkligas.
            Patientens intresse hade satts i centrum. Ge människor inflytande
            över vården, så deras val av vårdgivare kan styra sjukvårdens
            framtid. Sjukvården bör präglas av ett rikt utbud av vårdgivare,
            enskilda eller offentliga, dit patienterna efter eget val kan
            vända sig. Ytterst handlar detta om att säkerställa rimlig och
            likvärdig tillgång till sjukvård för människor i hela landet.
          </p>
          <p xml:id="i-3AWNu9BqQDiq2zkLs77hUX">
            Stockholm den 2 oktober 2003
          </p>
          <p xml:id="i-X8WHHiSuNSbEaSLR561M8j">
            Sten Tolgfors (m)
          </p>
        </div>
      </div>
    </body>
  </text>
</TEI>
