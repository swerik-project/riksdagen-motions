<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1131/mot_1970__ak__1131-001.pdf"/>
      <fw xml:id="i-LEAf9p4ZmoZTacEwGbEkAp">
        14 Motion i Andra kammaren, nr 1131 år 1970
      </fw>
      <div type="motHeader" xml:id="i-5ds9U7QQmbGPkYzMHZboMN">
        <div type="motTitle" xml:id="i-Eg9Dw1yvkyeu4ftE9USbMu"/>
        <div type="motSubmissionInfo" xml:id="i-6zvGnuk7AKVPfFMhzwMsv7"/>
      </div>
      <div type="motBody" xml:id="i-X1bvHYE6TyLZmctQkqN76i">
        <div xml:id="i-EMVh5CAkiRHJGcy4M3GiuR">
          <p xml:id="i-DwirpFd1jpdPJdBjhMjEH8">
            Nr 1131
          </p>
          <p xml:id="i-fXzxeXWGT4aHMRpCcaLF7">
            Av herr Lothigius, om inrättande av en frivillig samhällelig
            ser- vicetjänst.
          </p>
          <p xml:id="i-TrqXuqnKGhPZHQb6uG1AgS">
            (Lika lydande med motion nr 978 i Första kammaren)
          </p>
          <p xml:id="i-E41HG1xLMtUUtk6WSAxJ6J">
            Det moderna samhället kännetecknas inte enbart av en förnämlig
            eko- nomisk standard. Den pågående samhällsutvecklingen har ställt
            män- niskorna inför nya livsvillkor även i andra avseenden. Inte
            minst utveck- lingen mot ökad koncentration inom alla sektorer
            av samhällslivet har bidragit till att komplicera tillvaron för
            vissa grupper av människor. I synnerhet för barnfamiljerna och
            det växande antalet äldre har det snabba tempot i samhällslivet
            och de ökade avstånden tillsammans med den all- männa bristen
            på olika former av service skapat en i längden ohållbar situa-
            tion. Sådan service är emellertid nödvändig för att åstadkomma
            ökad jämlikhet olika grupper emellan. Sjukvård, åldringsvård och
            stödet till barnfamiljer och studerande etc. har ej på långt när
            lyckats tillgodose människornas ökade behov av service. Därför
            har ej heller önskemålet om ökad jämlikhet kunnat infrias. Klyftan
            mellan olika grupper har i stället vidgats. Krissituationen på
            vårdområdet drabbar således det växande antalet äldre samt de
            sjuka, vilkas situation därigenom på ett märkbart sätt kommit
            att skilja sig från övriga människors. På samma sätt lever den
            barnlösa familjen i en långt mera fördelaktig situation än barnfamiljen
            eftersom frågan om barntillsyn ofta är ett stort problem för den
            senare. Härav framgår att det inte enbart är ekonomiska förhållanden
            utan snarare bristen på service som bidragit till att försvåra
            många enskilda människors situation. Kravet på en sådan personlig
            omvårdnad, som tidigare var en självklarhet, har således kommit
            i förgrunden.
          </p>
          <p xml:id="i-NxxSivhPE2YZ399sNE12HF">
            Barnfamiljerna
          </p>
          <p xml:id="i-U5cgkYTLdH18YciEgGWYZS">
            Antalet barn under tio år som har förvärvsarbetande mödrar med
            en arbetstid överstigande 15 timmar i veckan uppgår i dag till
            300 000. Sam- tidigt har 200 000 mödrar med barn i denna ålder
            förklarat sig villiga att gå ut i förvärvslivet under förutsättning
            att barntillsyn ordnas. För heltids- och deltidstillsyn av barn
            till förvärvsarbetande föräldrar beräknas 1970 daghems- och fritidshemsplatser
            uppgå till cirka 40 000 och familjedaghems- platser till 28 400.
          </p>
          <pb facs="riksdagen-motions-pdf/data/1970/mot_1970__ak__1131/mot_1970__ak__1131-002.pdf"/>
          <fw xml:id="i-14n9fXfHaK24rJobduz7h9">
            Motion i Andra kammaren, nr 1131 år 1970 15
          </fw>
          <p xml:id="i-Uon9WZaEhZGheuZY2oAWSQ">
            Härav framgår att samhället på intet sätt har möjlighet att inom
            rimlig tid och med gängse metoder tillmötesgå den starkt ökade
            efterfrågan på organiserad barntillsyn. Frågan om barntillsyn
            är emellertid endast ett av de problem som präglar den förvärvsarbetande
            kvinnans situation. Krav på städ- och allmän hemservice har även
            framförts. Viktigast är emellertid att barnen garanteras en personlig
            omvårdnad. Samhället måste därför på alla sätt söka lösa den nuvarande
            bristsituationen.
          </p>
          <p xml:id="i-3ZLnx2CAZmzUW1HcQkPvZ8">
            De äldre
          </p>
          <p xml:id="i-VDyqt3CineT7wEGXqeeeDu">
            1965 års långtidsutredning förutsade att antalet personer över
            65 år skulle öka med 140 000 under varje femårsperiod fram till
            1980-talet. Det bör därvid framhållas att denna ökning av antalet
            äldre människor förutsätter en motsvarande ökning av olika servicemöjligheter.
            För i synnerhet äldre människor har samhällsutvecklingen nämligen
            medfört många nya problem, såsom ökade avstånd till inte minst
            butiker och andra serviceanordningar. Deras behov av vård och
            allmän hjälp är generellt sett mycket stort. Med ATP har visserligen
            följt en väsentligt ökad ekonomisk trygghet för denna grupp av
            människor. Bristen på service har emellertid verkat i rakt motsatt
            riktning vad avser de äldres allmänna trygghet. Den utbyggda service
            som här främst erfordras måste ges karaktären av personlig omvårdnad.
            De äldres behov av en ökad kontakt med omvärlden måste även tillgodoses.
            För att söka skapa ökad förståelse olika generatio- ner emellan
            förefaller det lämpligt att den äldre generationen i större ut-
            sträckning än för närvarande integreras bland de ännu yrkesverksamma.
            När det gäller såväl barntillsynen som åldringsvården räcker det
            inte med att påpeka att daghemsplatserna har ökat för familjerna
            och ökade resurser tas i anspråk för åldringsvården. Ökningen
            motsvarar inte det för varje år stigande behovet. Ett radikalt
            nytt och praktiskt sätt att arbeta måste in- föras för att klara
            den situation vi alltmer kommer att stå inför.
          </p>
          <p xml:id="i-XwZY9J8xHefdvmuxpzXL3W">
            Samhällelig servicetjänst
          </p>
          <p xml:id="i-5QTpUpK6haJYtxSyofGnqA">
            Om den allmänna värnplikten för män kunde kompletteras med någon
            form av frivillig servicetjänst för kvinnor, skulle sannolikt
            ca 100 000 unga krafter kunna tillföras hela den vårdsektor som
            i dag kännetecknas av en svårartad bristsituation. Även för de
            pojkar som undanber sig kon- ventionell värnpliktstjänstgöring
            torde en sådan servicetjänst kunna utgöra ett värdefullt alternativ
            och därigenom bidra till att skapa ökad valfrihet. Ekonomiskt
            torde en sådan lösning av serviceproblemet erbjuda väsent- liga
            fördelar. Samhällets insats för sådan verksamhet kan begränsas
            till att gälla administration och i övrigt de kostnader som måste
            tas i anspråk för kost, logi och viss ersättning för ifrågavarande
            tjänster. Samhället kan därigenom inte bara tillgodoräkna sig
            avsevärda ekonomiska vinster. Även
          </p>
          <pb facs="riksdagen-motions-pdf/data/1970/mot_1970__ak__1131/mot_1970__ak__1131-003.pdf"/>
          <fw xml:id="i-TxqpiREEjpyncBLdwkH3Xb">
            16 Motion i Andra kammaren, nr 1131 år 1970
          </fw>
          <p xml:id="i-8tkjR4yYVByddRJnm2hmg8">
            på det mänskliga planet kan en sådan verksamhet bidra att skapa
            ökad förståelse och ökad jämlikhet olika människor och åldersgrupper
            emellan. Eftersom. allt fler ungdomar i dag är negativt inställda
            till den vanliga värnpliktstjänstgöringen torde ett stort behov
            av alternativ samhällstjänst föreligga. S.k. vapenvägrare torde
            även med framgång kunna placeras inom den humana samhällsvården.
            Att även kvinnorna i framtiden ges tillfälle att utföra någon
            form av samhällstjänst ter sig naturligt mot bak- grund av att
            äldre tiders könsrollsfördomar numera nästan helt förlorat sin
            styrka. Sannolikt är dessutom att morgondagens försvar kommer
            att kräva långt färre personenheter än för närvarande, Den tekniska
            utvecklingen tyder härpå. Att redan nu planera för inrättandet
            av en samhällets servicetjänst kan väsentligt bidra till att underlätta
            den successiva förändring som kanske är att vänta på detta område.
            Dagens ungdomar kan — trots sina ibland egenartade metoder — ej
            an- klagas för bristande samhällsengagemang. Den nuvarande inriktningen
            av ungdomens samhällsintresse synes däremot föga konstruktiv.
            Värdefullt vore därför om ungdomarna gavs en möjlighet att kanalisera
            sitt intresse och sin verksamhetsiver i praktiskt samhällsarbete
            av här aktuell natur. Inte minst skulle erfarenheter av detta
            slag sannolikt vara till gagn för deras egen per- sonliga och
            politiska mognad. Med stöd av ovanstående hemställes, | att riksdagen
            i skrivelse till Kungl. Maj:t måtte anhålla om utredning av frågan
            om inrättande av frivillig service- tjänst samt därvid beakta
            att tjänstgöringen skall avse såväl manlig som kvinnlig ungdom.
          </p>
          <p xml:id="i-Jsu5w4zVsZgpvthwZuUcuR">
            Stockholm den 28 januari 1970
          </p>
          <p xml:id="i-2SvjfFKLuuefgXnwMSPwzb">
            Carl-Wilh. Lothigius (m)
          </p>
          <p xml:id="i-Wx5AFALPc13zGMu8GYVREA">
            Svenska Reproduktions AB, Sthlm 1970
          </p>
        </div>
      </div>
    </body>
  </text>
</TEI>
