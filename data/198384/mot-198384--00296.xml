<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00296">
  <teiHeader>
    <fileDesc>
      <titleStmt>
        <title>Röstning genom bud</title>
        <author>Bertil Fiskesjö m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Röstning genom bud</title>
          <idno type="rdwebb">G702296</idno>
          <rs type="number">296</rs>
          <ref type="dokument_url_text">http://data.riksdagen.se/dokument/G702296/text</ref>
          <ref type="dokument_url_html">http://data.riksdagen.se/dokument/G702296</ref>
          <ref type="dokumentstatus_url_xml">http://data.riksdagen.se/dokumentstatus/G702296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>ELVING ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>KERSTI JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-HdpJ4V35CyWFwAVSVqqmzN</idno>
            <name>INGER JOSEFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LuqssDrJi1chKjE8j68967" type="signed"/>
        <correspContext corresp="i-LuqssDrJi1chKjE8j68967">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="r-0"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="i-XazZeCYyyq3u8LSAmNahPt"/>
          <note type="signatory" corresp="i-X8h8DhaFnaqHz5Z9ujNuRe"/>
          <note type="signatory" corresp="i-HdpJ4V35CyWFwAVSVqqmzN"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-3NQwgepQf2vTwvJTrqaMfi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__296/mot_198384__296-001.pdf"/>
      <fw xml:id="i-PTvYH6sTFYZymC9JFRWT54">
        Motion 1983/84:296
      </fw>
      <div xml:id="i-JvbzSYfWS5sH9NaAP91eaH" type="motHeader">
        <div xml:id="i-8DAnWy9n4q4C9JBVAbiioA" type="motTitle"/>
        <div xml:id="i-7TARW5vuN9bsYcoP3zsiJh" type="motSubmissionInfo"/>
      </div>
      <div xml:id="i-F4ju5okzK6FGppuDJpqhLW" type="motBody">
        <div xml:id="i-9EbeFhybFcXUVJG9825bwj">
          <p xml:id="i-Xz6dQ9G4tG3s7GG6gSyDdk">
            Bertil Fiskesjö m. fl. Röstning genom bud
          </p>
          <p xml:id="i-7EzegnuiAmn8x1YcGEpoU9">
            I vissa fall kan valsedel avlämnas genom bud. Sedan länge kan
            äkta makar genom anordnande av s.k. valsedelsförsändelse tjänstgöra
            som bud åt varandra. För något årtionde sedan utvidgades möjligheten
            att rösta genom bud till andra kategorier. Väljare som på grund
            av sjukdom, rörelsehinder eller hög ålder inte kan inställa sig
            i vallokalen får således numera lämna valsedel genom bud. Som
            bud får den anlitas som är väljarens barn, barnbarn, fader, moder,
            syskon eller vårdare och som fyllt 18 år. Vidare kan lantbrevbärare
            utnyttjas. Dessa budröstningar har tillkommit för att i görligaste
            mån förhindra att fysiska handikapp omöjliggör utövandet av rösträtten.
            Genom noggranna föreskrifter om hur valsedelsförsändelse skall
            iordningställas har man sökt förebygga möjligheterna till otillbörlig
            påverkan på den röstande. Det är således den röstande själv som
            skall lägga ner sin valsedel i ett innerkuvert och tillsluta detta.
            Därefter läggs innerkuvertet i ett ytterkuvert på vilket den röstande
            på heder och samvete intygar att han eller hon tillhör någon av
            de kategorier som har rätt att rösta med hjälp av bud. Budet och
            ett närvarande vittne skall dessutom intyga att allt gått rätt
            till. De många överklagandena till valprövningsnämnden och nämndens
            beslut i anledning av dessa visar dock att förfarandet inte alltid
            är invändningsfritt. Iordningställandet av valsedelsförsändelser
            har i en del fall uppenbarligen skett på ett sätt som inte utesluter
            otillbörlig påverkan. I något fall har val fått göras om. I efterhand
            är det dock ofta mycket svårt att fastställa vad som skett vid
            det tillfälle när valsedelsförsändelsen gjorts i ordning. En genomgång
            av ett betydande antal fall visar dock att förfarandet många gånger
            är slentrianmässigt och att man inte strikt iakttar de regler
            som finns. Hur frekvent detta är kan inte med säkerhet fastställas,
            eftersom man kan utgå ifrån att många fall av ur rättssäkerhetssynpunkt
            diskutabla förfaranden aldrig kommer till myndigheternas kännedom.
            Som framgått av vad som sagts ovan kan inte bara släktingar utan
            även vårdare tjänstgöra som bud vid röstning med valsedelsförsändelse.
            Överklaganden till valprövningsnämnden visar att begreppet vårdare
            tolkas olika och att det förekommit att valförrättare vägrat att
            godta valsedelsförsändelser av det skälet att man inte ansett
            att budet kunnat göra anspråk på att vara vårdare för den röstande.
            Den osäkerhet som finns härvidlag är inte tillfredsställande.
            Den innebär att valförrättare kan göra mycket olika bedömningar,
            och den innebär också att begreppet vårdare i en
          </p>
          <pb facs="riksdagen-motions-pdf/data/198384/mot_198384__296/mot_198384__296-002.pdf"/>
          <fw xml:id="i-njdT2VsbCqoLhuJG59s2D">
            Mot. 1983/84:296 10
          </fw>
          <p xml:id="i-E1tratR4wU6ykyspwGPoGz">
            del fall kan ges en mycket diffus innebörd. Men den innebär också
            att röstberättigade som handlat i god tro kan få sina valsedlar
            underkända genom att valsedelsförsändelserna inte godtas. Uttalanden
            i förarbetena till gällande lag ger ingen stringent ledning. I
            proposition 1965:106 anförde departementschefen följande: ”När
            fråga icke är om yrkesmässig vårdare, torde det kravet böra upprätthållas
            att vederbörande i skilda ting lämnar väljaren ett bistånd som
            icke är av helt obetydlig eller tillfällig karaktär.” Detta uttalande
            kan uppenbarligen tolkas på vitt skilda sätt, vilket också sker.
            1978 års vallagskommitté uppmärksammade i betänkandet SOU 1980:45
            problemet men nöjde sig med att anta att de rättsfall om otillbörligt
            verkande vid val, som förekom efter 1979 års val, skulle leda
            till en skärpt uppmärksamhet och kontroll. Men även efter 1982
            års val har det förekommit överklaganden som visar att praxis
            varierar och att osäkerheten om innebörden av begreppet vårdare
            är stor. För den prövande myndigheten är det svårt att utan mycket
            ingående undersökningar göra en tillfredsställande bedömning i
            efterhand. Den vidgning av möjligheterna att rösta som budröstningen
            genom valsedelsförsändelse innbär bör bibehållas. Den medför att
            många som annars skulle vara förhindrade att rösta nu kan göra
            detta. Men det är samtidigt viktigt att respekten för gällande
            regler upprätthålls, att otillbörlig påverkan på de röstande förhindras
            och att reglerna är så utformade att de kan tillämpas på ett för
            den röstande förutsebart och för alla röstande likartat sätt.
            Erfarenheten visar att budröstningen kan innebära frestelser för
            politiskt aktiva att påverka partivalet i själva valhandlingen.
            De fall som uppmärksammats har främst gällt intagna på vårdanstalter.
            Det är därför enligt vår mening angeläget med skärpt vaksamhet
            härvidlag. Det kan ske genom att ansvariga myndigheter inför valen
            på ett mer energiskt sätt än hittills inskärper vikten av att
            de regler som gäller för budröstning iakttas och att brott mot
            dessa regler innebär allvarliga förseelser. Detta bör framhållas
            såväl i de broschyrer som går ut till allmänheten som i de särskilda
            anvisningar som riktar sig till vårdanstalter och röstmottagare.
            Dessa informationsfrågor samt frågan om en definition av begreppet
            vårdare behandlade vi i en motion till föregående riksmöte (mot.
            1982/83:187). Vad gäller informationsfrågan underströk konstitutionsutskot-
            tet i betänkandet (KU 83/84:11) bl. a. betydelsen av att budröstningsförfa-
            randet och partiernas värvning av röster hålls mycket klart isär.
            Utskottet framhöll vidare:
          </p>
          <p xml:id="i-4uyw79UpQ8vajoit4M1GtL">
            I sammanhanget är det av särskild betydelse att den information
            som lämnas av centrala valmyndigheten såväl till valförrättare
            som till allmänhet och partier är så klarläggande som möjligt.
            Här bör ytterligare förbättringar kunna göras. Utskottet förutsätter
            att informationsfrågan ägnas särskild uppmärksamhet i anslutning
            till justitiedepartementets förestående
          </p>
          <pb facs="riksdagen-motions-pdf/data/198384/mot_198384__296/mot_198384__296-003.pdf"/>
          <fw xml:id="i-8DbzX9jy5b6FgR4Ca5FrSY">
            Mot. 1983/84:296 1
          </fw>
          <p xml:id="i-Wdyv5eeyYNGUqsAqLL4zRJ">
            behandling av de förslag i valadministrativa frågor m.m. som
            enligt vad utskottet erfarit kommer att inges av riksskatteverket
            omkring årsskiftet. Riksdagen följde utskottet och vi förutsätter
            att informationen inför kommande val utformas i enlighet med vad
            riksdagen uttalat. Men detta löser inte de grundläggande problem
            som vi redovisat ovan och som uppkommit genom att vallagen inte
            närmare anger vad som skall avses med vårdare. Denna fråga har
            f.ö. ett nära samband med frågan om en förbättrad information.
            Informationen måste rimligtvis utgå ifrån att man på ett mer distinkt
            sätt kan bestämma vad som i lagen avses med begreppet vårdare.
            Vi föreslog i förra årets motion en klargörande ändring i vallagen.
            Detta förslag avvisades dock av majoriteten i konstitutionsutskottet.
            Vi återkommer för den skull med vårt förslag. Allmänna uttalanden
            från riksdagen erbjuder ingen lösning i denna fråga. Motivuttalanden
            till en lag kan inte ersättas med nya motivuttalanden såvida inte
            själva lagen ändras. Vi föreslår därför en ändring av texten i
            vallagen. Man kan ha olika uppfattningar om i vilken riktning
            en sådan lagändring bör gå. En enkel lösning på problemet är att
            föreskriva att var och en som anges som vårdare på valsedelsförsändelsen
            också av valförrättarna skall accepteras som ett behörigt bud.
            En sådan lösning är dock enligt vår mening inte lämplig. Det skulle
            kunna leda till ett aktivt insamlande av röster från grupper av
            medborgare som är väl kapabla att själva avge sin röst hos röstmottagare.
            Möjligheterna till otillbörlig påverkan skulle öka. Vidare bör
            i princip valhandlingen som helhet vara en personlig aktivitet.
            Röstning med bud bör även framdeles vara ett kompletterande undantag
            för dem som själva inte kan inställa sig hos valförrättare. Det
            som ur allmänna synpunkter är mest lämpligt och som också bäst
            stämmer med de ursprungliga intentionerna när budröstningen infördes
            är således en insnävning av begreppet vårdare till att avse de
            fall där ett vårdnadsförhållande verkligen föreligger. Någon i
            alla lägen helt entydig regel är inte möjlig att formulera. Men
            det bör vara möjligt att uppnå ett betydande mått av precision.
            Med den formulering vi föreslår nedan avser vi således ett stabilt,
            varaktigt och/eller av samhället sanktionerat vårdnadsförhållande.
            Att man vid spridda tillfällen brukar se till vederbörande eller
            ge hjälp i speciella frågor skall inte anses grunda något vårdnadsförhållande.
            Gränsen bör gå vid de insatser som normalt görs, t. ex. av en
            hemsamarit. Vidare anser vi att vårdnadsförhållandet bör kunna
            styrkas inför röstmottagare. Det är ganska verklighetsfrämmande
            att utgå ifrån att valförrättarna skall kunna ha en sådan personkännedom
            att en muntlig uppgift skall kunna tillgodose kontrollkravet.
            Det visar den erfarenhet vi har av det nuvarande förfarandet.
            Det enklaste är att föreskriva att arten av vårdnad skall anges
            på själva valsedelsförsändelsen. Uppgifterna där bör
          </p>
          <pb facs="riksdagen-motions-pdf/data/198384/mot_198384__296/mot_198384__296-004.pdf"/>
          <fw xml:id="i-GvrQPeQ4WYQ3uR3KzSKm5R">
            Mot. 1983/84:296 12
          </fw>
          <p xml:id="i-DV1YQzZ1upQmXdJbBAPpjA">
            åtminstone i efterhand lätt kunna kontrolleras, vilket även blir
            ett preventivt skydd mot felaktiga påståenden. Vi föreslår således
            att vårdnadsförhållandet styrks på det sätt som här angetts. Med
            hänvisning till vad som anförts i motionen föreslår vi att riksdagen
            beslutar att vallagens 11 kap. 3 $ skall ha den lydelse som anges
            nedan: 35 Väljare som — — — eller hans vårdare och som fyllt 18
            år. Vårdare är den som yrkesmässigt eller på ett därmed likartat
            sätt ger väljaren vård av mera varaktigt slag. Sådan valsedelsförsändelse
            — — — är känt för dem. Vårdare skall ange i vilket vårdnadsförhållande
            han står till väljaren. Vittne skall ha ——-- på ytterkuvertet.
          </p>
          <p xml:id="i-GpsPqa2vmqJaaqFiVMFXfw" type="date">
            Stockholm den 10 januari 1984
          </p>
          <div xml:id="i-Vy2A25R5C8hzmzUbkQTJuQ" type="signatureBlock">
            <p who="i-K5xv4oCErCZbkmjE6NDTKr" type="signature">
              BERTIL FISKESJÖ (c)
            </p>
          </div>
          <p xml:id="i-MU6fMzZwa4oQsmVZ2pDaA2">
            GUNILLA ANDRÉ (c) ELVING ANDERSSON (c) KARIN SÖDER (c) KERSTI
            JOHANSSON (c) MARTIN OLSSON (c) INGER JOSEFSSON (c) BENGT KINDBOM
            (c) BRITTA HAMMARBACKEN (c)
          </p>
          <p xml:id="i-NoDY5Spwf6Zq1opoqTtYmi">
            SVEN-ERIK NORDIN (c) SIGVARD PERSSON (c)
          </p>
        </div>
      </div>
    </body>
  </text>
</TEI>
