<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01600">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 166 med förslag till lag om ändring i lagen (1955:183) om bankrörelse, m. m.</title>
        <author>av herrar Hellström och Gadd</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 166 med förslag till lag om ändring i lagen (1955:183) om bankrörelse, m. m.</title>
          <idno type="rdwebb">FU021600</idno>
          <rs type="number">1600</rs>
          <ref type="dokument_url_text">http://data.riksdagen.se/dokument/FU021600/text</ref>
          <ref type="dokument_url_html">http://data.riksdagen.se/dokument/FU021600</ref>
          <ref type="dokumentstatus_url_xml">http://data.riksdagen.se/dokumentstatus/FU021600</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZDMLaDZjTMLecbbyhYS3t</idno>
            <name>MATS HELLSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-AnrRW8P2FoZPwmfbQGBp8u</idno>
            <name>ARNE GADD</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y7WeD6t66iyMLRiwcd6k8u" type="signed"/>
        <correspContext corresp="i-Y7WeD6t66iyMLRiwcd6k8u">
          <note type="signatory" corresp="i-BZDMLaDZjTMLecbbyhYS3t"/>
          <note type="signatory" corresp="i-AnrRW8P2FoZPwmfbQGBp8u"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1600/mot_1971__1600-001.pdf"/>
      <fw xml:id="i-LkebdP7cW8xvo6QsGKM5JQ">
        Mot. 1971:1600 8
      </fw>
      <div xml:id="i-DULF1SmqiYWxdhAHPp5Kdr" type="motHeader">
        <div xml:id="i-HvVRRsEg4EpmcTjhaa8GUC" type="motTitle"/>
        <div xml:id="i-DCexygD4ofpnHgjpozQ8c5" type="motSubmissionInfo"/>
      </div>
      <div xml:id="i-NKP37Est6ciL5d5HjtrAAi" type="motBody">
        <div xml:id="i-NgjsybGEBawWp5ejFsToE3">
          <p xml:id="i-Ljt7Ly2AAgZC5VNQeE3pVP">
            Nr 1600
          </p>
          <p xml:id="i-FZiRHuHMq2tHbHJzKdVGZ3">
            av herrar Hellström och Gadd i anledning av Kungl. Maj:ts proposition
            nr 166 med förslag till lag om ändring i lagen (1955:183) om bankrörelse,
            m. m.
          </p>
          <p xml:id="i-PFinhw9Gr85m8S4SgJDFFh">
            I samband med avtal om samgående mellan Skandinaviska banken
            och Stockholms enskilda bank har Kungl. Maj:t i prop. 1971:166
            föreslagit ändringar i lagen om bankrörelse, syftande bl. a. till
            att ge Kungl. Maj:t rätt att utse högst fem offentliga ledamöter
            i affärsbanks styrelse. Som bakgrund till samgåendet har uppgivits
            stordriftsfördelar, vikten att möta utlandskonkurrens om svenska
            industrikunder m, m, De privata affärsbankernas lånepolitik har
            stor betydelse för den industriella utvecklingen. I propositionen
            hävdas att affärsbankernas roll i den näringspolitiska utvecklingen
            successivt har ökat under efterkrigsti- den. ”De medverkar allt
            oftare genom sin kreditgivning i beslut som har betydande återverkningar
            på sysselsättning, produktion, struktur- och branschutveckling
            samt regionala förhållanden.” Bl.a. utifrån dessa utgångspunkter
            har ”former ansetts böra skapas för samhällets direkta medverkan
            i och inflytande över besluten i de privatägda bankerna”. Dessa
            skäl är enligt motionärernas mening desto starkare, som det i
            de stora svenska affärsbankerna finns en stark ägarmässig koppling
            mellan kreditförmedlaren-banken och vissa industrigrupper. Koncentrationsut-
            redningen har visat hur detta samband tar sig olika uttryck i
            olika banker. Medan Stockholms enskilda bank haft karaktären av
            familjeföretag så har i Skandinaviska banken och Handelsbanken
            de stora kundintressena haft ett dominerande inflytande i bankstyrelserna.
            Koncentrationsutred- ningen säger direkt ”att bankstyrelsernas
            sammansättning medför bind- ningar som tenderar att minska konkurrensen
            på kreditmarknaden”. Koncentrationsutredningen menar också att
            bankernas verkställande ledningar innehar styrelseuppdrag i privata
            industriföretag i en omfatt- ning som inte står i samklang med
            banklagens intentioner. Enligt vår mening leder bl. a. ägarkopplingen
            banker-industrigrupper till tydliga risker för att kreditgivningen
            inte kommer att svara mof samhällsekono- miska målsättningar.
            Det samgående som nu planeras mellan två var för sig mycket betydande
            privatbanker är sannolikt ingen isolerad företeelse utan bör ses
            i samband med den allmänna utvecklingen av ekonomi och näringsliv
            i Västeuropa och Nordamerika. Ytterligare fusioner kan i framtiden
            komma att bli aktuella, t.ex. vid en starkare ekonomisk integration,
            bl. a. av kapitalrörelserna, i utlandet. Möjligheten av en sådan
            utveckling ställer än starkare krav på samhället att få ett väsentligt
            ökat inflytande över beslutsprocessen i hela bankvä- sendet.
          </p>
          <pb facs="riksdagen-motions-pdf/data/1971/mot_1971__1600/mot_1971__1600-002.pdf"/>
          <fw xml:id="i-Mb4xtg2sWRrrieZ7EApGWJ">
            Mot. 1971:1600 9
          </fw>
          <p xml:id="i-HUiG5zMLvWmfSxxfDBFvWT">
            Samhället har som en kortsiktig åtgärd för att få insyn och visst
            inflytande valt att utse statliga styrelserepresentanter i privatbankerna.
            Dessa föreslås nu bli maximalt fem personer i en och samma bank.
            En av de statliga representanterna har dessutom rätt att delta
            i beredning på direktionsnivå av sådana ärenden som senare skall
            avgöras av bankens styrelse. Dessa åtgärder kan inte anses vara
            tillräckliga för att garantera sådan insyn och sådant inflytande
            som är nödvändiga t. ex. för att samhällets näringspolitiska och
            arbetsmarknadspolitiska målsättningar skall få ett genomslag i
            bankernas politik. De största affärsbankerna har bl. a. genom
            den aktuella fusionen nått en sådan storlek i sin verksamhet att
            ytterligare åtgärder måste vidtas från samhällets sida redan på
            kort sikt. Det torde kunna anses dokumenterat bl. a. genom koncentrationsut-
            redningens analyser av den beslutsfördelning som tillämpas i bankerna,
            att en representation enbart genom styrelseledamöter ger en relativt
            ofullständig insyn i viktigare avgöranden. För att få insyn och
            inflytande på kort sikt torde det vara av avgörande betydelse
            att kunna följa det löpande arbetet i direktionen. För detta krävs
            mer än rätt att delta i beredningssammanträden i direktionen av
            ärenden som senare skall behandlas i styrelsen. För att kunna
            följa det dagliga arbetet krävs i stället att samhället ges rätt
            att utse en ledamot av direktionen, en heltidsarbetande direktör.
            Likaså skulle en heltidsarbetande offentlig förvaltningsrevisor
            väsentligt stärka samhällets insyn i bankverksamheten. Ändringar
            bör vidtas i lagen om bankrörelse som möjliggör för samhället
            att utse offentlig revisor och direktionsledamot som utses av
            Kungl. Maj:t. I vissa banker — särskilt de största — är båda dessa
            funktioner angelägna, i andra banker kan det tills vidare vara
            tillräckligt att en av funktionerna kommer till stånd. Genom den
            föreslagna kopplingen till direktionen skulle de statliga styrelserepresentanternas
            beslutsunderlag väsentligt stärkas. För att de skall ges möjlighet
            att fungera effektivt är det vidare angeläget att Kungl. Maj:t
            inrättar ett centralt sekretariat för bankfrågor som kan ge utred-
            ningsservice och andra tjänster till de statliga styrelserepresentanterna.
            Dessa kortsiktiga åtgärder för insyn och inflytande bör ses som
            en etapp i ett successivt utvidgat demokratiskt samhällsinflytande
            över det privata bankväsendet. Med stöd av vad som ovan anförts
            hemställes att riksdagen i skrivelse till Kungl. Maj:t begär att
            sådana åtgärder vidtages att Kungl. Maj:t kan förordna om dels
            offentlig direktionsledamot, dels offentlig förvaltningsrevi-
            sor i affärsbankerna; samt att vad som i övrigt anförts i motionen
            beaktas.
          </p>
          <p xml:id="i-5iU3K2jrXXEzzX7EbbeiyU" type="date">
            Stockholm den 23 november 1971
          </p>
          <div xml:id="i-8D3R4pHDbcAppFYiw5L4HQ" type="signatureBlock">
            <list xml:id="i-Reg45Ppxipj5X76iMVgweL">
              <item xml:id="i-MLuNz3zLn7kePhWsK4fSry" who="i-BZDMLaDZjTMLecbbyhYS3t" type="signature">
                MATS HELLSTRÖM (s)
              </item>
              <item xml:id="i-LNaS3P1BeuLwx7YL6rrT9v" who="i-AnrRW8P2FoZPwmfbQGBp8u" type="signature">
                ARNE GADD (s)
              </item>
            </list>
          </div>
        </div>
      </div>
    </body>
  </text>
</TEI>
