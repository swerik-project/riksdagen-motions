<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00591">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__591/mot_1955__ak__591-001.pdf"/>
      <fw xml:id="i-V1J3an8vHqMnFeSG23USx7">
        4 Motioner i Andra kammaren, nr 591 år 1955
      </fw>
      <div xml:id="i-G8wsNrSBRmKpuFCBJQHrkr" type="motHeader">
        <div xml:id="i-6gHUix8ET1JZQZBpmbCbbg" type="motTitle"/>
        <div xml:id="i-UegxRzYLeC8m9kGV9xycyj" type="motSubmissionInfo"/>
      </div>
      <div xml:id="i-HVMDCpcWwMkvpGYwxTwUYb" type="motBody">
        <div xml:id="i-NzfwvPXbG9gmRLaUwdim1S">
          <p xml:id="i-7TFiF78nU6omeLH248B1mQ">
            Nr 591
          </p>
          <p xml:id="i-SBrc3YHRcVFGQk16Jsd7Ec">
            Av herr Hagberg i Stockholm m. fl., i anledning av Kungl. Maj:ts
            proposition, nr 149, angående anslag till undersökningar m.m.
            till främjande av varutrafiken över trondheimsom- rådet.
          </p>
          <p xml:id="i-FF3uacpD7EuQE9suCtiCxV">
            Kungl. Maj:ts proposition nr 149 om anslag till undersökningar
            m. m. för att främja varutrafiken över trondheimsområdet utmynnar
            i anslagsäskan- den för sådana undersökningar å sammanlagt 440
            000 kr. Dessa åtgärder avses närmast förbereda åtgärder för uppförande
            av en oljehamn med berg- cisternanläggning vid Trondheimfjorden.
            Men propositionen innebär samti- digt ett principiellt ståndpunktstagande
            i dessa och andra besläktade frå- gor. Dit hör frågor om meråkersbanans
            kapacitet, om utbyggnad av väg- nätet mellan Sverige och Norge
            och om en eventuell oljeledning från 'Trond- heimsfjorden till
            svensk sida. Enbart de direkt föreslagna åtgärdena repre- senterar
            en utgift av i runt tal 34 miljoner kronor. Det är anmärkningsvärt
            att dessa vittsyftande projekt framlägges utan att en verklig
            orientering och utredning ges om problem, som har ett nära samband
            med projektet i sin helhet. Sålunda säges icke ett ord om vad
            en betydande omdirigering av den svenska utrikeshandeln över Trondheim
            skulle få för ekonomiska konsekvenser för västkusthamnarna och
            för norr- landsstäderna, särskilt Sundsvall, där en del av sjötrafiken
            skulle reduceras till förmån för trondheimshamnen. Att det handlar
            om betydande belopp, som under vissa betingelser på dessa vägar
            kan undandras de svenska hamnarna, är påtagligt. En av betingelserna
            är naturligtvis att någorlunda goda villkor kan uppnås för transitotrafiken
            genom Norge. Kanske kan vissa ekonomiska nackdelar därvidlag uppvägas
            av vissa fördelar för Jämt- land, men det framstår som självklart,
            att de huvudsakliga ekonomiska fördelarna av arrangemanget skulle
            komma Norge till godo. Vidare har frågan om kostnaderna för den
            transiterade oljan inte belysts. Om dessa blir högre än vid importen
            över svenska hamnar, vilket förefaller troligt, innebär detta
            en fördyring av oljan för de svenska konsumenterna. Skall denna
            betalas genom prisutjämning på den andra oljeimporten, måste en
            sådan åtgärd komma att framstå som orättvis. De politiska och
            strategiska konsekvenserna av en väsentlig vidgning av trondheimsleden
            har över huvud taget inte belysts. Det framstår därför så- som
            en mycket stor svaghet i regeringens proposition att dessa och
            många
          </p>
          <pb facs="riksdagen-motions-pdf/data/1955/mot_1955__ak__591/mot_1955__ak__591-002.pdf"/>
          <fw xml:id="i-Lb7fr3fr93GHFLa5t497a5">
            Motioner i Andra kammaren, nr 591 år 1955 5
          </fw>
          <p xml:id="i-Wna3epHVNCSYjdudeoqSWi">
            likartade problem helt förbigås, samt att frågan inte framlägges
            i sin helhet inför riksdagen. Det kan inte vara rimligt att hemlighålla
            vissa sidor av problemet för den svenska opinionen, lika litet
            som man kan godkänna att detaljer lösryckes ur det stora sammanhanget,
            varvid ett ställningstaganae till detaljerna medför konsekvenser
            när det gäller ståndpunktstagandet till frågan i sin helhet. Åtgärden
            att anlägga en oljehamn och bergcisterner för svenskt bruk i 'Trondheimsfjorden
            säges i fredstid kunna vara till nytta sådana vintrar när svåra
            ishinder binder trafiken i Östersjön. Risk föreligger då, sägs
            det, att Göteborgs hamn överanstränges, eftersom möjligheterna
            för oljelagring på den svenska östkusten anses otillräckliga.
            Transportsvårigheter av nämn- da slag inträffar på sin höjd några
            veckor vart femie år och har hittills inte skapat några problem.
            Det ligger väl närmast till hands att möta dylika eventualiteter
            med ökade oljelagringsutrymmen inom landet, exempelvis i de områden
            där dessa säges vara otillräckliga, i stället för att skapa dyr-
            bara anläggningar i ett främmande land. Om behov föreligger att
            öka lagerutrymmen för olja i Norrland, vore det väl naturligast
            att exempelvis i Jämtland anlägga cisterner för olja, som ev.
            kan införas via Trondheim, än att anlägga sådana långt inne på
            norskt område. Om kommunikationsleden via Trondheim med fördel
            skall kunna ut- nyttjas under fredstid blir beroende av om kostnaderna
            kan hållas nere så att oljan inte blir dyrare den vägen än när
            den införes på de vanliga vägarna. Det är, såsom redan påpekats,
            egendomligt att utredningen inte försökt ge ett svar på denna
            fråga. Det betonas emellertid, att denna åtgärd liksom övriga
            förordade åtgär- der främst måste betraktas ur beredskapssynpunkt
            och genomföras med tanke på krig och avspärrning. Detta måste
            vara ett ohållbart skäl. Alla vet, att anledningen till att Sverige
            stängdes från oljetillförsel under det senaste världskriget inte
            var bristen på hamnar och transportmöjligheter. Orsaken var i
            stället, att de krigförande västmakterna, som behärskade olje-
            handeln, själva förbrukade all olja och utestängde de neutrala
            från olje- tillförsel. Ingenting har anförts som talar för att
            västmakterna i ett even- tuellt nytt storkrig skulle förändra
            praxis därvidlag. Därför framstår hu- vudmotiveringen för åtgärderna
            närmast som ett spegelfäkleri. Utredningsmännen framhåller, alt
            den norska regeringen eventuellt skulle vara villig att under
            ett nytt krig tillåta Sverige att både ta in olja via Trondheim
            och utnyttja de svenska lager, som skulle kunna hopas i den tilltänkta
            cisternanläggningen. Om en sådan överenskommelse funnits under
            det andra världskriget, skulle den dock ha varit fullständigt
            värdelös för Sverige, helt enkelt därför att Norge var ockuperat
            av tyska trupper och dessa lade utan vidare beslag på alla oljetillgångar
            som Norge hade. Om
          </p>
          <pb facs="riksdagen-motions-pdf/data/1955/mot_1955__ak__591/mot_1955__ak__591-003.pdf"/>
          <fw xml:id="i-V6Tv2GsBEsFAMJJxPv2wbH">
            6 Motioner i Andra kammaren, nr 591 år 1955
          </fw>
          <p xml:id="i-RSTAsqBFFErVxzHwPZG2E5">
            sådana svenska tillgångar hade funnits i Norge, skulle de självfallet
            ha gjort detsamma med dessa. Kan man då påstå, att situationen
            är annorlunda i händelse av ett nytt krigsutbrott, enligt de antaganden
            som den svenska försvarsledningen gjort? Enligt dessa antaganden
            skulle Norge vara krigförande part från krigets första dag. Enligt
            Nordatlantpakten skulle de militära operationerna i Norge ledas
            av NATO, dvs. i realiteten av amerikanska och brittiska överbefälha-
            vare. Eftersom Norges regering avstått från befälet över sina
            egna strids- krafter liksom de militära operationerna i Norge
            åt NATO, innebär detta, att tidigare överenskommelser, som kommer
            i konflikt med de behov som kriget aktualiserar, automatiskt annulleras.
            En överenskommelse mellan de svenska och norska regeringarna i
            syfte att trygga svensk disposition över en oljehamn och cisternanläggningar
            i Trondheimsfjorden vore sålunda i krig värdelös för ett neutralt
            Sverige. Den innebure bara, att Sverige under fredstid lagrar
            olja åt norska och amerikanska stridskrafter i ett krig, där Sverige
            enligt den officiella mål- sättningen vill följa en neutral kurs.
            Överenskommelser med Norge i denna fråga innebär därför i realiteten
            överenskommelser med Atlantpakten och därtill överenskommelser,
            som inte bara har ckonomiska konsekvenser utan som ter sig särskilt
            ödesdigra på grund av de politiska och strategiska frågor som
            aktualiseras i samband med desamma. Detta påpekas av den brittiska
            tidskriften Economist i anslutning till den nu framlagda proposition
            nr 149. Economist erinrar bl. a. om några frågor, som skulle aktualiseras
            i händelse att Sverige dock skulle vilja bevara sin neutralitet
            i ett nytt storkrig:
          </p>
          <p xml:id="i-TdNKT7Q76ieFLbGasPnVjf">
            Om det skulle bli krig — i vilket fall Norge såsom medlem av
            Atlant- paktsorganisationen nästan säkert skulle bli indraget
            — skulle svenskarna ställas inför flera ömtåliga avgöranden. Det
            har i Sverige redan uppgetts, att svenska fartyg, som begagnar
            sig av Trondheims hamn, måste förses med eskort. Och hur skall
            de svenska anläggningarna vid Trondheimsfjor- den kunna skyddas?
            Samma fråga gäller den oljeledning över gränsen, som alltjämt
            överväges och som kanske byggs senare även om den inte tillhör
            de förslag som har rekommenderats just nu.
          </p>
          <p xml:id="i-LbQa1KWQxqCewxroDWFbUt">
            Den svenske marinchefen har redan pekat på samma problem. Hans
            ul- talande leder fram till att Sverige måste anlägga en marinbas
            i Norge om oljeanläggningen skall fungera i krig. Det har länge
            talats om nödvändigheten för Sverige att förbereda mot- tagandet
            av hjälp i händelse vårt land mot sin vilja skulle invecklas i
            krig. Det är uppenbarligen en sådan beredskap som förespeglat
            de drivande kraf- terna till trondheimsprojektet. Utan att ingå
            på frågan, huruvida en sådan situation är sannolik, när Sverige
            skulle kunna erhålla verklig hjälp via trondheimskommunikatio-
          </p>
          <pb facs="riksdagen-motions-pdf/data/1955/mot_1955__ak__591/mot_1955__ak__591-004.pdf"/>
          <fw xml:id="i-NHWyKWH6D4pXmbiCcU5q2J">
            Motioner i Andra kammaren, nr 591 år 1955 7
          </fw>
          <p xml:id="i-HyYniextPaUubHbbFC44vv">
            nerna, måste man mot de högst teoretiska fördelar som anhängarna
            till trondheimsleden räknar med ange de påtagliga och uppenbara
            nackdelarna. Det är uppenbart, att västmakterna räknar med att
            trondheimsleden skall bli medlet att driva över Sverige från en
            neutral kurs till en aktiv krigs- politik på deras sida. I samband
            med den svenska regeringens besked i mars föregående år, att den
            var beredd att tillsammans med den norska regeringen diskutera
            frågan om breddning av trondheimsleden, skrev Newyork Times (25
            mars 1954):
          </p>
          <p xml:id="i-3mpXUMtokwDYf26AZttkmt">
            Svenska regeringens beslut att ta upp förhandlingar med Norge
            om ett gemensamt försvarsprojekt kan bli en vändpunkt i Atlantförsvarets
            histo- ria... Sveriges ansenliga försvarskraft kan bli en verklig
            tillgång för väst- maktsalliansen.
          </p>
          <p xml:id="i-YNk2iFgKpXR4r2DDBB9MQg">
            Tidningen Newyork Tribune värderade samtidigt trondheimsprojektets
            betydelse som »en krigstida åtgärd, varigenom Sverige och Atlantpaktslän-
            dernas intressen förenas». Tidningen London Times kommenterade
            samma beslut:
          </p>
          <p xml:id="i-2JEUNPRAyjUHfK7vLzBF3R">
            Det kan emellertid inte råda något tvivel om att det pris, som
            Sverige i sista hand skulle få betala för denna åtgärd, blev ökad
            risk för att dras in i internationella förvecklingar. Att den
            svenske statsministern nu har dis- kuterat trondheimsprojektet
            vittnar därför om en ny djärvhet och smidig- het i den svenska
            utrikespolitiken, som bör uppmuntra Sveriges vänner.
          </p>
          <p xml:id="i-2LFdcgbbo1TRs9KPCxzFL8">
            Trondheim har enligt olika uppgifter förvandlats till en krigsbas
            och hamnen har fått en kapacitet som mångdubbelt överstiger normala
            behov. Det norska folket har naturligtvis inga fientliga avsikter
            mot Sverige, men det kan inte bestridas att dispositionerna i
            trondheimsområdet under vissa betingelser kan bli synnerligen
            ödesdigra för vårt land. Därför bör det inte förglömmas, att båda
            de krigförande parterna under den del av andra världskriget, när
            de kämpade om Norge, liksom när den ena hade besatt Norge, uppgjorde
            planer på att via Storlien tränga in i Sverige, skära av den svenska
            »midjan» på linjen Storlien— Sundsvall som ett led i en krigföring
            för att militärt underkuva vårt land, Den tyska planen kallades
            »Operation Polarräven». även de brittiska trupperna hade vid infallet
            i Norge instruk- tioner att sätta sig i besittning av kommunikationerna
            från Trondheim till Sverige. Det vore enligt vår mening felaktigt
            att bortse från dessa erfarenheter. De eventuella fördelarna i
            fredstid av förbättrade kommunikationer mellan Sverige och Norge
            kan med hänsyn härtill köpas till priset av oerhört ökade risker
            i händelse av ett nytt storkrig. Kvar står alltså att oljeanläggningen
            ter sig tämligen värdelös i fred och livsfarlig för Sverige i
            krig. Förslaget framstår som nära besläktat med och lika äventyrligt
            som statsmakternas beslut före andra världskriget att till-
          </p>
          <pb facs="riksdagen-motions-pdf/data/1955/mot_1955__ak__591/mot_1955__ak__591-005.pdf"/>
          <fw xml:id="i-6cLvZa5tLeotDv8aKa76G2">
            8 Motioner i Andra kammaren, nr 591 år 1955
          </fw>
          <p xml:id="i-6L2ro1vj9DzDGkDkBG2rPv">
            sammans med Finland befästa Äland. Lyckligtvis blev detta beslut
            icke verkställt, eftersom konsekvenserna av detsamma mycket snart
            framstod som ödesdigra för vårt land. Det framgår av det framlagda
            materialet att tidigare nämnda åtgärder för att utbygga meråkersbanan
            icke motsvarar något aktuellt behov. Under högbelastning har endast
            20 procent av banans kapacitet tagits i anspråk, därav endast
            9 procent på sträckan Trondheim— Storlien. Orsaken därtill tillskrives
            bl. a. de höga frakterna. Regeringen förordar därför en överens-
            kommelse mellan Sverige och Norge i avsikt att nedpressa frakterna
            för att underlätta en ökning av trafiken på järnvägen. Detta kan
            särskilt vara till fördel för Jämtland. Om det kan genomföras
            utan att staten skall subven- tionera de norska järnvägarna, torde
            några allvarliga invändningar inte behöva resas på den punkten.
            Vad den anbefallda väganläggningen beträffar kan man fatta sig
            kort. Det ter sig ganska orimligt, att Sverige skulle bekosta
            en autostrada långt in på norskt område, som ju dock är ett klart
            norskt intresse, och av vilken Sverige under krig skulle ha ett
            mycket tvivelaktigt intresse. Det är svårt godkänna skälen för
            en ny väg, när det redan finns två mellanriksvägar i närheten.
            Dessa vägar har ett historiskt ursprung, de har skapats för att
            tillfredsställa naturliga behov hos befolkningen och för att underlätta
            kom- munikationerna mellan Sverige och Norge. Kring dessa har
            också bosätt- ning och existensvillkor för befolkningen utformats.
            Dessa vägar uppges vara stängda under vintern, vilket naturligtvis
            är en olägenhet för befolk- ningen i områdena och för en normal
            mellanrikstrafik. Men varför då inte iordningställa dessa vägar
            och göra dem framkomliga både vinter och som- mar i stället för
            alt anlägga ännu en väg och därtill en helt ny väg, som skulle
            gå genom ett område, där inga ekonomiska skäl för dess framdra-
            gande kunde åberopas? När huvudvikten lagts på beredskapssynpunkter
            för dessa dyrbara anlägg- ningar, måste frågan besvaras: Vilken
            beredskap? Beredskap till neutralitet eller krig? Denna granskning
            leder oss till följande slutsatser: I. Åtgärder för en långsiktig
            oljelagring för att möta avspärrning och eventuellt krig bör genomföras,
            men uppläggningen skall ske inom landet. Medel för att öka lagerutrymmena
            kan därför bl. a. användas för att i Norr- land på lämpliga platser
            upplägga nya lagerutrymmen resp. oljelager. 2. Åtgärder för att
            öka befraktningen av järnvägen Trondheim Öster- sund genom minskade
            fraktsatser bör understödjas, medan frågan om ök- ning av järnvägens
            kapacitet bordlägges, tills nuvarande kapacitet någor- lunda tagits
            i anspråk. 3. Sverige bör icke bekosta en autostrada på norskt
            område, men däremot
          </p>
          <pb facs="riksdagen-motions-pdf/data/1955/mot_1955__ak__591/mot_1955__ak__591-006.pdf"/>
          <fw xml:id="i-CQnAXnrAY3qNqwYW2utQKY">
            Motioner i Andra kammaren, nr 591 år 1955 9
          </fw>
          <p xml:id="i-M4YPmepQtKNeSmPKdXR1fj">
            medverka till att förbättra de mellanriksvägar som redan finnes
            så att dessa blir framkomliga även vintertid. Med hänsyn till
            denna motivering föreslås, dels att riksdagen måtte avslå Kungl.
            Maj:ts proposition nr 149, dels också att riksdagen i skrivelse
            till regeringen hem- ställer om utredning och förslag till nödig
            utbyggnad av oljelagringsutrymmena inom landet och en utförligare
            be- lysning i anslutning till vad som ovan anförts av frågan om
            »åtgärder till främjande av varutrafiken till och från Sve- rige
            över trondheimsområdet» liksom konsekvenserna därav i ekonomiskt,
            politiskt och strategiskt avseende,
          </p>
          <p xml:id="i-NdcWH4C3AkR1yifnbgBv5B">
            Stockholm den 30 mars 1955 H. Hagberg
          </p>
          <p xml:id="i-YQ82uRydPq5Z89NQsKbcfW">
            Helmer Holmberg Gerda Nilsson Knut Senander
          </p>
          <p xml:id="i-EqwVRDUp2YNEp92kcPMNTQ">
            Bihang till riksdagens protokoll 1955. 4 saml. Nr 587-592.
          </p>
        </div>
      </div>
    </body>
  </text>
</TEI>
