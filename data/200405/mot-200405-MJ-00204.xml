<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_204/mot_200405_MJ_204-0001.pdf"/>
      <pb facs="riksdagen-motions-pdf/data/200405/mot_200405_MJ_204/mot_200405_MJ_204-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ204 pnr: m1217
          </p>
          <p>
            Motion till riksdagen 2004/05:MJ204
          </p>
          <p>
            av Marietta de Pourbaix-Lundin och Göran Lindblad (m)
          </p>
          <p>
            Vargjakt
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att regeringen beslutar ändra 28 8 jaktförordningen
            så att vargen inte skall omfattas av denna paragraf i enlighet
            med vad som anförs i motionen. 2. Riksdagen tillkännager för regeringen
            som sin mening vad i motionen anförs om vargen som turistattraktion.
          </p>
          <p>
            Motivering
          </p>
          <p>
            Vi svenskar verkar vara lätt kluvna i vår inställning till djuren.
            Vi reagerar starkt på olika reportage om djurplågeri i olika former
            när det gäller kor, grisar och hästar. Vi engagerar oss starkt
            för regnskogens bevarande liksom för natur med en unik flora och
            fauna. Vi upprörs över oljetransporter i känsliga vatten, som
            till exempel vid Galapagosöarna där många sällsynta djurarter
            hotas. Vi tar starkt avstånd från tjuvjakt på elefant, noshörning,
            flodhäst och lejon i avsatta reservat i Afrika. Vi berörs på djupet
            av ihjälklubbning av sälar och av hänsynslös valfångst som genomförs
            av norska och japanska industriella valfångstfartyg. Trots en
            del tillbud med dödlig utgång och fara för befolkning och andra
            djur finns inga svenska krav på utrotning av krokodil, tiger,
            haj, vissa giftiga ormar eller spindlar. Tvärtom skulle vi uppröras
            om det blev aktuellt.
          </p>
          <p>
            Rovdjursskräck på hemmaplan
          </p>
          <p>
            När vi sedan kommer till att diskutera de svenska rovdjursstammarna
            hörs plötsligt ett annat tonläge. Många står skräckfyllda inför
            en ökning av varg- och björnstammarna. Jägarna värnar sina intressen
            att få skjuta av djurstammar. Renskötseln har sina intressen av
            att vissa rovdjur helst utrotas,
          </p>
          <pb facs="riksdagen-motions-pdf/data/200405/mot_200405_MJ_204/mot_200405_MJ_204-0002.pdf"/>
          <p>
            2004/05:MJ204
          </p>
          <p>
            åtminstone inom de aktuella renbetesområdena. Tjuvjakten är tämligen
            utbredd. Vi måste få en sådan kunskap om och naturlig inställning
            till även rovdjursstammarna att de kan få tillåtas växa till en
            nivå där de långsiktigt an överleva som djurarter i vårt land.
            Motstående intressen, som till exempel renskötsel och jakt, måste
            när det gäller djurarter som är hotade ur överlevnadssynpunkt
            klart och tydligt avvisas. Det är viktigt att agera hemma på det
            sätt vi önskar att andra agerar hos sig.
          </p>
          <p>
            Ingen skyddsjakt utan beslut
          </p>
          <p>
            Efter Norges kallsinniga och egenmäktiga avskjutning av vargar
            förändras många förutsättningar. Norge har trots kraftiga protester
            skjutit ett tiotal vargar. Dessa vargar är inte Norges nationella
            vargar, utan de utgör delar av den gemensamma vargstam som rör
            sig över våra gränser. Vi anser med hänvisning till bland annat
            Norges vargjakt, att riksdagens beslut att varg skall omfattas
            av 28 8 jaktförordningen skall omprövas. Skyddsjakt utan myndighetsbeslut
            är många gånger svår att skilja från ett jaktbrott. Denna möjlighet
            kan på sikt innebära att fredningen av rovdjuren sätts ur spel.
          </p>
          <p>
            Vargen som turistattraktion
          </p>
          <p>
            Vargarnas attraktionskraft är stor. Det är dags att områden i
            Sverige som har vargar ser dem som en tillgång och inte som ett
            problem. Vargspårning lockar människor världen över. Medier som
            The Guardian, Financial Times och Japan Airlines flygtidning har
            nyligen alla haft stora reportage om detta. Denna form av ekoturism
            är en jättemarknad som glesbygden i Sverige knappast har råd att
            tacka nej till. I stället för att skjuta vargar legalt eller rentav
            genom tjuvjakt skulle till exempel Dalarna som redan har ekoturismföretag
            kunna låta dessa utvecklas och bli fler. Varje vargpar är i levande
            tillstånd värt miljonbelopp per år i turisminkomster.
          </p>
          <p>
            Stockholm den 21 september 2004
          </p>
          <p>
            Marietta de Pourbaix-Lundin (m) Göran Lindblad (m)
          </p>
        </div>
      </div>
    </body>
  </text>
</TEI>
