<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02168">
  <teiHeader>
    <fileDesc>
      <titleStmt>
        <title>Beskattningen av barnfamiljer</title>
        <author>Martin Olsson och Ulla Ekelund </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattningen av barnfamiljer</title>
          <idno type="rdwebb">G7022168</idno>
          <rs type="number">2168</rs>
          <ref type="dokument_url_text">http://data.riksdagen.se/dokument/G7022168/text</ref>
          <ref type="dokument_url_html">http://data.riksdagen.se/dokument/G7022168</ref>
          <ref type="dokumentstatus_url_xml">http://data.riksdagen.se/dokumentstatus/G7022168</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-CrC3SmfGqjW34KSMhumUgo</idno>
            <name>ULLA EKELUND</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LXnKpcNBmNXgfqjqzHB6ep" type="signed"/>
        <correspContext corresp="i-LXnKpcNBmNXgfqjqzHB6ep">
          <note type="signatory" corresp="r-0"/>
          <note type="signatory" corresp="i-CrC3SmfGqjW34KSMhumUgo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2168/mot_198384__2168-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2168
          </p>
          <p>
            Martin Olsson och Ulla Ekelund Beskattningen av barnfamiljer
          </p>
          <p>
            I princip anses vårt svenska skattesystem bygga på att skatt
            skall tas ut efter bärkraft. Ser man på barnfamiljernas beskattning
            tas dock knappast hänsyn till försörjningsbörda eller bärkraft
            för den skattskyldige. Skall det vara ekonomiskt möjligt för makar
            med barn att den ene under längre eller kortare del av barnens
            uppväxtår arbetar i hemmet och själv svarar för barnens vård och
            uppfostran måste endera skattesystemet anpassas efter inomsttagarens
            försörjningsbörda eller också fordras ett kraftigt förhöjt samhällsstöd
            till barnfamiljerna. Även i familjer där båda makarna har heltidsarbete
            blir nettoinkomsten efter skatt liten per familjemedlem, eftersom
            barnantalet ej beaktas vid beskattningen och barnbidrag och flerbarnsstöd
            m. m. endast täcker en del av barnkostnaderna. Eftersom det inte
            synes möjligt — åtminstone under de närmaste åren — att öka samhällsstödet
            till barnfamiljer för att kompensera dem för deras extra kostnader
            bör man söka sig fram till någon form av beskattning efter bärkraft.
            Nuvarande skattesystem tar inte nämnvärd hänsyn till familjesituationen,
            varför det för en familj med en inkomsttagare och flera barn är
            svårt att få en nettoinkomst som motsvarar existensminimum och
            ännu svårare att nå upp till socialhjälpsnormerna. Detta uttrycktes
            dramatiskt i en artikel i Dagens Nyheter den 17 januari i år.
            Där säger forskaren vid Stockholms universitet, Bo Ekehammar,
            att ”det krävs årsinkomster runt 350 000 kr. för att försörja
            en stor barnfamilj upp till existensminimum” vid endast en inkomst.
            I denna motion tar vi upp frågan om att inom ramen för nuvarande
            skattesystem göra anpassningar till barnfamiljernas bärkraft.
            Därigenom bör uppnås dels större rättvisa mellan olika typer av
            familjer, dels bättre ekonomisk situation för barnfamiljerna.
            Dessutom ges föräldrar större valfrihet i barnomsorgen och möjlighet
            att helt eller delvis arbeta i hemmet under barnens uppväxtår.
            En anpassning av skattesystemet så att familjernas bärkraft beaktas
            kan ske genom avdrag på slutskatten eller extra grundavdrag eventuellt
            relaterat till barnantalet, eller genom förhöjt hemmamakeavdrag,
            eller genom rätt till frivillig inkomstdelning vid skatteberäkning
            för makar med hemmavarande barn. Denna anpassning av skattesystemet
            måste enligt vår mening ses som ett komplement till barnbidrag,
            flerbarnstillägg och vårdnadsersättning. Vi tar upp frågan om
            beskattning efter bärkraft ur bl. a. familjerättsliga, skatterättsliga,
            familjeekonomiska och familjepolitiska synpunkter. Ur alla dessa
            synpunkter finns starka skäl för någon form av beskattning efter
            bärkraft.
          </p>
          <pb facs="riksdagen-motions-pdf/data/198384/mot_198384__2168/mot_198384__2168-002.pdf"/>
          <p>
            Mot. 1983/84:2168 4
          </p>
          <p>
            Familjerättsligt
          </p>
          <p>
            Allmänna regler för makars rättsförhållanden finns i giftermålsbalken
            där Skap. 2$ lyder:
          </p>
          <p>
            Makarna äro pliktiga att, var och en efter sin förmåga, genom
            tillskott av penningar, verksamhet i hemmet eller annorledes bidraga
            till att bereda familjen det underhåll, som med avseende å makarnas
            villkor må anses tillbörligt. Till familjens underhåll skall räknas
            vad som erfordras för den gemensamma hushållningen och barnens
            uppfostran samt för tillgodoseende av vardera makens särskilda
            behov. I familjelagsakkunnigas slutbetänkande (SOU 1981:85) Äktenskapsbalk
            föreslås motsvarande regel (6 kap. 1$) utformad på följande sätt:
          </p>
          <p>
            Makarna skall var och en efter sin förmåga, bidra till det underhåll
            som behövs för att tillgodose deras gemensamma och personliga
            behov. De skall fördela utgifter och sysslor mellan sig. Det är
            alltså uppenbart att grundprincipen i familjelagstiftningen är
            att makarna får fördela ansvaret för hem och familj på det sätt
            de finner lämpligast. Eftersom vårt skattesystem ger avsevärt
            lägre nettoinkomst efter skatt om familjens inkomst härrör från
            endast en inkomsttagare än två, är makarnas valfrihet hur de skall
            fördela uppgifterna mellan sig begränsade. Som exempel kan nämnas
            att om den förvärvsarbetande maken tjänar 84 000 kr. per år erläggs
            drygt 27000 kr. i skatt medan om makarna haft var sitt halvtidsarbete
            och tjänat 42 000 kr. vardera skulle den totala skatten minska
            med ca 3 000 kr. Om inkomsten är 120 000 kr. blir skatten nära
            49 000 kr. med endast en inkomsttagare men 12000 kr. lägre om
            makarna i stället tjänat 60000 kr. vardera. Vårt renodlade särbeskattningssystem
            har alltså lett till att det blir ekonomiskt oförmånligt för makar
            att fördela arbetsuppgifterna mellan sig så, att endast den ene
            arbetar utanför hemmet medan den andre har sin arbetsuppgift i
            hemmet. Det ger knappast den valfrihet inom familjen som är avsedd.
          </p>
          <p>
            Skatterättsligt
          </p>
          <p>
            Egentligen torde grundprincipen för vårt skattesystem vara att
            skatt skall utgå efter bärkraft. Ovannämnda exempel visar att
            vid samma försörjningsbörda varierar skatten betydligt i förhållande
            till hur inkomsterna fördelas mellan två makar. Klarast framstår
            måhända skillnaden om man som ovan jämför två makar, som har var
            sitt halvtidsarbete så att var och en under sin ledighet kan svara
            för vården av barnen, med två makar där den ene har heltidsarbete
            och den andre helt ägnar sig åt hemmet. Tillsammans gör de samma
            insatser i båda fallen. Skatten blir dock betydligt lägre i det
            förstnämnda fallet trots att bärkraften måste vara lika i båda
            fallen.
          </p>
          <pb facs="riksdagen-motions-pdf/data/198384/mot_198384__2168/mot_198384__2168-003.pdf"/>
          <p>
            Mot. 1983/84:2168 5
          </p>
          <p>
            Jämför vi en ensamståendes skatt med den makes som ensam svarar
            för familjeinkomsten i en barnfamilj blir skatten — med undantag
            av hemmamakeavdraget på 1800 kr. — lika för de båda trots att
            betydligt fler personer skall försörjas av den senare än av den
            förstnämnde. Motsvarande blir resultatet om vi jämför två par
            makar med likartade inkomstförhållanden, där ena paret har minderåriga
            barn och det andra inte. Eftersom samhällsstödet inte motsvarar
            barnkostnaderna är barnfamiljens bärkraft mindre men de betalar
            trots detta lika mycket i skatt enligt nuvarande system. Skall
            vi få ett system med skatt efter bärkraft måste vår renodlade
            särbeskattning kompletteras med visst hänsynstagande till hur
            många personer som skall försörjas på inkomsten.
          </p>
          <p>
            Familjeekonomiskt
          </p>
          <p>
            Nuvarande skattesystem och otillräckliga samhällsstöd till barnfamiljerna
            i förhållande till de verkliga barnkostnaderna har lett till att
            barnfamiljernas ekonomi är mycket pressad. I familjer där endast
            en av makarna förvärvsarbetar är det svårt att uppnå existensminimum
            och ännu svårare att uppnå socialhjälpsnormen. Följande tabell
            upprättad av Svenska Sparbanksföreningen i januari 1983 visar
            situationen för barnfamiljer med en förvärsinkomst.
          </p>
          <p>
            Disponibel inkomst per hushåll för olika hushållstyper och inkomstnivåer
            enligt 1983 års skatte- och transfereringsregler
          </p>
          <p>
            Disponibel hushållsinkomst = årsinkomst + barnbidrag + ev. bostadsbidrag
            — inkomstskatt.
          </p>
          <p>
            Förvärvsinkomst Gift med hemmamake 1 barn 2 barn 3 barn 4 barn
            5 barn 70 000 60 500 66 700 78 900 88300 101700 90 000 66 400
            72 600 84 700 94200 107 500 120 000 73 600 78 100 90 200 99700
            113 000 Existensminimum 61 600 72 700 90 900 105 300 124 500 Socialhj.
            norm samtliga barn under 10 år 64 100 76 500 95 900 111 600 132
            100 max 2 barn över 10 år 65 000 78 200 97 700 113 300 133 800
          </p>
          <p>
            max 2 barn över 16 år max 3 barn mellan 10-15 år 66 300 80 900
            101 200 117 900 139 100
          </p>
          <p>
            Beräkningarna baserade på basbelopp 19400 kr. Bostadskostnad
            för 1- och 2-barnsfamiljer 18600 kr., för 3- och 4-barnsfamiljer
            24000 kr. samt för S5-barnsfamiljer 28 800 kr. Tabellen visar
            exempelvis att med hemmamake och två barn fordras en inkomst på
            minst 120 000 kr. för att uppnå socialhjälpsnormen medan barnen
          </p>
          <pb facs="riksdagen-motions-pdf/data/198384/mot_198384__2168/mot_198384__2168-004.pdf"/>
          <p>
            Mot. 1983/84:2168 6
          </p>
          <p>
            är små. Med tre tonårsbarn fordras högre bruttoinkomst för att
            uppnå denna norm. Exemplet visar att vid inkomster på 70000 och
            90000 kr. räcker den förstnämnda inte alls och den senare ganska
            exakt till en nettoinkomst motsvarande existensminimum vid två
            barn. Vid tre barn och 90000 kr. inkomst blir nettoinkomsten ca
            6 000 kr. under existensminimum och mellan 11 000 och 17 000 kr.
            under socialhjälpsnormen där variationen är beroende av barnens
            ålder. Även dessa uppgifter visar bristerna i ett skattesystem
            som i så liten utsträckning beaktar familjens försörjningsbörda.
          </p>
          <p>
            Familjepolitiskt
          </p>
          <p>
            Centern har länge arbetat för att familjer skall ha valfrihet
            mellan att själva vårda sina barn eller att anlita samhällets
            barnomsorg. För detta fordras både en utbyggd barnomsorg och att
            bidrags- och skattesystemet möjliggör för en av makarna att vara
            hemma med barnen åtminstone medan dessa är små. Brist på barnomsorg
            eller brist på lämpligt arbete på orten kan vara anledningar till
            att en make blir hemmamake. Men det är utan tvekan också så att
            många vill kunna vara hemma, särskilt medan barnen är små, bara
            de har ekonomiska möjligheter därtill. Att själv vårda sina barn
            skall vara av samhället en helt accepterad insats. Centerns krav
            på vårdnadsersättning för småbarnsföräldrar skulle öka valfriheten
            och vara ett bevis för att samhället skulle se vårdinsatsen hemma
            som något som borde ges ekonomiskt stöd. Kravet på vårdnadsersättning
            har hittills endast lett till införande av särskild föräldrapenning
            under ett halvt år. Däremot har centern fått gehör för sitt krav
            på att ATP-år skall tillgodoräknas den förälder som är hemma och
            vårdar egna barn och som ej uppnår ATP-grundande inkomst. Detta
            bör i viss mån ses som ett samhällets erkännande av värdet av
            att även vårda egna barn.
          </p>
          <p>
            Skatt med beaktande av försörjningsbördan
          </p>
          <p>
            Vi vill föreslå att frågan om att i skattesystemet införa kriterier
            syftande till att vid beskattningen beakta familjens försörjningsbörda
            noggrant prövas. Eventuellt måste de olika förslagen kombineras
            för att nå önskvärda effekter. Det får dock inte rubba på huvudprincipen
            i övrigt om särbeskattning och inte heller principerna för den
            överenskommelse om skatterna som träffades våren 1981 mellan centerpartiet,
            folkpartiet och socialdemokraterna. En justering av skattesystemet
            i avsedd riktning får ses som en komplettering till samhällsstödet
            till barnfamiljerna i form av barnbidrag, flerbarnstillägg och
            vårdnadsersättning m. m. Diskuterade och föreslagna åtgärder i
            olika sammanhang för att anpassa
          </p>
          <pb facs="riksdagen-motions-pdf/data/198384/mot_198384__2168/mot_198384__2168-005.pdf"/>
          <p>
            Mot. 1983/84:2168 ;
          </p>
          <p>
            barnfamiljers beskattning efter deras bärkraft har varit dels
            förhöjt hemmamakeavdrag, dels avdrag på slutskatten eller extra
            avdrag mer eller mindre relaterat till antalet barn i familjen,
            dels rätt till delning av familjeinkomsten. Vad gäller rätt till
            delning av inkomsten vid beskattning skulle denna metod kunna
            jämställa barnfamiljer med en inkomsttagare och dem med två inkomsttagare.
            För att uppnå förbättringar för barnfamiljerna i allmänhet fordras
            dessutom endera högre samhällsstöd eller någon form av avdrag
            i förhållande till barnantal. Om inkomstdelning införs, vilket
            vi anser måste allvarligt prövas liksom övriga förslag, skall
            den vara frivillig och endast gälla par med minderåriga barn.
            För att undvika att de högsta inkomsttagarna gynnas speciellt
            bör ett tak sättas för rätten till inkomstdelning, exempelvis
            så att högst en normalinkomst får delas eller högst en inkomst
            motsvarande brytpunkten. Att inkomst vid skatteberäkning delas
            eller överförs till andra maken är inget nytt. Reglerna om A-
            och B-inkomst innebär att B-inkomsten, numera den över 5 000 kr.,
            vid skatteberäkningen läggs på den make som har den högre inkomsten.
            För makar verksamma i gemensam rörelse eller gemensamt jordbruk
            tillåts numera viss fördelning av inkomsten mellan makarna. Även
            om den senare rätten till inkomstdelning är av annan karaktär
            än den diskuterade delningsrätten av inkomst mellan makar med
            barn vill vi erinra om att principer för inkomstdelning redan
            finns. Oberoende av vilken lösning eller kombination av lösningar
            som väljs för ändringar i barnfamiljernas beskattning är det väsentligt
            att resultatet leder till — förbättrad ekonomi för barnfamiljerna,
            — beskattning med beaktande av försörjningsbördan, — ökad valfrihet
            för föräldrar att själva vårda sina barn eller ha förvärvsarbete
            på hel- eller deltid, — att hemarbetande makes inträde på arbetsmarknaden
            inte motverkas, — att strävandena att öka familjens inkomster
            inte motverkas.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad som i motionen anförts om
            vikten av att frågan om skatt efter försörjningsbörda för barnfamiljer
            skyndsamt prövas och förslag framläggs.
          </p>
          <p>
            Stockholm den 25 januari 1984
          </p>
          <p>
            MARTIN OLSSON (c) ULLA EKELUND (c)
          </p>
        </div>
      </div>
    </body>
  </text>
</TEI>
