<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03588">
  <teiHeader>
    <fileDesc>
      <titleStmt>
        <title>med anledning av prop. 2016/17:61 Uppföljning av återvändandedirektivet och direktivet om varaktigt bosatta tredjelandsmedborgares ställning</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3588 av Paula Bieler m.fl. (SD)</title>
          <idno type="rdwebb">H4023588</idno>
          <rs type="number">3588</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023588/text</ref>
          <ref type="dokument_url_html">http://data.riksdagen.se/dokument/H4023588</ref>
          <ref type="dokumentstatus_url_xml">http://data.riksdagen.se/dokumentstatus/H4023588</ref>
          <ref type="docx">http://data.riksdagen.se/fil/347056C6-9590-4525-A997-27802D8D2B97</ref>
          <ref type="pdf">http://data.riksdagen.se/fil/70D8C007-AC8A-4D85-A11E-447115A72C3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-H6i77bianCgQAnMyqCfYc8</idno>
            <name>Linus Bylund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UkEfVm7k9H4531ZxLRSTP7" type="basedOn"/>
        <correspContext corresp="i-UkEfVm7k9H4531ZxLRSTP7">
          <ref>Proposition 2016/17:61</ref>
        </correspContext>
        <correspAction xml:id="i-6nQdzEYScXTBJc1aMJWs8q" type="signed"/>
        <correspContext corresp="i-6nQdzEYScXTBJc1aMJWs8q">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-H6i77bianCgQAnMyqCfYc8"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-GWdfYQwqP1EsnE3BoTBLPP" type="submitted">
          <date when="2017-01-13"/>
          <time when="17:32:03"/>
        </correspAction>
        <correspAction xml:id="i-7PwLQfNVzaS1m8faGxfKwc" type="reviewed">
          <date when="2017-01-17"/>
          <time when="16:06:25"/>
        </correspAction>
        <correspAction xml:id="i-4kHarUpVLaYqrYiebmBkWZ" type="dismissed">
          <date when="2017-01-18"/>
        </correspAction>
        <correspAction xml:id="i-9uaQ33zgssXyJzXEF6y4V" type="referred">
          <date when="2017-01-19"/>
        </correspAction>
        <correspAction xml:id="i-8CC62tKwZZCoqKZxebfv5Q" type="assigned">
          <date when="2018-02-22"/>
          <time when="11:27:47"/>
        </correspAction>
        <correspContext corresp="i-8CC62tKwZZCoqKZxebfv5Q">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-RkXvEKsiKAfCegnnYNqkxg" type="behandlas_i"/>
        <correspContext corresp="i-RkXvEKsiKAfCegnnYNqkxg">
          <ref type="uppgift">2016/17:SfU8</ref>
          <ref type="ref_dok_id">H401SfU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU8</ref>
          <ref type="ref_dok_titel">Uppföljning av återvändandedirektivet och direktivet om varaktigt bosatta tredjelandsmedborgares ställning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3aSrP7F9WJdBYqCfA9pW1q" type="motHeader">
        <div xml:id="i-HdZmcw3pYaAN4x9TLBL95P" type="motTitle">
          Motion till riksdagen 2016/17:3588 av Paula Bieler m.fl. (SD)
          med anledning av prop. 2016/17:61 Uppföljning av återvändandedirektivet
          och direktivet om varaktigt bosatta tredjelandsmedborgares ställning
        </div>
      </div>
      <div xml:id="i-5s8xkivsQuoeh5SKVZAuXD" type="motBody">
        <div xml:id="i-QzLyKMiXodQWvRAeVwTg4w" type="motProposal" subtype="förslag">
          <head xml:id="i-PgnMwVRW2Mr5LVNLVeDcEg">
            Förslag till riksdagsbeslut
          </head>
          <list xml:id="i-JRWM4ceHnbJk1E1K69DXjF" style="ol">
            <item xml:id="i-FpuddRfostRbaMV795UA5Q">
              Riksdagen avslår propositionen i den del som behandlar avvisning
              eller utvisning av en tredjelandsmedborgare som har tillstånd
              att vistas i en annan EU-stat.
            </item>
            <item xml:id="i-D8H1jxeWUi3nia142HrJQY">
              Riksdagen ställer sig bakom det som anförs i motionen om avvisning
              eller utvisning av en tredjelandsmedborgare som har tillstånd
              att vistas i en annan EU-stat och tillkännager detta för regeringen.
            </item>
            <item xml:id="i-XYfNfHa3H56JT6KNYYtWnB">
              Riksdagen ställer sig bakom det som anförs i motionen om förlängda
              tider på återreseförbud och tillkännager detta för regeringen.
            </item>
            <item xml:id="i-J9eVLgcReNKC97h1GBJYwP">
              Riksdagen ställer sig bakom det som anförs i motionen om tider
              för förvarshållande av tredjelandsmedborgare med beslut om avvisning
              eller utvisning och tillkännager detta för regeringen.
            </item>
            <item xml:id="i-2LSa5eg1GWNxCPWRYas2qr">
              Riksdagen avslår propositionen i den del som möjliggör bestämmandet
              av en ny tidsfrist efter det att den tidigare tidsfristen har
              löpt ut.
            </item>
            <item xml:id="i-D7jH7N6yxRgEe2zJ1qR2xK">
              Riksdagen ställer sig bakom det som anförs i motionen om villkor
              för förlängning eller förnyelse av tidsfrist för frivilligt återvändande
              och tillkännager detta för regeringen.
            </item>
            <item xml:id="i-M5H5FboCwPzXAWajBgQgpj">
              Riksdagen ställer sig bakom det som anförs i motionen om förpliktelser
              i syfte att förhindra avvikande under tidsfrist för frivilligt
              återvändande och tillkännager detta för regeringen.
            </item>
          </list>
        </div>
        <div xml:id="i-XtYjkihe8euxA7sotb1PJL" type="motContent">
          <head xml:id="i-V6FYKx25kGNC8XHwPRpsRa" type="h1">
            Motivering
          </head>
          <p xml:id="i-FL17KwbQBWVbhMGXnATGRm">
            Med anledning av att Europeiska kommissionen i vissa delar ifrågasatt
            det svenska genomförandet av återvändandedirektivet såväl som
            direktivet om varaktigt bosatta tredjelandsmedborgares ställning
            har en uppföljning av dessa genomföranden gjorts. Denna uppföljning
            har lett fram till ett antal förslag om ändringar i nuvarande
            lagstiftning.
          </p>
          <p xml:id="i-E87U7pADFr4ZZ5Amn3chDt">
            Sverigedemokraterna har sedan tidigare klargjort hållningen att
            det bör åligga varje enskilt medlemsland att forma sin respektive
            migrationspolitik, och att vi således generellt avvisar gemensamma
            normer och regler på det migrationspolitiska området till följd
            av tvingande direktiv. Förutom det grundläggande synsättet avseende
            självbestämmanderätt skulle en sådan ordning dessutom minska risken
            för den typ av osammanhängande lagstiftning som lätt kan bli följden
            då tolkningar av gällande rätt med efterföljande krav på förändringar
            leder till oplanerade och framskyndade tillägg och modifieringar
            av gällande lag. Då för denna proposition aktuella direktiv redan
            är fastställda och i stora delar genomförts i svensk lag har vi
            att förhålla oss till detta.
          </p>
          <head xml:id="i-cyA8RB4Y6b5pufiJb1K7j" type="h2">
            Tredjelandsmedborgare med rätt att vistas i annan medlemsstat
          </head>
          <p xml:id="i-VDLMv4ggmhGVh7AGVJHVrP">
            Kommissionen har bl.a. ställt krav på att de tredjelandsmedborgare
            som vistas olagligen i Sverige men som har rätt att vistas i en
            annan EU-stat ska ges möjlighet att självmant bege sig till denna
            stat innan ett beslut om avvisning eller utvisning från Sverige
            fattas. I propositionen föreslås därför att sådana utlänningar
            som åsyftas ska uppmanas att bege sig till aktuell EU-stat innan
            dess att beslut om avvisning eller utvisning fattas. Regeringen
            framför i propositionen att detta innebär en fördel för den enskilde
            som slipper få ett formellt avvisnings- eller utvisningsbeslut.
            Samtidigt är det uppenbart en åtgärd som endast införs till följd
            av kommissionens anmärkning, då samtliga möjliga undantag från
            detta krav införs i lagen, bl.a. med följd att den som vistats
            lagligen i Sverige men får avslag på en ansökan om uppehållstillstånd
            inte ges samma möjlighet. Den föreslagna lagstiftningen ger alltså
            en fördel till personer som vistas olagligen i Sverige jämfört
            med de som vistas i landet lagligen.
          </p>
          <p xml:id="i-Um1ZjKXnU1TLYktJqX9gMn">
            Ingenstans i den föreslagna lagstiftningen definieras heller
            på vilket sätt beslut om avvisning eller utvisning av tredjelandsmedborgare
            som vistas olagligen i Sverige men har rätt att vistas i annan
            EU-stat ska utformas. Av såväl Migrationsverkets som Polismyndighetens
            synpunkter framgår att dessa myndigheter gör tolkningen att verkställandet
            av sådana beslut ska leda till att utlänningen reser till aktuell
            EU-stat. Av regeringens svar framgår inte om den uppfattningen
            delas; i stället konstateras att de föreslagna ändringarna endast
            syftar till att tillgodose kommissionens synpunkter. Det får dock
            anses troligt att regeringen hade påtalat att det inte handlar
            om verkställande av avvisning eller utvisning till annat EU-land
            om så var fallet.
          </p>
          <p xml:id="i-Vgi6X27teiWAG27Nw3jrrb">
            I direktivet används inte termerna avvisning och utvisning. I
            stället talas om beslut om återvändande. Av artikel 3.2 framgår
            att återvändande definieras som en återresa till en tredjelandsmedborgares
            ursprungsland, ett transitland i enlighet med återtagandeavtal
            eller ett annat tredjeland till vilket tredjelandsmedborgaren
            frivilligt väljer att återresa. I artikel 6.2 finns ingen skrivning
            som gör gällande att något annat beslut kan fattas, endast att
            det ska ges en möjlighet för den tredjelandsmedborgare som har
            rätt att vistas i en annan EU-stat att återvända till den medlemsstaten
            och därmed undslippa beslut om återvändande. Faktum är att det
            klargörs i den handbok för tillämpningen av återvändandedirektivet
            som utformats av kommissionen och medlemsstaterna (Return Handbook)
            att ett beslut om återvändande, vilket i Sveriges fall får likställas
            med ett beslut om avvisning eller utvisning, ska utfärdas i enlighet
            med definitionen i artikel 3.2 och inte till den medlemsstat där
            uppehållsrätt innehas, förutom i ett fåtal undantagsfall. Detta
            är ännu en anledning att se över resultatet av en lagstiftning
            som utformas så att den som från start vistas olagligt i Sverige
            ska ges en möjlighet som inte tilldelas den som vistas i landet
            lagligt. Rent praktiskt är det inte heller otroligt att en genomförd
            ofördröjd avresa till en annan medlemsstat innebär en mindre administrativ
            börda såväl för den enskilde som för Sverige än ett utfärdat beslut
            om avvisning eller utvisning till tredjeland.
          </p>
          <p xml:id="i-74kzVTXVfy1HzsD9oxMKfT">
            Frågan om i vilka fall en uppmaning att avresa till den medlemsstat
            där uppehållsrätt innehas ska utdelas innan beslut om avvisning
            eller utvisning sker är inte den enda del i det aktuella förslaget
            som Sverigedemokraterna är kritiska till. I likhet med Förvaltningsrätten
            i Göteborg ifrågasätter vi huruvida uttrycket skälig tid överensstämmer
            med uttrycket ofördröjligen. I samma handbok som hänvisas till
            ovan poängteras att den nationella lagstiftningen ska utformas
            på så sätt att termen ofördröjligen tas i beaktande. Det är vår
            mening att en term som skäligen lämnar utrymme för tolkning avseende
            vilka faktorer som kan påverka tidsramen och att ett förtydligande
            som klargör att det endast handlar om ofrånkomliga fördröjande
            faktorer är nödvändigt.
          </p>
          <p xml:id="i-Mo1HBUrAeoKofjhYbeAJJt">
            Sammanfattningsvis anser Sverigedemokraterna att regeringens
            förslag till lagstiftning för att fullfölja genomförandet av artikel
            6.2 innehåller ett antal brister och att propositionen bör avslås
            i denna del. Därutöver är det vår mening att regeringen inför
            det att ett nytt förslag till lagstiftning på området ska tas
            fram tar ovan framförda synpunkter i beaktande. Detta bör ges
            regeringen till känna.
          </p>
          <head xml:id="i-KPBmt4dwV5JXmdPh6asih3" type="h2">
            Regler om frivillig avresa och återreseförbud
          </head>
          <p xml:id="i-5L2k3YJFRkqEcUEcjBVZEd">
            Sverigedemokraterna anförde redan då återvändandedirektivet först
            skulle genomföras i Sverige ett antal synpunkter på förslaget
            till lagstiftning. I huvudsak kvarstår dessa synpunkter. Dessutom
            finner vi ett påvisat behov av ytterligare förändringar.
          </p>
          <p xml:id="i-2QfYpxY5npwWd769B5WQYE">
            I återvändandedirektivet ges möjlighet att utfärda återreseförbud
            på upp till fem år, för den som efter beslut om avvisning eller
            utvisning inte lämnar landet inom en angiven tidsfrist för frivillig
            återresa. Den nuvarande svenska lagstiftningen har dock utformats
            så att återreseförbudet endast är ettårigt. Faktum är att när
            Sverigedemokraterna i samband med antagandet av den aktuella lagstiftningen
            föreslog en ändring till den maximala tidsgränsen om fem år svarade
            utskottet med att konstatera, likt den dåvarande regeringen hade
            konstaterat i den aktuella propositionen, att den lagstiftning
            som föreslogs skulle innebära att Sverige har en av de kortaste
            tiderna för återreseförbud i EU. Vi vill påminna den nuvarande
            regeringen om att dess företrädare själva påtalat behovet av att
            i frågor rörande migrationspolitiken placera sig i linje med de
            striktaste reglerna inom EU och anser att den snarast bör återkomma
            med ett förslag om förlängda tider på återreseförbud.
          </p>
          <p xml:id="i-RHqUq1H6TxZkFtnFdTHHs">
            Vidare anser Sverigedemokraterna än i dag att svensk lag även
            avseende de maximala tider då en utlänning med beslut om avvisning
            eller utvisning får hållas i förvar bör förlängas för att ligga
            i linje med de maximalt tillåtna gränserna enligt återvändandedirektivet.
            Inte minst då direktivet har tydligt definierade villkor för när
            denna åtgärd över huvud taget ska användas, samt ställer krav
            på återkommande uppföljning av dessa villkors fortsatta status,
            är det också vår mening att regeringen inom EU bör verka för att
            helt ta bort alla skrivningar om en maximal övre gräns. Detta
            har dessvärre aktualiserats i samband med den senaste tidens uppgifter
            om såväl ett högt antal personer som har avvikit som att det bland
            dessa återfinns personer med mycket hög riskfaktor avseende grov
            brottslighet.
          </p>
          <p xml:id="i-FzGeL9t9jKkgKasHyZN6p8">
            Avseende den tidsfrist under vilken tredjelandsmedborgare med
            beslut om avvisning eller utvisning självmant får lämna landet
            välkomnar Sverigedemokraterna att det i lagen tydliggörs att det
            är beslutet i sin helhet som ska följas. Vi ställer oss däremot
            tveksamma till att en ny tidsfrist ska kunna beviljas trots att
            den föregående löpt ut, utan någon annan motivering än särskilda
            skäl i likhet med de särskilda skäl som anförs för att begära
            en förlängd tidsfrist inom en aktuell tidsfrists ramar. Rimligen
            bör sådana anledningar som motiverar en förlängd tidsfrist i de
            allra flesta fall klargöras mycket snart efter det att beslutet
            om avvisning eller utvisning fastställts. Det är därför vår mening
            att propositionen ska avslås i denna del och att regeringen i
            stället bör återkomma med en skrivning som tydliggör att ansökan
            om förlängd tidsfrist måste lämnas in i god tid innan innevarande
            frist löper ut samt att en ny tidsfrist endast kan möjliggöras
            i det fall behovet av förlängning uppstår i direkt samband med
            att planerad avresa av oförutsägbara anledningar omöjliggjorts.
          </p>
          <p xml:id="i-QnixNXw7k2LibK5iJxH7Yf">
            Slutligen, även här mot bakgrund av det höga avvikandetalet,
            vill Sverigedemokraterna poängtera att återvändandedirektivet
            i artikel 7.3 framställer en möjlighet för medlemsstater att ålägga
            den person som fått ett beslut om avvisning eller utvisning ett
            antal förpliktelser i syfte att förhindra avvikande under den
            tidsfrist som möjliggör en frivillig återresa. Det är Sverigedemokraternas
            mening att regeringen snarast bör återkomma med förslag som för
            in denna möjlighet i svensk lag.
          </p>
        </div>
        <div xml:id="i-WHvrGeTu8DQT8oRQkkSJfK" type="motSignatures">
          <list xml:id="i-9VVKBv2gmit3WnfFdAsCEf">
            <item xml:id="i-5zeGoX6eVrUYowSVzMQ9x9">
              Paula Bieler (SD)
            </item>
            <item xml:id="i-XAfszmBWoxBbWqRjnCxwZA">
              Linus Bylund (SD)
            </item>
            <item xml:id="i-GbksimySExWmKuN7hvJKMw">
              Jennie Åfeldt (SD)
            </item>
            <item xml:id="i-4VvcgrzA7BPJcrv5wJJi2k">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
