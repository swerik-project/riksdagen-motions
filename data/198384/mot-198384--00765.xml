<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00765">
  <teiHeader>
    <fileDesc>
      <titleStmt>
        <title>Landramarna för utvecklingssamarbetet</title>
        <author>Ingrid Sundberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Landramarna för utvecklingssamarbetet</title>
          <idno type="rdwebb">G702765</idno>
          <rs type="number">765</rs>
          <ref type="dokument_url_text">http://data.riksdagen.se/dokument/G702765/text</ref>
          <ref type="dokument_url_html">http://data.riksdagen.se/dokument/G702765</ref>
          <ref type="dokumentstatus_url_xml">http://data.riksdagen.se/dokumentstatus/G702765</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4HhCRPsfUDovQHDfZXtQhd" type="signed"/>
        <correspContext corresp="i-4HhCRPsfUDovQHDfZXtQhd">
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__765/mot_198384__765-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:765
          </p>
          <p>
            Ingrid Sundberg Landramarna för utvecklingssamarbetet
          </p>
          <p>
            Solidaritet och samverkan med fattiga länder kan visas på många
            olika sätt. Under 1960- och 1970-talen, den ekonomiska tillväxtens
            gyllene tider, blev det alltmer uppenbart att de rika länderna
            i ökad utsträckning måste ta ansvar för en jämnare fördelning
            av världens tillgångar. Det fanns många skäl därtill. Förutom
            de humanitära, som genom utvecklingen av massmedierna gjorde människor
            runt om i världen uppmärksamma på den fattigdom och den nöd som
            rådde i många u-länder, blev det också alltmer uppenbart att en
            vidare utveckling av världshandeln fordrade ökade möjligheter
            hos u-länderna att mer aktivt kunna ta del av denna. UNCTAD-konferenser
            gav u-länderna möjlighet att framlägga sina anspråk, och en vidare
            dialog har medverkat till ansträngningar att i högre grad tillgodose
            u-ländernas rättigheter och möjligheter i världshandeln. Också
            politiska händelser har medverkat till ett ökat engagemang i u-landsutvecklingen.
            Sydafrikapolitiken och befrielserörelserna i Afrika medförde också
            i vårt land ett starkt ökat politiskt intresse för utvecklingen
            i denna världsdel. Sverige har tidigt aktivt engagerat sig i internationellt
            och multilateralt bistånd. Tillsammans med Holland, Danmark och
            Norge utgör vi de fyra länder som uppfyller FN:s biståndsmål att
            minst 0,7 26 av bruttonationalpro- dukten bör avsättas till bistånd.
            Under flera år har vi också varit det land som avsatt mest till
            utvecklingshjälp. Redan från början rådde dock uppfattningen att
            biståndets verkan direkt kunde relateras till dess ekonomiska
            storlek. Ju mer pengar vi avsatte, desto större ansågs biståndseffekten
            bli. Från moderata samlingspartiets sida hävdades redan från början
            att vi måste utvärdera vårt bistånd och bedöma effekterna av detta.
            Dessa våra krav ökade sedan den biståndspolitiska utredningen
            bl. a. resulterat i att riksdagen fastställde de fyra målen för
            svenskt bistånd. Utvärderingarna av biståndets effekt sköttes
            från början av SIDA självt, och man hade stora svårigheter att
            åtstadkomma objektiva bedömningar och resultatvärderingar, särskilt
            som de regionala biståndskontoren själva fick svara för huvuddelen
            av utvärderingsarbetet. Det är därför med tillfredsställelse vi
            nu kunnat se att riksdagens krav på reell utvärdering burit frukt
            och resulterat i såväl rapporter som förslag till förändringar
            i genomförandet av olika projekt. Årets budgetproposition ger
            vid handen att detta arbete kommer att
          </p>
          <pb facs="riksdagen-motions-pdf/data/198384/mot_198384__765/mot_198384__765-002.pdf"/>
          <p>
            Mot. 1983/84:765 4
          </p>
          <p>
            fortsätta och att en förstärkning kommer att ske när det gäller
            personal på utvärderingssidan. Utrikesministern ger i budgetpropositionen
            också uttryck för att utvärderingarna även i fortsättningen kommer
            att påverka det framtida arbetet. Den från början förhärskande
            åsikten att mottagarlandet mer eller mindre enväldigt skulle avgöra
            medlens användning och bestämma om projekt har övergivits och
            ersatts med krav på en fortgående dialog mellan biståndsmyndigheten
            och myndigheterna i mottagarländerna. Ca en tredjedel av u-ländernas
            kapitaltillskott kommer i dag genom bistånd från i-länder. Vissa
            av våra huvudmottagarländer är till orimligt stor del beroende
            av kapitaltillskott från just vårt land. Den ekonomiska kris som
            många av dessa länder upplever, såväl vad gäller den egna produktionen
            som balansen i utrikesbetalningarna, har medfört att genomförda
            projekt ibland inte har kunnat hållas i gång. Driften av anläggningar
            fordrar tillgång till såväl eget nationellt kapital som utländsk
            valuta för inköp av nödvändig materiel. Utvärderingen av projekten
            visar ofta att stora driftstörningar uppstår och att investerat
            kapital inte gett det utbyte som avsetts. Utrikesministern förutsätter
            nu också att en högre andel av biståndet i framtiden skall avsättas
            för inköp av s.k. incitamentvaror och att vi bör ge vårt stöd
            till programländer som gör omprioriteringar för att åstadkomma
            högre utnyttjande av befintliga resurser. Det finns ingen orsak
            att motsätta sig detta. Inget bistånd kan fungera utan att de
            mest elementära behoven utöver mat och husrum är tillgodosedda.
            Sverige bör emellertid också dra konsekvenserna av den utveckling
            som ägt rum. Det gäller då inte bara att anse det riktigt att
            leverera lastbilar utan också att förvissa sig om att medel finns
            för att driva och reparera dem. Det gäller helt enkelt vilken
            form det svenska engagemanget skall ha i fråga om utformningen
            av biståndet i fortsättningen för att bl.a. underlätta omprioriteringar
            av ovan nämnt slag. Sveriges riksdag fastställer ramen för biståndet
            till ett mottagarland, och mot bakgrund av denna sker dialogen
            mellan SIDA och mottagarlandets myndigheter. Dessa myndigheter
            är alltså redan från början medvetna om att medlen finns (eller
            kan förväntas bli) dem tilldelade och att det gäller att inom
            den ramen finna projekt och mål som kan godtas av bägge parter.
            Erfarenheterna visar på stora nackdelar med detta förfarande.
            För det första kan aldrig någon utvärdering göras av effekten
            av biståndet i ett visst land, sett i relation till vad motsvarande
            summa skulle ha kunnat ha för biståndseffekt i ett annat mottagarland.
            För det andra kan man tvingas avstå från angelägna projekt med
            hög utvecklingseffekt därför att medel inte finns tillgängliga,
            och för det tredje kan man tvingas acceptera närmast värdelösa
            projekt eller ge importstöd för att bli av med pengarna. Tiden
            borde nu vara mogen för ett mer realistiskt handläggande av vårt
            bistånd. Våra biståndskontor har fått en god vana att förhandla
            med mottagarländerna och goda möjligheter att bedöma biståndseffekten
            i
          </p>
          <pb facs="riksdagen-motions-pdf/data/198384/mot_198384__765/mot_198384__765-003.pdf"/>
          <p>
            Mot. 1983/84:765 3
          </p>
          <p>
            relation till de mål som fastställts av riksdagen. Den fastställda
            ekonomiska ramen binder dem emellertid i förhandlingarna och gör
            att de kommer i underläge gentemot förhandlingsparten. I framtiden
            borde man därför i högre grad börja med diskussioner och förhandlingar
            med myndigheterna i mottagarländerna för att mer förutsättningslöst
            kunna bedöma vilka projekt som är realistiska och angelägna såväl
            ur mottagarlandets som de svenska biståndsmålens synpunkt. Biståndet
            kan därigenom göras mer flexibelt och bättre medverka till utvecklingen
            i mottagarlandet. Anslagen som därefter föreslås riksdagen i budgetpropositionen
            blir då relaterade till resultatet av förhandlingarna, och reservationer
            på anslagen kan i högre grad undvikas. Anslagen till programländerna
            kommer därigenom att mer än nu variera mellan olika år, men samtidigt
            garanteras ett bättre utnyttjande av biståndet. Självklart kan
            då också år från år göras bedömningar i vilken grad bistånd behöver
            utgå i form av importstöd. Angelägenheten av detta kan dock alltid
            vägas mot t. ex projektbistånd till ett annat land. De variationer
            som kan uppkomma bör givetvis vara marginella, men såväl vinsten
            för mottagarländer som effekten av vårt bistånd förstärks. I årets
            budgetproposition betonas nödvändigheten av att frånvaron av ett
            förhöjt bistånd kompenseras med ökad effektivitet. Vi moderater
            har länge understrukit vikten av att biståndet utnyttjas på bästa
            möjliga sätt och icke velat relatera utvecklingseffekten enbart
            till biståndets numerära storlek. Genom ett mer flexibelt förfarande,
            där anslagens storlek mer direkt knyts till resultatet av förda
            förhandlingar mellan SIDA och mottagarländerna, kommer den totala
            utvecklingseffekten av det svenska biståndet att kraftigt förstärkas.
            Med hänvisning till det anförda hemställs att riksdagen uttalar
            sig för att landramarna till mottagarländerna av svenskt bistånd
            skall ges ökad flexibilitet genom att de i högre grad knyts till
            resultatet av förda förhandlingar mellan SIDA och mottagarländernas
            myndigheter.
          </p>
          <p>
            Stockholm den 18 januari 1984
          </p>
          <p>
            INGRID SUNDBERG (m)
          </p>
        </div>
      </div>
    </body>
  </text>
</TEI>
