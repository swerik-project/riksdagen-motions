<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__215/mot_1961__fk__215-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 215 år 1961 13
          </p>
          <p>
            Nr 215
          </p>
          <p>
            Av herr Nyström m. fl., i anledning av Kungl. Maj:ts framställning
            om anslag till Utbildning av ungdomsledare.
          </p>
          <p>
            (Lika lydande med motion nr 326 i Andra kammaren)
          </p>
          <p>
            I statsverkspropositionen, åttonde huvudtiteln, konstaterar statsrådet
            un- der rubriken Utbildning av ungdomsledare (sid. 92—93) att
            ett betydande behov av ledarutbildning föreligger och att även
            behov föreligger av en viss differentiering av utbildningsverksamheten.
            Statsrådet anser sig emel- lertid med hänsyn till folkbildningsutredningens
            arbete inte f. n. kunna föreslå någon nämnvärd utbyggnad av ungdomsledarutbildningen.
            Enligt propositionen har 53 ungdomsorganisationer för budgetåret
            1961/62 anmält behov av 3 069 340 kronor i statsbidrag för ungdomsledarutbildning.
            I propositionen upplyses att statsbidraget f. n. endast synes
            täcka cirka 30 procent av de verkliga kostnaderna. Skolöverstyrelsen
            har föreslagit att anslagsposten Utbildning av ungdomsledare för
            budgetåret 1961/62 skulle uppföras med 2178 000 kronor, vilket
            skulle medföra att anslagsposten jämfört med innevarande budgetår
            ökades med 915 000 kronor. Statsrådet föreslår i årets statsverksproposition
            att anslaget höjs med 147 000 kronor. Skolöverstyrelsen har i
            sina petitaäskanden rörande ungdomsledarut- bildningen konstaterat
            att de ungdomar som tillhör de stora årskullarna från 1940-talet
            f. n. befinner sig i en ålder då markanta specialintressen utvecklas.
            Överstyrelsen finner det därför ytterst angeläget att ungdoms-
            organisationerna nu genom att bidrag lämnas till deras specialinriktade
            ledarskolning bereds möjlighet att intensifiera sin specialinriktade
            ledar- utbildning. Överstyrelsen anser att ungdomsarbetets kvalitet
            och räckvidd genom en sådan inriktning mot specialledarskolning
            ytterligare skulle främ- jas. Erinras må att statens ungdomsråd
            i detalj tillstyrkt skolöverstyrelsens förslag beträffande anslagsgivning
            till utbildning av ungdomsledare. Det fria och frivilliga ungdomsarbetets
            kraftiga expansion under de senas- te åren är välkänd för alla
            dem som närmare följer ungdomsarbetets ut- veckling på sin ort.
            I anmärkningsvärt ökande omfattning har det frivilliga barn- och
            ungdomsarbetet kunnat dra till sig barn och ungdomar i åldern
            7—12 år. Vanskligheter föreligger emellertid för ungdomsorganisationerna
            att aktivt kunna fånga pubertetsungdomarnas uppmärksamhet under
            den tid då specialintressen gör sig alltmera märkbara. Vi finner
            det angeläget att stödet till ungdomssammanslutningarnas spe-
            cialinriktade ledarutbildning snabbt kommer till stånd och anser
            därför att riksdagen nu bör anvisa ytterligare 378 000 kronor
            för budgetåret 1961/62 såsom bidrag till specialkurser för ungdomsledare.
            I förhållande till den
          </p>
          <pb facs="riksdagen-motions-pdf/data/1961/mot_1961__fk__215/mot_1961__fk__215-002.pdf"/>
          <p>
            14 Motioner i Första kammaren, nr 215 år 1961
          </p>
          <p>
            nämnda summans verkningsgrad är beloppet från statsfinansiell
            synpunkt obetydligt. Vi är även angelägna att framhålla att den
            behandlade anslags- givningen utan längre dröjsmål bör komma till
            stånd, då ungdomssamman- slutningarna redan från nästa arbetsår
            bör beredas resurser att utveckla för specialledarskolning lämpliga
            kurser. Kraven på intensifiering av grundläggande ledarskolning
            är så starka att de medel som i årets statsverksproposition äskats
            för ledarutbildning inte, som statsrådet antyder, också kan räcka
            till för anordnande av specialle- darutbildning. Med stöd av vad
            ovan anförts hemställes, att riksdagen måtte utöver i propositionen
            äskat belopp anvisa ytterligare 378 000 kronor för budgetåret
            1961/62 såsom bidrag till specialkurser för ungdomsledare.
          </p>
          <p>
            Stockholm i januari 1961
          </p>
          <p>
            E. Hj. Nyström Uno Hedström Jakob Grym
          </p>
        </div>
      </div>
    </body>
  </text>
</TEI>
