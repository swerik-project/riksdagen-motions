<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_226/mot_200506_MJ_226-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ226 pnr: c404
          </p>
          <p>
            Motion till riksdagen 2005/06:MJ226
          </p>
          <p>
            av Staffan Danielsson och Agne Hansson (c)
          </p>
          <p>
            Drivmedelsetanol
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om skyndsamma åtgärder för en kraftigt ökad användning
            av drivmedelsetanol, särskilt från inhemsk produktion.
          </p>
          <p>
            Motivering
          </p>
          <p>
            Det är glädjande med den ökning av förnybara drivmedel som sker
            i rätt snabb takt. Redan produceras växande mängder etanol, biogas
            och RME (rapsolja) som ersätter fossila produkter i Sveriges fordonsflotta.
            Runt hörnet väntar t.ex. syntetisk diesel och metanol från pappersmassaindustri,
            vätgastekniken m.m. Tyvärr har utvecklingen av de nya bränslena
            bromsats upp genom den kraftiga — neddragning som = regeringen
            gjort av de = statliga energiforskningsanslagen. Dessa bör snarast
            återställas till minst sin tidigare nivå. Det är glädjande att
            andelen etanol i den svenska bensinen närmar sig 5 96. Nu gäller
            det att undanröja de begränsningsregelverk som kan hämma en fortsatt
            expansion. Den etanol som används är dels inhemskt producerad
            etanol från spannmål, dels stora volymer importetanol från främst
            Brasilien. Etanol kan i mycket stora mängder ersätta bensin, och
            i takt med växande användning världen över kommer volymerna importetanol
            att bli begränsade och högre prissatta. Innan detta sker är det
            nödvändigt att utnyttja möjligheterna inom WTO:s ramar för att
            säkra en fortsatt och ökad produktion av inhemsk svensk etanol.
            Det är viktigt att inte gå från ett importberoende — olja — till
            ett annat — etanol — och därför måste EU och Sverige i ett uppbyggnadsskede
            säkerställa att den inhemska produktionen av förnybara drivmedel
            ges goda möjligheter till utveckling och expansion.
          </p>
          <pb facs="riksdagen-motions-pdf/data/200506/mot_200506_MJ_226/mot_200506_MJ_226-0002.pdf"/>
          <p>
            2005/06:MJ226
          </p>
          <p>
            Den första svenska etanolfabriken i Norrköping kan med stabila
            fortsatta förutsättningar utökas med minst en till, där också
            mycket talar för en Norrköpingslokalisering. Redan planeras ju
            för en biogasfabrik i anslutning till etanolfabriken. Norrköping
            växer alltmer fram som ett centrum för biodrivmedelsproduktion.
            I dagsläget är det inom EU framför allt Tyskland och Sverige som
            är marknader för importetanol. Till exempel Frankrike har andra
            kvotsystem som förbehåller den inhemska etanolmarknaden för inhemskt
            producerat etanol. Tyskland skyddar de inhemska etanolsatsningarna
            genom att tillämpa de tullsatser för importerad etanol som WTO:s
            regelverk ger möjlighet till. Sverige gör det däremot inte, vilket
            snarast måste rättas till. Det bör därför ges regeringen till
            känna att den dels behåller dagens skattefördelar för inhemskt
            producerad etanol, dels snarast belägger i första hand importerad
            låginblandningsetanol med den tullsats på 19,2 euro per hl som
            WTO:s regler tillåter. Dessutom är det inte rimligt att just Sverige
            i dag tillåter att importerad etanol klassificeras som en kemisk
            produkt med obetydlig tullbelastning samtidigt som den erhåller
            full skattefrihet. Skattefriheten bör endast ges till importerad
            vara som förtullats som odenaturerad enligt CN-kod 220710. Den
            EU-praxis som begränsar låginblandningen av etanol till 5 260
            bör vidare höjas till 10 eller kanske 15 926. Detta är den åtgärd
            som snabbt och enkelt kan ersätta stora volymer fossilt oljebaserad
            bensin med etanol, och som måste vara huvudstrategin i att snabbt
            ersätta stora volymer fossila drivmedel med biodrivmedel. Det
            råder en stor samstämmighet om att detta är
          </p>
          <p>
            möjligt utan några anpassningar av bilarna. Här bör Sverige tillsammans
            med oljebolagen kunna gå före och höja låginblandningen av etanol
            enligt ovan. Det är självfallet också positivt med fler bilmodeller
            och mackar som använder etanol E85, även om etanolen där utnyttjas
            mindre effektivt än vid låginblandning. I takt med den ökade efterfrågan
            ökar nu mackarnas antal. Att däremot kräva förnybara bränslen
            på varje mack är att gå för långt i tvingande regelverk, och det
            kan t.o.m. slå tillbaka genom de kostnader detta kan medföra där
            marknaden är begränsad, samt genom risken att det kan bromsa andra
            förnybara bränslen än etanol.
          </p>
          <p>
            Stockholm den 22 september 2005
          </p>
          <p>
            Staffan Danielsson (c) Agne Hansson (c)
          </p>
        </div>
      </div>
    </body>
  </text>
</TEI>
