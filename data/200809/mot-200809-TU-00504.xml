<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00504">
  <teiHeader>
    <fileDesc>
      <titleStmt>
        <title>Infrastruktur i Sörmland</title>
        <author corresp="i-Q8hYBES3N7Q4fZnAATRjsd">av Fredrik Olovsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur i Sörmland</title>
          <idno type="rdwebb">GW02T504</idno>
          <rs type="number">T504</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T504/text</ref>
          <ref type="dokument_url_html">http://data.riksdagen.se/dokument/GW02T504</ref>
          <ref type="dokumentstatus_url_xml">http://data.riksdagen.se/dokumentstatus/GW02T504</ref>
          <ref type="doc">http://data.riksdagen.se/fil/7DC2A76A-679D-4386-A22A-9571E1206824</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JyJNJYYsSGPpUMFRHpFJo</idno>
            <name>Elisebeht Markström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2mNEN1Zszf1P35pk3WZQhH</idno>
            <name>Michael Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NzsnjKU8op9CCfhsannfZv" type="signed"/>
        <correspContext corresp="i-NzsnjKU8op9CCfhsannfZv">
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-JyJNJYYsSGPpUMFRHpFJo"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-2mNEN1Zszf1P35pk3WZQhH"/>
        </correspContext>
        <correspAction xml:id="i-GJ45SksXxMwCS1Y7NVc7su" type="numbering">
          <date when="2008-10-08"/>
        </correspAction>
        <correspAction xml:id="i-PgnfffVpnwtoejnkFjVBx7" type="submission">
          <date when="2008-10-07"/>
        </correspAction>
        <correspAction xml:id="i-TVEyC55cYyYknKzCqMGcz5" type="transfer">
          <date when="2008-09-30"/>
        </correspAction>
        <correspAction xml:id="i-13PcT128jexxVKWgKGMY8v" type="assigned"/>
        <correspContext corresp="i-13PcT128jexxVKWgKGMY8v">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XAyVY275cYXCmXNQ3yoqYu" type="motBody">
        <div xml:id="i-MLJSEduUBnZUSLEorAX34S" type="motProposal" subtype="förslag">
          <head xml:id="i-UAUNoPKFYpQW6HuwM3VSST">
            Förslag till riksdagsbeslut
          </head>
          <p xml:id="i-RXzXdqUCaYKqmv77udyTga">
            Riksdagen tillkännager för regeringen som sin mening vad som
            anförs i motionen om infrastrukturen i Sörmland.
          </p>
        </div>
        <div xml:id="i-5YPFo6XCW2ukKaLPTiAqy3" type="motContent">
          <head xml:id="i-9SpQaEQRBwJELvudzB13p4" type="h1">
            Motivering
          </head>
          <p xml:id="i-3JWnobHG12AVHLxs4EVQqn">
            Sörmlands geografiska läge i hjärtat av Sverige innebär att länet
            genomkorsas av lokal och regional trafik samt fjärrtrafik på vägar
            och järnvägar. Ett flertal viktiga nord-sydliga stråk passerar
            genom Sörmland och för att minska belastningen på miljön och för
            att underlätta transporterna krävs det investeringar i dessa stråk.
            Regionala, nord-sydliga förbindelser har, vid sidan av betydelsen
            för lokal och regional utveckling, dessutom fått allt större nationell
            funktion genom att fungera som avlastning för långväga transporter
            genom Stockholmsregionen.
          </p>
          <head xml:id="i-Kqe1BRnaHrAaUDErwG8RSB" type="h1">
            Vägar
          </head>
          <p xml:id="i-PewvoKAX8khzmpDCSedq3E">
            Sörmland berörs av tre vägar i den nationella planen, E 4, E
            20 och Räta linjen. Dessa vägar är viktiga för tillväxt och utveckling,
            inte bara i Sörmland, utan i hela landet.
          </p>
          <p xml:id="i-X2p9Y6zKcq6bMAfc6iP1cw">
            Katrineholm är en knutpunkt i länets vägsystem, där riksvägarna
            55, 56 och 52 passerar och 57 mot Gnesta och Stockholm utgår från
            Katrineholm. Riksväg 55, av Stockholmsberedningen benämnd Mälardiagonalen
            , representerar ett stråk och en tvärförbindelse NorrköpingUppsala.
            Riksväg 55 är tillika västra Sörmlands viktigaste vägförbindelse
            till Stockholm. Vägen behöver utvecklas utifrån flera olika aspekter.
            Projektet Mälardiagonalen i samhällsbyggandet, med underrubriken
            Ett pilotprojekt med lokalt, regionalt och nationellt intresse,
            belyser Mälardiagonalens roll för en flerkärnig samhällsutveckling
            i östra Mellansverige.
          </p>
          <p xml:id="i-QG71zzXgDu5PwWYCWQuQiP">
            Den gemensamma vägen 55/56 från Katrineholm till Norrköping en
            del av både Mälardiagonalen och Räta linjen är en viktig länk
            till fjärde storstadsregionen dels som kärna i en vidgad arbetsmarknad,
            dels utifrån och till Norrköpings allt större funktion som logistiskt
            centrum med hamn och kombiterminal.
          </p>
          <p xml:id="i-8sqgC4fS2kVS68ErFCAzgb">
            I relationen KatrineholmEskilstuna fyller riksväg 56 med anknytande
            230 en viktig funktion för kontakterna med Mälardalens högskola
            och centrallasarettet. Riksväg 52, från Örebro över Katrineholm
            till Nyköping, är regionens vägförbindelse till Skavsta flygplats,
            Nyköping och Oxelösunds hamn.
          </p>
          <p xml:id="i-EYzhYq9GGyTU4yE45KLpoT">
            Riksväg 56, från Norrk ö ping till Gävle med samlingsnamnet Räta
            linjen , är nationell stamväg och av Godstransportdelegationen
            utpekad som ett led i det nationella godstransportsystemet. Räta
            linjen utgör det naturliga godsstråket sydnord förbi Stockholm
            samt till och från de stora lagercentraler och hamnar som finns
            lokaliserade längs stråket, d.v.s. Gävle, Västerås och Norrköping.
            Räta linjen ingår också som en viktig del i Stockholms- och Mälardalsregionens
            regionala trafiksystem.
          </p>
          <p xml:id="i-9xauKngAqVYgivMoGcFyit">
            Både befolkningen och sysselsättningen fortsätter att öka i kommunerna
            längs Räta linjen. Allt fler pendlar mellan bostad och arbete
            eller studier längs stråket, som har en betoning på transport-
            och logistikrelaterade näringar. B åde person- och godstrafiken
            beräknas fortsätta att öka längs Räta linjen.
          </p>
          <p xml:id="i-Fm8U3CUGpNv5yTjqPvpkPr">
            Vi vill särskilt peka på några angelägna objekt på Räta linjen,
            vilka bör bli föremål för särskild prioritering inför nästa infrastrukturplaneringsperiod.
            I Sörmland gäller det Östra förbifarten i Katrineholm. Räta linjen
            passerar stadskärnan i Katrineholm med en mycket hög andel tung
            trafik, vilket skapar trängsel, försämrar trafiksäkerheten och
            är dessutom en allvarlig belastning för miljön.
          </p>
          <p xml:id="i-3ceq1yBmoXqgJaUjpSXyF7">
            I samband med regeringens presentation den 12 september 2008
            av närtidssatsningen inom infrastrukturen utpekades Östra förbifarten
            som prioriterat objekt med byggstart 2010 och en anvisad delfinansiering
            om 65 miljoner kronor.
          </p>
          <p xml:id="i-S6dNU3yzuRrjtW6hGXJM9h">
            Andra sträckor som kräver snabb upprustning är VästjädraKvicksund,
            förbifart Sala samt StingtorpetTärnsjöValbo/Gävle. Dessa projekt
            är även av stor betydelse för miljön, då den nuvarande vägsträckningen
            på långa sträckor går på eller i omedelbar närhet av betydande
            vattentäkter och bl.a. är en reservvattentäkt för ca 1 miljon
            människor i regionen. Det är alltså inte endast ur trafiksäkerhets-,
            framkomlighets- eller effektivitetsaspekter som dessa projekt
            bör prioriteras.
          </p>
          <p xml:id="i-Qd2TFw3tpwD9rHJDXw6htz">
            Idag finns uppenbara brister i det nationella och regionala trafiksystemet
            i östra Sverige och den nationella stamvägen Räta linjen är en
            av de viktigaste länkarna för att skapa effektiva transportlösningar
            mellan olika delar av Sverige.
          </p>
          <head xml:id="i-TUFNyC9AM4Dw3FRUWkGpbR" type="h1">
            Järnvägar
          </head>
          <p xml:id="i-Et52zegehgm8BucNcc6C2z">
            Järnvägen är ett miljövänligt och trafiksäkert transportslag,
            som ger en unik chans att förena stark tillväxt och miljöhänsyn
            och minska utsläpp av klimatgaser. Det är hög tid att ta denna
            fråga på allvar.
          </p>
          <p xml:id="i-VQURgSYqF14N8DSfNivsk">
            Under senare tid kan man se en renässans för godshantering på
            järnväg. Miljömässiga och tillväxtpolitiska skäl talar för att
            en sådan utveckling bör understödjas av samhället. Därför är det
            viktigt att Banverket har resurser för att möta de behov som uppkommer
            inom detta område.
          </p>
          <p xml:id="i-23cCAw6obHQXpkzW8Y83Ju">
            Med den starka tillväxten i Stockholms- och Mälarregionen är
            det synnerligen angeläget med en väl utbyggd järnvägsinfrastruktur.
            Västra stambanan som ingår i den nordiska triangeln är idag hårt
            belastad av olika fordonstyper med varierande uppdrag. Godstransporterna
            ökar i betydelse och omfattning samtidigt som kraven ökar på snabba
            godsförbindelser även dagtid. Här ska snabbtåg och regionaltåg
            med olika prestanda i fråga om hastighet och acceleration samsas
            med godståg. Därtill ökar persontrafiken påtagligt och nuvarande
            spårkapacitet räcker inte till för alla behov på framför allt
            sträckan KatrineholmStockholm.
          </p>
          <p xml:id="i-KMTKxMFBqGoPnD9yFAprnH">
            För Sörmlandskommuner utefter Västra stambanan är det viktigt
            att satsningen på förbättrade tågförbindelser med huvudstaden
            omfattar hela resan, d.v.s. både biljettsystem, fordon och funktionella
            bytespunkter.
          </p>
          <p xml:id="i-V9vfQr3ECdZRwsvWrQ9nK1">
            Idag finns det behov av entimmestrafik till och från Stockholm
            under hela trafikdygnet och halvtimmestrafik i rusningstid. Trafiken,
            som benämns Sörmlandspilen, är igång men bristen på spårkapacitet
            gör att den önskade standarden på trafikeringen inte kan uppnås.
            Det är därför viktigt att understryka behovet av större kapacitet
            såväl på stambanan som vid in- och utfarten till Stockholm.
          </p>
          <p xml:id="i-2uVsgCgn4fc3gnPCbQo6Kc">
            Ett led i utvecklingen av Sörmlandspilen är funktionella och
            säkra bytespunkter mellan cykel/buss/bil och tåg på de orter som
            trafikeras. Därför är det angeläget att bangården i Flen byggs
            om snarast. Nuvarande utformning av plattformar och passager för
            fotgängare uppfyller inte dagens krav på säkerhet och tillgänglighet.
          </p>
          <p xml:id="i-JY2U48d33aR7sWyA19RUeU">
            Sedan Svealandsbanan byggdes har resandet ökat mycket kraftigt,
            vilket har inneburit nya möjligheter till utveckling och inflyttning
            för kommunerna längs banan. Det har vidgat arbetsmarknadsregionerna
            och bidragit till ökad tillväxt på ett miljövänligt sätt.
          </p>
          <p xml:id="i-MrzTgYEy67dVeyg3dDoLG7">
            Fortfarande finns det stora kapacitetsproblem på Svealandsbanan,
            vilket leder till att dess fulla potential inte kan utnyttjas.
            Detta leder till förseningar, svårigheter att anpassa avgångar
            med resandeströmmar och att restiderna är längre än nödvändigt.
            Ett dubbelspår på hela sträckan mellan Eskilstuna och Södertälje
            skulle öka kapaciteten avsevärt och leda till fortsatt tillväxt
            i regionen. Därför måste Banverket nu ges möjlighet att projektera
            och bygga detta dubbelspår.
          </p>
          <p xml:id="i-Q9isqLpVaYgD7XBNgQJtpZ">
            Ostlänken är en 15 mil lång dubbelspårig järnväg som ska sträcka
            sig mellan Järna och Linköping och blir därmed en naturlig koppling
            mellan Sveriges starkaste utvecklingsregioner. Samtidigt är Ostlänken
            första etappen på Götalandsbanan och en del av den nordiska triangeln
            som ska koppla samman Norden med övriga Europa. Banverkets prognoser
            visar att det kan förväntas en mycket kraftig trafikökning, där
            merparten av ökningen kan förklaras med överföring av trafik från
            väg och flyg. Byggandet av denna höghastighetsbana kommer att
            ge stora vinster för de resande, näringslivet och samhället i
            stort. Det är därför viktigt att projektet startas snarast möjligt
            och att planer på tidigareläggning av projektet inte bromsas.
          </p>
          <p xml:id="i-NcduUJbTUCAMpJn4BshBor">
            En statlig utredning visar att planeringsarbetet kan påskyndas
            och att en tidigareläggning av byggandet är möjlig. Utgångspunkten
            är parallella planeringsprocesser både i stat och kommun, och
            mellan staten och de berörda kommunerna. Då skulle byggstarten
            kunna ske redan 2010, det vill säga fyra år tidigare än beräknat.
          </p>
          <p xml:id="i-HELwovVfXay1vsKyraK6tM">
            Järnvägstrafiken mellan Uppsala och Norrköping, via Sala, Västerås,
            Eskilstuna och Katrineholm, benämns Uven . Gjorda beräkningar
            pekar på att mer än 50 procent av landets tillväxt de kommande
            1020 åren kommer att skapas i östra Mellansverige. I och med denna
            utveckling och när arbetsmarknadsregionerna växer, kan man förvänta
            sig att arbetspendlingen kommer att öka kraftigt åren framöver.
          </p>
          <p xml:id="i-R7MvE3wQzAnFSakx32S8Uz">
            I regionen finns också ett stort antal högskolor, och Uven ger
            möjlighet för studenterna att ta sig till och från dessa och till
            andra universitet och högskolor i landet.
          </p>
          <p xml:id="i-AKcrEg2g3EuTgJADBfjcud">
            Uven är en viktig tvärbana som binder ihop Mälarbanan, Svealandsbanan
            och Västra stambanan med anslutning till Södra stambanan och Norra
            stambanan. Uven har därför en stor betydelse för resenärernas
            möjlighet att ta sig vidare till det nationella järnvägsnätet.
          </p>
          <p xml:id="i-6zQ2M6QmhiFMBLnDq8gYXo">
            Rikstrafiken har möjlighet att upphandla transportpolitiskt motiverad
            interregional kollektiv persontrafik som inte upprätthålls i trafikhuvudmännens
            regi och där det saknas förutsättningar för kommersiell drift.
            Hittills har arbetspendling inte ingått i trafikunderlaget, vilket
            den enligt vår mening borde göra med tanke på de snabbt ökande
            och allt längre resorna som idag görs till och från arbetet.
          </p>
          <p xml:id="i-A7UmuFFX9xosjLyNsTUdh4">
            Rikstrafiken har meddelat att finansiering från Rikstrafiken
            för Uventrafiken kommer att upphöra efter den 30 juni 2009, trots
            att Uven uppfyller i princip de kriterier som Rikstrafiken ställt
            upp. Det är Rikstrafiken och regeringen, i enlighet med det transportpolitiska
            målet och inom givna ekonomiska ramar, som närmare bedömer vilken
            trafik som staten bör upphandla. Vi anser att det är av största
            vikt att Uventrafiken även i fortsättningen garanteras finansiering
            genom Rikstrafiken.
          </p>
          <p xml:id="i-S4EBoHyBAVoKMWjhyx4U9U">
            Det tidigare godstrafikbolaget TGOJ , som under perioder också
            har haft persontrafik, är idag statligt ägt och bedriver endast
            godstrafik. Gjorda studier visar att det finns goda förutsättningar
            för persontrafik på banan. Med entimmestrafik på TGOJ-banan mellan
            Oxelösund och Västerås kommer antalet regionala tågresor i Sörmland
            att öka betydligt med tåg. Inte minst gäller det resor på fritid
            och besök, vilket innebär att persontrafiken på TGOJ-banan ökar
            den sociala kontakten mellan de olika traditionella trafikstråken
            i Sörmland. TGOJ-banan bidrar till att forma Sörmland till en
            nätstruktur. De regionala resorna på TGOJ-banan blir av samma
            storlek som på Västra stambanan.
          </p>
          <p xml:id="i-51PLn1G6ta6pf4WFjU1uZ2">
            TGOJ-banan kan också kopplas till Skavsta med direktansluten
            buss till station Stigtomta.
          </p>
          <head xml:id="i-X3RMLW2doaet8ZvkPYchu2" type="h1">
            Flyget
          </head>
          <p xml:id="i-JKsDhBNuzPz252NSB6BbSN">
            Flygtrafiken är fortsatt mycket viktig för Sverige, dels för
            att förbättra tillgängligheten i ett land med stora avstånd, dels
            föra att koppla samman Sverige, medborgarna och näringslivet med
            en omvärld som vi blir alltmer beroende av. Sedan millennieskiftet
            har flygets utveckling varit mycket turbulent och den tidigare
            expansionen har av flera skäl brutits.
          </p>
          <p xml:id="i-9Pw3bxmy7Eqwb4v8FGQDrU">
            Skavsta flygplats har utvecklats kraftigt under senare tid och
            är idag en av landets största flygplatser. Skavstas betydelse
            för Sverige, för Stockholmsområdet och regionen kring flygplatsen
            har därmed ökat kraftigt och visar att det finns förutsättningar
            att utveckla en viktig kompletterande trafik på befintliga flygplatser.
          </p>
          <p xml:id="i-3U2PGg8JHWi7mBQ39dusxo">
            Eftersom flygplatsen inte är statligt ägd riskerar investeringar
            i infrastruktur kring Skavsta att sättas åt sidan i samband med
            andra infrastrukturbeslut. Det är viktigt med ett systemtänkande
            i transportpolitiken, vilket innebär att utveckling på Skavsta
            bör mötas upp med investeringar i vägar och järnvägsinvesteringar.
          </p>
          <p xml:id="i-V1oZM5RjK6ZA3htnC9fDGS">
            För såväl Stockholms- och Mälarregionen kommer Arlanda även fortsättningsvis
            att vara central för att kunna utvecklas i den hårda internationella
            konkurrensen. På Arlanda finns dessutom kapacitetsutrymme för
            en relativt kraftig ökning av flyget.
          </p>
          <p xml:id="i-7teWXuUufK8egn8vLyhVxQ">
            Däremot är det nödvändigt att staten har en långsiktig strategi
            när det gäller flygplatserna och flygtrafiken, inte minst i Mälardalen.
            I Mälardalen finns förutom Arlanda och Skavsta även flygplatser
            i Bromma, Västerås, Örebro och Kjula utanför Eskilstuna. I närområdet
            kan även Norrköping och Linköping nämnas.
          </p>
          <p xml:id="i-YD2wEPvGoGLZ9LeKMWWWdD">
            För flera av dessa flygplatser finns problem av olika slag. Det
            kan gälla kommersiella problem som kan vara av mer kortsiktigt
            natur eller mer strategiska problem som kan röra den fysiska placeringen
            som då även påverkar utbyggnads- och utvecklingsmöjligheterna.
            Det är med andra ord nödvändigt att staten ger långsiktiga besked
            om vilken utveckling man ser för flyget i Mälardalen. Annars riskerar
            aktörerna att göra felsatsningar som skulle kunna undvikas med
            en statsmakt som är tydlig.
          </p>
          <head xml:id="i-VNUqyXq1cAonW4s8isVmZL" type="h1">
            Sjöfart och godsterminaler
          </head>
          <p xml:id="i-UQg2eHDR7pYX6kXT5VNCQd">
            Effektiva och miljövänliga godstransporter är en viktig förutsättning
            för den svenska industrins internationella konkurrenskraft och
            för att på ett bra sätt länka Sverige till den globala ekonomin
            och varuutbytet. Av miljöskäl bör en större andel av godstransporterna
            ske på järnväg eller till sjöss.
          </p>
          <p xml:id="i-NNAoBtNxsk7Z5R2dsq7V16">
            I ett effektivt och miljövänligt transportsystem har landets
            hamnar därför en viktig roll att spela. Därför krävs en offensiv
            statlig hamnpolitik som gör det möjligt att skapa starka transport-
            och logistiknoder. Hamnarna måste kopplas samman med i första
            hand motorväg och järnväg men gärna också med flygtrafiken för
            att fungera på ett optimalt sätt och inte bli flaskhalsar i transportsystemet.
          </p>
          <p xml:id="i-KNWtEaKvTrskpqXg8dgFYD">
            Hamnen i Oxelösund bör ges en framträdande position i en statlig
            hamnpolitik. Att satsa på hamnen i Oxelösund ger en bra miljö-
            och transportekonomi. Den kan tillsammans med andra hamnar avlasta
            Stockholmsområdets stora transportproblem som både härrör från
            de begränsningar som finns i vägnätet och i skärgården.
          </p>
          <p xml:id="i-7cN2vKXVNpDETcT16jj7Ah">
            Oxelösunds hamn har ett mycket centralt transportgeografiskt
            läge, vilket gör att man har goda möjligheter att ta del i den
            ökade handeln med Ryssland och Baltikum. Detta kan kopplas samman
            med närheten till de tre miljoner svenska konsumenter och tiotusentals
            företag som finns i östra Mellansverige. Kopplingen till andra
            transportslag är dessutom god för Oxelösunds hamn.
          </p>
          <p xml:id="i-N49C4Ux6pG1Mh4w7RiggqB">
            En satsning på Oxelösunds hamn ger därför en bra miljö- och transportekonomi
            till rimliga investeringskostnader, inte minst i jämförelse med
            satsningar på andra platser. Idag finns redan det mesta av infrastrukturen
            i Oxelösund/Nyköping, och området har kapacitet för ökade godsströmmar
            även om en kraftig utveckling kommer att medföra vissa investeringsbehov
            vad gäller anslutande väginfrastruktur. Därför bör en offensiv
            statlig hamnpolitik innebära satsningar på Oxelösund.
          </p>
          <p xml:id="i-R7GZNUST56ttK7Zw8EFjWB">
            Sörmland försörjer Stockholms- och Mälarregionen med partihandel,
            omlastningscentral och andra ytkrävande verksamheter.
          </p>
          <p xml:id="i-GsS5nSPvQcmzwn1ectPUXL">
            Genom att utveckla ett logistikcentrum för lagring och miljömässigt
            riktiga transporter av gods utvecklas den traditionella järnvägsorten
            Katrineholm till en modern knutpunkt. Katrineholms kommun bygger
            själv Katrineholmsterminalen, en kombiterminal och blivande torrhamn
            om sammanlagt 70 000 kvadratmeter. Kommunen utvecklar dessutom
            invid kombiterminalen och i ett med Brinnova AB samägt bolag Katrineholms
            Logistikcentrum AB. Bolaget bygger och förvaltar lagerlokaler
            på en yta av i första skedet 16,5 ha. Lokala företag är medintressenter
            i utvecklingen av detta centrum. Betydelsen av att väg- och järnvägsinfrastrukturen
            byggs ut för att motsvara behoven hos nu framväxande moderna logistiklösningar
            kan inte nog betonas.
          </p>
        </div>
        <div xml:id="i-EQNM9fhh3UnfpFLg8A2Ruv" type="signatureBlock">
          <list xml:id="i-E1Lj5bq88TmUfmnhC4YRxH">
            <item xml:id="i-UE3CNm5jZmDp8djsujrSvB" who="i-Q8hYBES3N7Q4fZnAATRjsd" type="signature">
              Fredrik Olovsson (s)
            </item>
            <item xml:id="i-2RjsNHdTzeXYZ5jQEoZo8j" who="i-YG3se2hZeuEdiGKSwKyaKF" type="signature">
              Caroline Helmersson-Olsson (s)
            </item>
            <item xml:id="i-RJy1c6sHjjfn46f81mAAU8" who="i-JyJNJYYsSGPpUMFRHpFJo" type="signature">
              Elisebeht Markström (s)
            </item>
            <item xml:id="i-Y3mJzBTnKUwXg6uPZ7pSdw" who="i-RV58z4JKLyvuKAyG2XobP8" type="signature">
              Laila Bjurling (s)
            </item>
            <item xml:id="i-M8FUm19TZVcXaNeujGxtPW" who="i-2mNEN1Zszf1P35pk3WZQhH" type="signature">
              Michael Hagberg (s)
            </item>
          </list>
        </div>
      </div>
    </body>
  </text>
</TEI>
