<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02503">
  <teiHeader>
    <fileDesc>
      <titleStmt>
        <title>Filmpolitik</title>
        <author corresp="i-JP8NeL17uoQgDiTaxrGnVM">av Jonas Andersson i Linghem m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2503 av Jonas Andersson i Linghem m.fl. (SD)</title>
          <idno type="rdwebb">H9022503</idno>
          <rs type="number">2503</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022503/text</ref>
          <ref type="dokument_url_html">http://data.riksdagen.se/dokument/H9022503</ref>
          <ref type="dokumentstatus_url_xml">http://data.riksdagen.se/dokumentstatus/H9022503</ref>
          <ref type="docx">http://data.riksdagen.se/fil/3662758A-8273-43BC-AD9C-7D7672B6125F</ref>
          <ref type="pdf">http://data.riksdagen.se/fil/0218231F-7969-41AC-A2A2-5D72B0D29E44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MDpqCQp1if2m4kMCgD5aDT" type="signed"/>
        <correspContext corresp="i-MDpqCQp1if2m4kMCgD5aDT">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-5jYu8ydPLcSvoq3mwoYHLz" type="submitted">
          <date when="2021-10-01"/>
          <time when="18:43:13"/>
        </correspAction>
        <correspAction xml:id="i-GshhfgPYrJ8JSdZ2UZ32by" type="reviewed">
          <date when="2021-10-04"/>
          <time when="11:01:22"/>
        </correspAction>
        <correspAction xml:id="i-NKfzbiDpo7zJxskX7a8Fcq" type="referred">
          <date when="2021-10-14"/>
        </correspAction>
        <correspAction xml:id="i-Kx8HCoNznZtxV1mRs2kPbY" type="assigned">
          <date when="2022-10-05"/>
          <time when="11:46:40"/>
        </correspAction>
        <correspContext corresp="i-Kx8HCoNznZtxV1mRs2kPbY">
          <ref type="assignedTo">Kulturutskottet</ref>
        </correspContext>
        <correspAction xml:id="i-RuoqrfY3mMjMKtGrmbEUBC" type="behandlas_i"/>
        <correspContext corresp="i-RuoqrfY3mMjMKtGrmbEUBC">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xwm1GwCX1MuH7Vvm3yNWcH" type="behandlas_i"/>
        <correspContext corresp="i-Xwm1GwCX1MuH7Vvm3yNWcH">
          <ref type="uppgift">2021/22:KrU4</ref>
          <ref type="ref_dok_id">H901KrU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU4</ref>
          <ref type="ref_dok_titel">Konstarterna och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XTtdgL3o3PLzX7hHhQukaR" type="motHeader">
        <div xml:id="i-R7CfTEoHbmWXMyCRNJhUFQ" type="motTitle">
          Motion till riksdagen 2021/22:2503 av Jonas Andersson i Linghem
          m.fl. (SD) Filmpolitik
        </div>
      </div>
      <div xml:id="i-4PiwdwXmCxhKCR7dsqurTA" type="motBody">
        <div xml:id="i-WeWMoWvyUpP92okSqsYGq8" type="motProposal" subtype="förslag">
          <head xml:id="i-JwWXsZPPrd9iVDD1cngo3q">
            Förslag till riksdagsbeslut
          </head>
          <list xml:id="i-WMjzC681DxsA6fFSMRKT47" style="ol">
            <item xml:id="i-VuPzaxeqD3zH6mY5RvVYoZ">
              Riksdagen ställer sig bakom det som anförs i motionen om att
              utreda hur svensk filmpolitik kan regleras och finansieras genom
              ett nytt och moderniserat filmavtal och tillkännager detta för
              regeringen.
            </item>
            <item xml:id="i-QbgKSK9cZd79RTotzDeLGk">
              Riksdagen ställer sig bakom det som anförs i motionen om att
              förbättra filmbranschens insyn och påverkan via branschråden och
              tillkännager detta för regeringen.
            </item>
            <item xml:id="i-8Tn8gRQPLeMLnCsyyAnfcV">
              Riksdagen ställer sig bakom det som anförs i motionen om att
              utreda möjligheterna till gemensamma nordiska produktionsincitament
              för film och tillkännager detta för regeringen.
            </item>
            <item xml:id="i-Gmm6i5QNGn6xsjrxUbnQGZ">
              Riksdagen ställer sig bakom det som anförs i motionen om insatser
              mot illegal hantering av film och tillkännager detta för regeringen.
            </item>
            <item xml:id="i-Wh7xzJcTS4RfSR3DtAHrqx">
              Riksdagen ställer sig bakom det som anförs i motionen om att
              tillsätta en förutsättningslös utredning om möjligheterna till
              en differentierad biografavgift för inhemsk film i förhållande
              till utomeuropeisk film och tillkännager detta för regeringen.
            </item>
            <item xml:id="i-KiE496TFN1jvRdo6f9Sh8M">
              Riksdagen ställer sig bakom det som anförs i motionen om småortsbiografernas
              framtid och deras vikt för landsbygden och tillkännager detta
              för regeringen.
            </item>
            <item xml:id="i-FGc9TGeXV4Q9ZY6zUzYycB">
              Riksdagen ställer sig bakom det som anförs i motionen om att
              utreda hur den svenska film- och biografkulturen kan bli mer motståndskraftig
              i framtiden med hjälp av lärdomar dragna från coronakrisens effekter,
              och tillkännager detta för regeringen.
            </item>
            <item xml:id="i-7Gw2DGSSDsTfpxqrJwvcJt">
              Riksdagen ställer sig bakom det som anförs i motionen om att
              kulturarvsfilmproduktioner bör vara ett mål för filmpolitiken
              och tillkännager detta för regeringen.
            </item>
            <item xml:id="i-NEfvaJCNHxs2a5kLBEVwKZ">
              Riksdagen ställer sig bakom det som anförs i motionen om att
              det nordiska filmpolitiska samarbetet bör utökas och tillkännager
              detta för regeringen.
            </item>
            <item xml:id="i-W2Pkvv7begLi9ooYENEAB2">
              Riksdagen ställer sig bakom det som anförs i motionen om Internationella
              Samiska Filminstitutet och tillkännager detta för regeringen.
            </item>
            <item xml:id="i-W6srNLDJ1BJjqVYk4Ybqrr">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag som i svensk
              filmpolitik bidrar till att minska den politiserade detaljstyrningen
              vid stödgivning och som motverkar rådande identitetspolitiska
              tankesystem, och detta tillkännager riksdagen för regeringen.
            </item>
          </list>
        </div>
        <div xml:id="i-2uyHQG8CCvq9mniBKo8U68" type="motContent">
          <head xml:id="i-SHaf5omH3n9eRy4q1B6LtT" type="h1">
            Ett nytt och moderniserat filmavtal
          </head>
          <p xml:id="i-XB5iMweyHqcaW45XHCeiDg">
            Svensk filmpolitik är i behov av reformer. Förutsättningarna
            för att producera svensk film har med tiden blivit sämre. Det
            finns en risk att filmer som återger berättelser i svenska miljöer
            på det svenska språket i en svensk kulturell kontext blir färre
            i fram­tiden. Sverigedemokraterna ser ett stort värde i att det
            finns ett välutvecklat svenskt filmutbud för Sverige som nation.
          </p>
          <p xml:id="i-uvK4eYSCt8vJGa37TTLPX">
            Filmpolitiken måste hantera de svårigheter som filmbranschen
            står inför, av vilka det huvudsakliga problemet är att det är
            svårt att få filmproduktioner bli lönsamma. Eftermarknaden har
            förändrats genom den tekniska utvecklingen, som möjliggjort såväl
            illegal som legal spridning av film genom internet. Dessvärre
            inbringar inte de lagliga tjänster som finns för spridning av
            film intäkter nog för att kompensera för inkomst­tappet av den
            försvunna VHS-, DVD- och blu-ray-försäljningen. Samtidigt kan
            de illegala tjänsterna distribuera upphovsrättsskyddade filmer
            till ett obegränsat antal mottagare och då ofta med högre kvalitet
            än de lagliga alternativen.
          </p>
          <p xml:id="i-2LUqA9dgaYc5UWTvxFAprc">
            Regeringen Löfven försökte genom de förslag den presenterade
            i filmpropositionen 2016 förbättra förutsättningarna för svensk
            film. Riksdagen underkände dock förslagen och ifrågasatte huruvida
            regeringens konsekvensanalys verkligen var trovärdig. Trots detta
            valde regeringen att genomföra förslagen, vilket innebar ett helförstatligande
            av filmpolitiken, och även innebar slutet för det tidigare filmavtalet.
            Helförstatligandet av filmpolitiken har gett upphov till en rad
            negativa konsekvenser, såsom försämrad förankring och samverkan
            med filmbranschen, men också en ökad vänsterpolitisk detaljstyrning
            via Svenska filminstitutet.
          </p>
          <p xml:id="i-Uz8NFEV2RKBtSQq6ipPUyE">
            Sverigedemokraterna anser att rådande filmpolitik inte ger förutsättningar
            för en livskraftig filmbransch i Sverige, och att de filmpolitiska
            förändringar som regeringen Löfven genomförde inte förbättrade
            förutsättningarna för filmbranschen i stort. Film­branschens svåra
            ekonomiska förutsättningar att få en filmproduktion att gå runt
            kvarstår.
          </p>
          <p xml:id="i-M16UhwHRnQAid5smro9sBU">
            Filmavtalet fanns i över 50 år och var länge en väl fungerande
            modell för stöd till svensk film. Den tekniska utvecklingen ledde
            över tiden fram till att avtalet i olika av­seenden blev förlegat.
            Den största anledningen, och även början till slutet på filmavtalet,
            var finansieringsunderskottet som årligen växte. Eftermarknadens
            borttynande har gjort det avsevärt svårare att skapa ekonomiskt
            hållbara filmprojekt. Den förstatligade film­politiken som nu
            råder återuppväcker dock inte eftermarknaden, och regeringens
            förslag har inte kompenserat filmbranschen ekonomiskt på en nivå
            som täcker filmbranschens ekonomiska bortfall från eftermarknadens
            sjunkande försäljning.
          </p>
          <p xml:id="i-CAkWdmJQw35wyAYfGnXACP">
            Att riva upp filmavtalet som gjordes var inte förankrat vare
            sig från politikens, eller filmbranschens sida, och det löste
            inte heller branschens problem. Även om filmavtalet hade många
            brister under sitt slutskede så var det ogenomtänkt att riva upp
            filmavtalet utan att ha presenterat ett genomtänkt ersättningsförslag.
          </p>
          <p xml:id="i-VQF199isskbAXpUXs24g7V">
            Sverigedemokraterna vill se ett nytt och moderniserat filmavtal,
            men vi vet givetvis att det är något som skulle ta tid att införa.
            Ett sådant nytt och moderniserat avtal måste hantera de brister
            som identifierades i det gamla filmavtalet, och åtgärda dem på
            ett hållbart och tydligt sätt. Grundtanken med att både staten
            och branschen reglerar och finansierar filmpolitiken är något
            vi stödjer. Vi anser att en framtida utformning av ett nytt filmavtal
            bör utredas med utgångspunkt i att ett ömsesidigt engagemang bör
            finnas från såväl branschens som statens sida. Om det av ett sådant
            nytt avtal skulle följa ett nytt slags filmpolitiskt samarbete
            med branschen är vi öppna för att titta på sådana lösningar efter
            att förslag för framtidens filmavtal presenterats. Att det nu
            finns en hel­förstatligad filmpolitik är dock något som Sverigedemokraterna
            förhåller sig till här och nu, då detta kommer att gälla under
            överskådlig tid, även om vår målsättning om ett nytt och moderniserat
            filmavtal skiljer sig tydligt från regeringens politik.
          </p>
          <head xml:id="i-Pqqi57By2S84LNWwJXqb4H" type="h1">
            Branschråden
          </head>
          <p xml:id="i-GGtYW5k8w4HkN63doFdP6R">
            Svenska filminstitutets samarbete med filmbranschen via de branschråd
            som finns genom den helförstatligade filmpolitiken fungerar inte
            tillfredsställande. Även om Sverigedemokraterna helst vill se
            ett nytt och moderniserat filmavtal i stället för dagens filmpolitik,
            så har vi ändå tills vidare att förhålla oss till branschråden
            som existerar i dag. Vi vill se att branschen via dessa får ett
            större inflytande än vad som är fallet i dag. Kritiken mot branschråden
            har varit tung, inte minst från branschen själv, och frågan har
            återkommande hamnat i medialt fokus. Även Statskontoret har under
            2019 kritiserat att övergången till den nya helförstatligade filmpolitiken
            inte har fungerat tillfredsställande vad gäller branschens inflytande
            via de aktuella råden. Stora delar av den kritik som har framkommit
            har haft poänger och delas av oss sverigedemokrater, exempelvis
            är ett problem som framhållits tidigare att branschråden bara
            har hållit möten två gånger om året. Sverigedemokraterna vill
            vidta åtgärder i en riktning som ger branschen större möjlighet
            till insyn och påverkan.
          </p>
          <head xml:id="i-UCTRvGQzxprCr6sFM8zQEx" type="h1">
            Produktionsincitament
          </head>
          <p xml:id="i-KHjLd8VwdjuqPHTBMTK6s2">
            I de flesta europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är ett rabattsystem som ger en procentuell
            rabatt på alla produktionskostnader. Sverige har på grund av avsaknaden
            av produktionsincitament gått miste om ett betydande antal internationella
            och inhemska filmprojekt på grund av konkurrensen från andra länder.
            HBO:s storserie Game of Thrones hade Gotland som en tilltänkt
            inspelningsplats, men man valde till slut bort Sverige i konkurrensen
            med andra länder, bland annat på grund av avsaknad av produktionsincitament.
            Sverige går miste om sådana produktioner trots att vi i landet
            har intressanta miljöer, en god infrastruktur och den kompetens
            som krävs för filmproduktion i världsklass. Produktionsincitament
            har i flera länder visat sig kunna vara självfinansierande. Det
            är också en åtgärd som efterfrågas av svenska filmprodu­center.
          </p>
          <p xml:id="i-9b4yt2QBsqBgksFWPnGQGK">
            Ett införande av produktionsincitament kan stärka den svenska
            filmbranschen i den internationella konkurrensen och ta bort barriärer
            som finns för filmproduktion i vårt land. Särskilt viktigt blir
            det med produktionsincitament med anledning av de svårig­heter
            och prövningar som har uppstått för den svenska filmbranschen
            på grund av coronakrisen – ett införande skulle kunna förbättra
            möjligheterna till återhämtning.
          </p>
          <p xml:id="i-S8Pg4gPyA24rtYyYvtaDkm">
            Frågan om produktionsincitament har utretts av Tillväxtverket
            och Svenska film­institutet i en rapport där man kommer fram till
            att Sverige missgynnas i den internatio­nella konkurrensen och
            att detta urholkar kapaciteten och kompetensen inom svensk filmproduktion.
            I rapporten föreslås att Sverige bör införa ett statligt produktions­incitament
            i form av en produktionsrabatt till företag, där rabatten ska
            vara minst 25 procent. Rapporten togs fram som en följd av att
            riksdagen 2016 röstade för att regering­en skyndsamt borde utreda
            möjligheten till produktionsincitament och finansierings­stimulanser
            för filminspelning i Sverige.
          </p>
          <p xml:id="i-LTDmCjtUyrkXcSoRJyK3QM">
            Regeringen Löfven har länge varit passiv i frågan om att införa
            produktions­incitament i Sverige, vilket har varit skadligt för
            filmbranschen. Under hösten 2021 aviserade man dock att man avser
            införa produktionsincitament, men till synes på ett otillräckligt
            sätt sett till vad som förordas i Tillväxtverkets och Svenska
            filminstitutets rapport. Sverigedemokraterna har däremot länge
            varit pådrivande när det gäller att införa produktionsincitament
            och förordar ett införande av reformen med adekvat finansiering,
            vilket vi även har budgeterat för sedan tidigare.
          </p>
          <p xml:id="i-4W7Ek33sV9EHXbg1h61Ucd">
            Vidare vill Sverigedemokraterna utreda hur Sverige kan samarbeta
            med övriga nordiska länder rörande produktionsincitament. Det
            skulle gynna samtliga berörda länder om vi har ett gemensamt system
            och ser Norden mer som en helhet och som en inspelningsplats.
            På så vis kan filmskapare röra sig inom hela Norden under sina
            film­inspelningar, utan att behöva sätta sig in i flera olika
            system.
          </p>
          <head xml:id="i-PB5To2Co3vYjmk7epXYBk1" type="h1">
            Insatser mot illegal hantering av film
          </head>
          <p xml:id="i-NsR4R9VAhYRZf4zgXkF66V">
            Det är viktigt för politiken att försöka finna sätt att strama
            åt och skärpa lagstiftningen kring illegal visning och hantering
            av film. Eftersom den illegala hanteringen av film är en del av
            kärnproblemet för filmbranschen hade det varit lämpligt om förslag
            till ny lagstiftning på området presenterats innan man införde
            nuvarande helförstatligade film­politik. Vidare bör Sverige se
            närmare på hur andra närliggande länder har utformat sina respektive
            lagstiftningar för att motverka illegal visning och hantering
            av film, i stället för att uppfinna hjulet på nytt. Ytterligare
            ett problem är internationella webbsidor som visar och hanterar
            film illegalt, och de annonsintäkter de tjänar.
          </p>
          <p xml:id="i-RQ5uLSvkpEXuXa8M3kh7nv">
            Sverigedemokraterna hoppas att filmbranschen ska lyckas förse
            marknaden med lagliga digitala visningslösningar som kan konkurrera
            och leverera en bättre film- och konsumentupplevelse än de illegala
            lösningarna. De så kallade svarta fönstren bör elimineras som
            en förebyggande åtgärd mot piratkopiering och illegal spridning.
            Under­sökningar har visat att konkurrenskraftiga legala alternativ
            kan konkurrera ut illegal fildelning, detta har exempelvis skett
            i Norge på musikområdet. Även om den politiska makten kan skärpa
            lagstiftningen på fildelningsområdet är troligtvis den mest effektiva
            lösningen mot illegal kopiering att filmbranschen gör det som
            musikbranschen har klarat av, det vill säga skapa ett konkurrenskraftigt
            legalt visningsfönster med stort och brett utbud som levererar
            en bättre helhetsupplevelse än illegala alternativ.
          </p>
          <head xml:id="i-D5R5jQN9dtgHdSD9Sxe41H" type="h1">
            Differentierad biografavgift
          </head>
          <p xml:id="i-NAfC8wjRUKo4kS7S8xGoGv">
            För att täppa igen de ekonomiska hål som blev tydliga inom ramen
            för det gamla film­avtalet, så bör politiskt fokus läggas på det
            som i stället fungerar. Det tidigare film­avtalet tecknades med
            såväl biograferna som leverantörerna till eftermarknaden. Som
            tidigare beskrivits har eftermarknaden försvunnit, vilket inneburit
            att den enda kommer­siella avtalsparten inom filmavtalet som faktiskt
            levererade betydande summor till film­potten var biograferna.
            Med anledning av det föreslår Sverigedemokraterna en förutsätt­ningslös
            utredning av en differentierad biografavgift för inhemsk film
            i förhållande till utomeuropeisk film. Det skulle kunna ge den
            svenska filmen ett välbehövligt ekonomiskt tillskott samtidigt
            som det ökar svensk films inhemska konkurrenskraft. Sverigedemo­kraterna
            är beredda att diskutera statens möjlighet att anslå medel till
            svensk film i paritet med den ökning som branschen lyckas inbringa
            genom ovanstående förslag.
          </p>
          <head xml:id="i-SonrwsgcNV7UJNezBSp8vu" type="h1">
            Småortsbiografernas framtid
          </head>
          <p xml:id="i-6tJ4cKcJYA6X2g3n6qR4Nh">
            Sverigedemokraterna är mycket kritiska till den momshöjning på
            biobiljetter som regeringen Löfven genomförde under mandatperioden
            2014–2018. Eftersom att riks­dagen motsatte sig den dåvarande
            regeringens höjning av biografmomsen förväntar vi oss en återgång
            till den gamla momssatsen på sex procent framöver. Bland annat
            ser vi med oro på hur momshöjningen har slagit mot biograferna
            ute i småorterna. Vissa små­ortsbiografer har redan fått lägga
            ner som en följd av höjningen, och andra har larmat om att de
            inte kommer kunna upprätthålla sin verksamhet.
          </p>
          <p xml:id="i-JRrf64yp5mfnFyVY7HYKVa">
            Regeringen har valt att satsa på ett tillfälligt och särskilt
            ekonomiskt stöd till småortsbiografer efter momshöjningen, men
            detta hjälper inte dessa biografer då det tillfälliga stödet inte
            fick gå till att betala den ökade momsen, utan skulle investeras
            i biografverksamheten. De omnämnda biograferna är i många fall
            den centrala kultur­förmedlaren på mindre orter. Sverigedemokraterna
            anser att kulturlivet på landsbygden ska leva och småortsbiografernas
            vara spelar en viktig roll i detta.
          </p>
          <head xml:id="i-W79qDQAAH4MNgroe1wCwZ2" type="h1">
            Svensk film- och biografkulturs framtid efter coronakrisen
          </head>
          <p xml:id="i-HDv1af51qvPfyHaNpAuGZi">
            Coronakrisen slog till med full kraft under våren 2020 och har
            haft en mycket negativ inverkan på den svenska filmbranschen,
            precis som på kulturområdet generellt. Flera beslut som regeringen
            har fattat om motåtgärder mot virusspridningen, förvisso nöd­vändiga
            och rimliga i vissa fall, har ytterligare bidragit till den svåra
            situationen. Exem­pelvis har hela den svenska biografkulturen
            hotats som sådan på grund av krisen som har slagit hårt mot både
            stora och små aktörer, men inte minst sattes mindre aktörer som
            redan hade små marginaler under än kraftigare press. På mindre
            orter är dessutom biografer ofta helt centrala kulturförmedlare,
            och det vore särskilt allvarligt om dessa dukar under i kölvattnet
            av krisen.
          </p>
          <p xml:id="i-KNQ3njwYFozn1Ss8AFqaWV">
            Sverigedemokraterna ser positivt på att Svenska filminstitutet
            (SFI) under corona­krisen på olika sätt ställde om och omfördelade
            resurser för att stötta aktörer i film­branschen på grund av de
            negativa effekterna som följde. Ett sätt som SFI till exempel
            ställde om på under våren 2020 och som berörde biografer, var
            genom att man ökade efterhandsstödet för öppna visningar till
            20 kronor per såld biljett, i stället för tidigare 10 kronor.
            SFI införde också mer flexibla stödvillkor för stödmottagare.
            Framgent är det viktigt att från politiskt håll dra lärdomar av
            vad som skett, och utreda förslag som skulle kunna göra svensk
            film- och biografkultur mer motståndskraftig inför framtida kriser.
          </p>
          <head xml:id="i-ACRKPdWJjzVV24dwcyWr3D" type="h1">
            Digitalisering av filmarkiv
          </head>
          <p xml:id="i-AoLa8YbNFHhnVpC3GjBTL1">
            Sverigedemokraterna vill se en hög ambitionsnivå för digitalisering
            av det svenska film­arvet. Digitaliseringen av våra filmarkiv
            är en viktig del i att bevara vår historia för framtida generationer.
            Därför kommer Sverigedemokraterna att lyfta digitaliserings­frågan
            av arkiven som en viktig del av framtidens filmpolitik. Det behöver
            också undersökas huruvida mer resurser kan tillföras för att höja
            ambitionsnivån på digitali­seringsarbetet. Vidare behöver det
            säkras vägar för kompetensöverföring till nästa generation inom
            professionen när det kommer till digitalisering av filmarkiv.
            Något slags samverkan med högre utbildning kan i det avseendet
            vara önskvärt.
          </p>
          <head xml:id="i-T3MWSaDoUYBhLAq42YFmKV" type="h1">
            Kulturarvsfilm
          </head>
          <p xml:id="i-5D8rEuiQvie3AaT7GLxriA">
            Sverigedemokraterna vill se en filmpolitik med mål om att levandegöra
            det svenska kulturarvet, och då inte enbart genom restaurering
            av gamla svenska filmer, utan även genom filmatisering som utspelar
            sig i historiska svenska miljöer. Producenter av historisk film
            och kulturarvsfilm verkar ofta under särskilda och ibland fördyrande
            villkor. Genren tenderar att hamna mellan stolar i fråga om bidragsgivning.
            Sverige­demokraterna menar att det vore önskvärt med ett särskilt
            stöd riktat mot nyproduk­tioner som lyfter upp och levandegör
            den svenska historien och det svenska kulturarvet. Genom att känna
            vår historia känner vi oss själva då vårt gemensamma arv utgör
            ett fundament i ett sunt samhällsbygge. Det är vår övertygelse
            att stärkta möjligheter till produktion av detta slags film är
            ett steg i riktning mot stärkt gemenskap och samman­hållning i
            Sverige.
          </p>
          <head xml:id="i-UfBNN3sUbignqeHpZjG895" type="h1">
            Utökad nordisk filmsamverkan
          </head>
          <p xml:id="i-6FZGyEo6o1583BmbRJWQjD">
            För Sverigedemokraterna är det naturligt att söka en utökad samverkan
            med övriga nordiska länder. I 2016 års filmproposition anfördes
            det att den svenska marknaden är för liten för att kunna upprätthålla
            en levande filmbransch utan statligt stöd. Sverige­demokraterna
            delar denna verklighetsbeskrivning, men noterar samtidigt att
            Sverige genom åren haft ett gott nordiskt samarbete på filmområdet.
            Vi vill att detta samarbete ska utvidgas. En sammanhållen nordisk
            marknad innebär större möjligheter för de nordiska ländernas filmbranscher
            att stå på egna ben. Filmbranschens konstnärliga frihet är beroende
            av sin egen självständighet. Det innebär att den konstnärliga
            friheten skulle öka desto närmare filmbranschen är en marknad
            som klarar av att stå på egna ben.
          </p>
          <p xml:id="i-VB6dcbqtq5c5eegMttBNNj">
            Ett nordiskt samarbete på filmområdet kan ge en positiv påverkan
            på det nordiska samarbetet i sin helhet inklusive att förbättra
            den nordiska språkförståelsen. Den nordiska språkförståelsen är
            på tillbakagång och vi fruktar att detta kan komma att påverka
            våra handelsförbindelser negativt på sikt. Sveriges närmaste handelspartners
            är just de nordiska länderna, och ett stärkt nordiskt samarbete
            stärker de nordiska länder­nas ekonomier. Av det skälet är en
            fördjupad nordisk filmsamverkan positiv både kulturellt och för
            den gemensamma ekonomiska utvecklingen.
          </p>
          <head xml:id="i-HzggagJ8WhFv2reH35vx27" type="h1">
            Internationella Samiska Filminstitutet
          </head>
          <p xml:id="i-WLbQnNeWFsQh6v8CBkH4J2">
            Internationella Samiska Filminstitutet med säte i Kautokeino
            i Norge representerar samerna i Norge, Sverige och Finland. I
            dagsläget ger endast norska Stortinget och norska Sametinget ekonomiska
            medel till nämnda filminstitut, fastän svenska samer och produktionsbolag
            är delaktiga i projekt och produktioner som institutet står för.
            Nordiska rådet har rekommenderat de nordiska länderna att samfinansiera
            filminstitutet, vilket Sverigedemokraterna anser vore positivt
            då det är en gemensam nordisk ange­lägenhet samtidigt som institutet
            har en ambition att verka internationellt. Vi anser att den svenska
            regeringen i möte med övriga regeringsrepresentanter i Nordiska
            minister­rådet bör argumentera för att Nordiska rådets hållning
            bör anammas för att nå en sam­nordisk finansiering. Innan en sådan
            lösning finns på plats anser vi att regeringen bör se över vad
            Sverige kan göra från nationellt håll.
          </p>
          <p xml:id="i-7GYgFDMB5JsBNCSQarB4qE">
            Samisk film är viktig dels ur ett kulturellt perspektiv, dels
            som ett verktyg för att berätta om och levandegöra samernas ställning
            i samhället, samisk historia, samiska traditioner och samiska
            språk. För att ge förutsättningar för institutet att verka och
            utvecklas i rätt riktning är det av vikt att även Sverige tar
            ett ansvar för detta som en del av en heltäckande nationell filmpolitik.
            Med tanke på att Sverige, Norge och Finland har samisk befolkning
            ger institutet även stora möjligheter för nordiskt samarbete på
            flera plan. Det samiska filminstitutet utgör en viktig del i arbetet
            med att bevara och förvalta den samiska kulturen i Norden.
          </p>
          <head xml:id="i-R25o5M6VYP9JwyTbHFd6B1" type="h1">
            Vänsterpolitisk detaljstyrning, jämställdhet och mångfald
          </head>
          <p xml:id="i-XmoGZ5YjtFES4iB8aAibRm">
            Den vänsterpolitiska detaljstyrningen som allt mer har kommit
            att prägla den svenska filmpolitiken är problematisk. Sedan helförstatligandet
            har problemet framträtt allt tydligare. Ett av målen för den statliga
            filmpolitiken som regeringen ligger bakom är att ”jämställdhet
            och mångfald präglar filmområdet”. Det må se ut som en tämligen
            okontroversiell målsättning vid första anblick, men blir något
            som man lutar sig mot hos Svenska filminstitutet (SFI) när man
            i praktiken implementerar ett slags vänsterpolitisk detaljstyrning
            i verksamheten.
          </p>
          <p xml:id="i-X2rNKHM3znbtGsmC7gVGzh">
            SFI har flera olika kvoteringsmålsättningar i sin verksamhet,
            det gäller bland annat fördelningen av kvinnor och män framför
            och bakom kameran i de projekt som man ger stöd. Vid filmfestivalen
            i Cannes 2018 hotade SFI:s VD Anna Serner även med att avsätta
            2020 års marknadsstöd enbart till kvinnliga sökande, om inte branschen
            hjälpte till med att uppnå målet med hälften kvinnor bakom kameran
            till 2020. Liknande synsätt är rådande hos SFI vad gäller människors
            härkomst, vilket bland annat framgår av olika styrdokument som
            man har upprättat. Man framhäver mångfald som en ”kvalitativ aspekt”
            vid stödgivningen, alltså, man har större chans att få stöd om
            man följer SFI:s syn på mångfald. SFI har dessutom krävt utbildning
            i normkreativitet för de som vill erhålla stöd till sina filmprojekt,
            något man har fått massiv kritik för då det innebär politiska
            och uppfostrande krav på filmskapare.
          </p>
          <p xml:id="i-B7fBo3zFjYCMjbzaXzanvW">
            För att få stöd till olika slags filmprojekt från SFI krävs i
            praktiken ”rätt” upp­sättning av kön, etnicitet och andra egenskaper
            för att matcha det vänsterorienterade identitetspolitiska synsättet
            på begrepp som ”mångfald” och ”jämställdhet”. Det ska sägas att
            kritik mot den politiska detaljstyrningen som förekommer hos SFI
            har varit återkommande i samhällsdebatten. Även viktiga aktörer
            i filmbranschen så som Sveriges Biografägareförbund har kritiserat
            det enögda fokuset på mångfald i svensk filmpolitik, vilket man
            menar har bidragit till att sänka kvaliteten på svensk film, något
            som i sin tur gör det svårare för svensk film att konkurrera mot
            utländsk film på biografer i Sverige.
          </p>
          <p xml:id="i-Lgd8qhHh5b4fgSbUQsXe2W">
            Sverigedemokraterna ser den vänsterpolitiserade detaljstyrningen
            av filmpolitiken som oacceptabel. Den konstnärliga friheten och
            svensk films möjlighet att nå framgång även kommersiellt kringskärs
            alltför mycket i dag och ska inte få stryka på foten så som sker.
            Riksdagen behöver se över hur den politiserade detaljstyrningen
            vid stödgivningen kan minska, och för att nå dit är Sverigedemokraterna
            beredda att förändra de film­politiska målen och andra delar som
            är styrande på politikområdet, om så behövs.
          </p>
          <p xml:id="i-SvsbajGJPFeQh9CnDhWg1a">
            Utöver den politiserade detaljstyrningen vid stödgivning inom
            svensk filmpolitik, så har SFI även på andra sätt bidragit till
            att förstärka ett problematiskt vänsterorienterat identitetspolitiskt
            tänkande inom den svenska filmbranschen. Ett exempel på detta
            från 2020 är när People of Film lanserades och fick stöd av SFI.
            People of Film är en slags tjänst och plattform som syftar till
            att ge fler ”icke-vita” filmarbetare anställning inom den svenska
            filmbranschen, vilket följaktligen innebär att man också verkar
            för att färre vita filmarbetare ska ges anställning inom den svenska
            filmbranschen.
          </p>
          <p xml:id="i-UDNXGheHnn8y43BxYeeHCr">
            Sverigedemokraterna menar att skattebetalarnas pengar inte ska
            gå via SFI gå till lobbygrupper som vill utöva påtryckningar på
            filmskapare i syfte att de ska kvotera och välja bort människor
            som anses ha ”fel” härkomst, som i det aktuella fallet. Det riskerar
            att skapa ett tryck på filmskapare som leder till inskränkt konstnärlig
            frihet och det är samtidigt diskriminerande av människor på ett
            sätt som riskerar att spä på splittringen i det svenska samhället.
            Riksdagen behöver agera för att sätta stopp för en fortsatt utveck­ling
            i denna riktning.
          </p>
          <p xml:id="i-GGco7Nzdw3CRN1FPaB6Yqc">
            Dagens svenska filmpolitik förespråkar bland annat via filmpropositionen
            från 2016 att SFI bör införa stöd för textning av svenska filmer
            till språk som är vanliga hos ny­anlända invandrare. Förslaget
            strider mot Sverigedemokraternas syn på integrations­arbete där
            fokus ligger på att man ska ta seden dit man kommer. Vi anser
            att det nämnda stödet för textning bör fokusera på insatser på
            det svenska språket eller något av de nationella minoritetsspråken,
            så att incitamenten att anpassa sig till Sverige ökar snarare
            än minskar. Textning på andra språk än svenska eller de nationella
            minoritetsspråken bör således inte prioriteras.
          </p>
        </div>
        <div xml:id="i-36uJqzmNAd4UjwgRrHRRhE" type="signatureBlock">
          <list xml:id="i-XbY7qsqmwfAqdm9dSeyS3p">
            <item xml:id="i-SuprcN8pKhesqcf9t8Xm2E" who="unknown" type="signature">
              Jonas Andersson i Linghem (SD)
            </item>
            <item xml:id="i-SzaaaFHV5dN4QV8pWHW1LN" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-ABdoLLj9Nk9XxPVQYqnQuJ" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-K8tR96A7hZXFCYkRJ2YQND" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
