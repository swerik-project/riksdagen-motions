<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00409">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__409/mot_1928__ak__409-001.pdf"/>
      <fw xml:id="i-NTaWXMkNm1yAVR4JpV3jnb">
        Motioner i Andra kammaren, Nr 409. 1
      </fw>
      <div xml:id="i-TzrMBPMjcwtjDLJHuBw7jm" type="motHeader">
        <div xml:id="i-9naQyGTtkc5oaCnp9HsCg2" type="motTitle"/>
        <div xml:id="i-8j9wtEXbkaT2LXf2DkEr87" type="motSubmissionInfo"/>
      </div>
      <div xml:id="i-QrepjbUb8P4sszaPfvBe8N" type="motBody">
        <div xml:id="i-GVqc5eV8gtTKc6FqEV2Sh7">
          <p xml:id="i-vsNChMZn5N6keGNsKFwCC">
            Nr 409.
          </p>
          <p xml:id="i-MRbNv1ZiDhYWW1x4m49veM" type="titleString">
            Av herr Spångberg m. fl., angående den ärftliga konungamaktens
            avskaffande och införande av republik.
          </p>
          <p xml:id="i-AzbGfPhYEuSx3HNt87tVQC">
            Konungamaktens avskaffande och dess ersättande med en republikansk
            rege- ringsform har sedan många år stått som ett ur principiella
            synpunkter berätti- gat krav. Utvecklingen har även gått i den
            riktningen, att monarkien alltmer övergivits, och för närvarande
            har över hälften av jordens suveräna stater re- publikansk styrelseform.
            Konungamakten har väl under ett tidigare skede haft sitt historiska
            berättigande men måste i vår tid anses såsom antikverad och full-
            ständigt stridande mot samtidens uppfattning om hur en styrelse
            bör ordnas. Dess oförenlighet med demokrati och folkmakt framträder
            tydligt för alla. I allmänhet torde den uppfattningen göra sig
            gällande — även om det ka- pitalistiska samhällets klassförhållanden
            omöjliggör dess praktiska tillämpning — att det är naturligast
            och riktigast, att till innehavare av viktigare poster eller uppdrag
            utses den eller de, som kunna anses bäst lämpade för uppdraget
            ifråga. Ingen torde offentligt våga hävda den principen, att ett
            ämbete eller förtroendeuppdrag skall gå i arv från föräldrar till
            barn. En sådan arvsrätt kan i varje fall ej tillämpas, då uppdraget
            ifråga kräver vissa kvalifikationer. Den ärftliga konungamakten
            måste verka förnedrande, då den för dess utövare ej kräver andra
            villkor än att stå i ett visst officiellt släktförhållande till
            en person, som kanske för århundraden tillbaka ansågs lämpad för
            ifrågavarande befattning. En sådan styrelseform kan förutbestämma
            fullständigt undermåliga personer, sinnesslöa och dårar till den
            främst ansedda posten i ett lands styrelse. Under tider, då en
            konung haft någon krävande uppgift att fylla och det så- lunda
            ställts anspråk på hans duglighet, har det även visat sig, att
            konunga- makten endast kunnat vara ärftlig till en tid, varefter
            successionsordningen måst brytas. För Sveriges vidkommande framträdde
            denna nödvändighetsåtgärd från början. Den ärftliga konungamakten
            infördes av Gustav Vasa, men re- dan den förste tronföljaren,
            Erik XIV, kunde på grund av sinnessjukdom ej behålla sin ställning
            utan blev avsatt och avrättad. Hans son, bröstarvingen Gustav,
            blev fråntagen sin rätt till kronan och dog i landsflykt. Sidoarvingen
            Johan III blev konung. Men hans ene son, bröstarvingen Sigismund,
            blev av- satt och hans andre son, Johan av Östergötland, tvingades
            tvenne gånger av- säga sig kronan, först till förmån för farbrodern
            Carl IX, sedan för kusinen Gustav II Adolf. Kristina ärvde men
            avsade sig kronan och därmed utplåna-
          </p>
          <p xml:id="i-4kda7snAvqjiWLxCqNe5mV">
            Bihang till riksdagens protokoll 1928. 4 saml. 84 häft. (Nr 409.)
            1
          </p>
          <pb facs="riksdagen-motions-pdf/data/1928/mot_1928__ak__409/mot_1928__ak__409-002.pdf"/>
          <fw xml:id="i-26fgiLjhUCg7kF9Af2gSLa">
            2 Motioner i Andra kammaren, Nr 409.
          </fw>
          <p xml:id="i-Ju46SyioGGVjafoLPK3u69">
            des Vasaätten från regentlängden. Successionsordningen kvarstod
            dock alltjämt på papperet, trots att valprincipen även i fortsättningen
            måste tillgripas. Det senaste avbrytandet av successionsordningen
            skedde som bekant vid Bernadotte- ska ättens tillkomst. Under
            den Bernadotteska perioden har man så småningom med monarkens
            tysta medgivande och utan att författningen ändrats börjat försöka
            tillämpa ett parlamentariskt styrelseskick, där konungen låtit
            sitt inflytande minskas. Det kan sålunda synas som om hans ställning
            i vissa fall sjunkit ned till de- korationsfigurens, men han har
            dock i andra fall en ställning och befogenhet, som gör det möjligt
            för honom att använda sig av en personlig maktutövning, som kan
            medföra ödesdigra följder. Ansatser till en dylik maktutövning
            sak- nas ej under senare åren, då konungen eller drottningen under
            högerns led- ning uppträtt såsom förespråkare för kapitalistiska
            intressen, t. o. m. mot av regering och riksdag fattade beslut.
            Det är för övrigt ganska tydligt, att en monark vid kritiska perioder
            under en järnhård kapitalistisk ledning kan spela en mycket ödesdiger
            roll. Man måste nämligen utgå från det självklara fak- tum, att
            monarken på grund av naturliga förhållanden alltid blir ett redskap
            i storkapitalisternas, den härskande klassens och byråkratiens
            händer. ”Kun- gen mot folket” och ””herremakt mot folkmakt”” äro
            tvenne slagord, som förr ofta användes i de politiska diskussionerna,
            då det gällt att bevisa, hur kungen alltid stått på storkapitalets
            sida mot folket. Även på folkets åskådning har konungens inflytande
            ofta en skadlig inverkan. Alltid finnes det, särskilt bland de
            s. k. högre klasserna, åtskilliga kortsynta personer, som betrakta
            och se upp till kungarna, som om dessa vore högre väsen och på
            något mystiskt sätt erhållit sin regeringsmyndighet av en högre
            makt och ej av folket. Uttrycket ”med guds nåde” och ”i nåder”
            etc. äro ju betecknande härför. Och dock torde ingen upplyst människa
            kunna nu- mera bestrida, att monarkernas rätt att existera och
            utöva en myndighet måste härledas från och är beroende av folkens
            vilja och medgivande. Det är uteslu- tande rena bedrägeriet, när
            man söker inbilla folken, att kungarna hava fått sin makt av guds
            nåd, och det måste fastslås som en naturlig rätt för folken att,
            när de så önska och behovet kräver det, återkalla den till monarken
            givna fullmakten att vara förste statsämbetsmannen i landet. Ovannämnda
            villfarelse i fråga om monarkens ställning och rättsbefogenhet
            har emellertid medfört svårartade följder och särskilt hos överklassen
            orsakat en felvärdering av de breda lagrens betydelse för samhället
            och de enskilda individernas människovärde. Det behöver blott
            erinras om, huru personer, som haft beröring med eller stå kungahuset
            nära, betrakta sig som något mer än andra och med förakt och översitteri
            se ned på det arbetande enkla folket. Byråkratien inom såväl den
            civila som militära ämbets- och tjänstemanna- klassen kan också
            till stor del härledas ur det monarkistiska styrelseskicket. Äm-
            betsmannen, som genom kunglig fullmakt ”i nåder” utnämnts och
            förordnats till sitt ämbete, betraktar, som man ofta får erfara,
            kungen som sin uppdrags-
          </p>
          <pb facs="riksdagen-motions-pdf/data/1928/mot_1928__ak__409/mot_1928__ak__409-003.pdf"/>
          <fw xml:id="i-DvC3rZR5K5YLhf1kappkCw">
            Motioner i Andra kammaren, Nr 409. 3
          </fw>
          <p xml:id="i-EnwCk8NaMUuoXgS4hySrB4">
            givare och sitt ämbete som en gåva av honom (se uttrycket ”bortgiva””
            i 33 $ regeringsformen). Det är t. ex. inte alls ovanligt, att
            man i ansökningen från ämbetsmän ännu kan finna uttryck sådana
            som ”det mig i nåder anförtrodda ämbetet””, och det är ju allmänt
            bekant, huru nyutnämnda ämbetsmän springa i slottstrapporna och
            tacka kungen för sin utnämning. Genom denna vanföre- ställning,
            att ett statsämbete är en gåva av kungen i stället för ett uppdrag
            av staten, bortskymmes oftast hos ämbetsmannen den sanna uppfattningen,
            att de äro folkets tjänare. Envar, som haft något med byråkratien
            att göra, har sä- kerligen fått erfara, huru ämbetsmännen anse
            sig som herrar över folket och uppträda mot det med översittarfasoner.
            Denna vaneföreställning kan ju också lätt förklaras därav, att
            då byråkratien med formellt stöd av regeringsformen betraktar
            kungen som härskare över folket och sitt ämbete som en gåva av
            honom, kommer ämbetet att för dem framstå som ett kungligt uppdrag
            att i kungens ställe utöva en viss funktion av härskarmakten över
            folket. Denna miss- uppfattning hos byråkratien kan icke skingras
            och den byråkratiska uppfatt- ningen ej brytas på annat sätt än
            genom monarkiens upphävande och genom ett uttryckligt fastslående
            i grundlagen av principen, att högsta makten i landet skall utövas
            av folket självt, och att ämbetsmännen äro folkets tjänare. Byrå-
            kratien jämte överklassen äro för övrigt monarkiens bästa stöd,
            och i hemlighet synas de samverka för att förhindra genomförandet
            av ett verkligt folkstyre. Även de högsta ämbetsmän uppträda som
            kungliga lakejer, varom som bevis kan nämnas, att vid högtidliga
            tillfällen och fester justitieråd och regeringsråd paradera jämte
            hovmän och regementen inför kungligheten och betyga sin un- dersåtliga
            lydnad. Storkapitalisternas och industrimagnaternas obehöriga
            makt och inflytande i samhällslivet kan också till viss del hänföras
            till monarkiens befintlighet. För- utom att monarkien såsom oftast
            själv kapitalistisk måste antagas hava sina sym- patier på företagarnas
            sida, ha kapitalismens och storföretagens män, i fullt medvetande
            av att monarkens verkliga maktbefogenhet numera icke är så stor,
            genom hemliga och dolda kanaler sökt sig fram till den högre förvaltningen
            och där skaffat sig inflytande på de allmänna ärendenas avgörande.
            Det är också ostridigt, att inga äro större rojalister än dessa
            män och ingen håller mera på monarkiens bestånd än de, ty det
            ligger i deras intresse att hos allmän- heten uppehålla skenet
            av att monarken är den styrande för att i verkligheten själva
            få tillskansa sig makten. Överklassen, byråkratien och storkapitalismen
            draga alltså egna fördelar av att en undergrävd monarki bibehålles,
            och de äro därför monarkiens största förkämpar. Även om kungligheten
            bara vore en dekoration, måste man kraftigt under- stryka, att
            den är en alltför kostsam lyx. I enlighet med regeringens krav
            i för- sta huvudtiteln av årets statsverksproposition har riksdagen
            beviljat 1,807,100 kronor för hov- och slottsstaten för nästkommande
            budgetår, under det att sam- tidigt det prutas och sparas på anslag
            till de mest nödvändiga och socialt
          </p>
          <pb facs="riksdagen-motions-pdf/data/1928/mot_1928__ak__409/mot_1928__ak__409-004.pdf"/>
          <fw xml:id="i-MT8NUiZxj8s8z1szCktJM1">
            4 Motioner i Andra kammaren, Nr 409.
          </fw>
          <p xml:id="i-KqYkmQvmvyUptku4oRgqm2">
            behövliga ändamål. Genom monarkiens avskaffande skulle betydande
            summor årligen inbesparas åt statsverket. Beträffande formen för
            ett republikanskt styrelseskick, så erbjuda de nuva- rande republikanska
            staterna en mängd olika system. Presidenten — eller mot- svarande
            befattning med annan beteckning — kan väljas antingen vid allmänt
            val eller av riksförsamlingen eller utses för viss tid av regeringen.
            Vid en ut- redning härom bör det vara synnerligen lätt att delvis
            med ledning av de republikanska staternas styrelseformer få utarbetat
            ett för Sverige lämpligt republikanskt system. Med hänvisning
            till vad ovan anförts hemställa vi,
          </p>
          <p xml:id="i-K3rYxqvVRTcS33aGWnqR2N">
            att riksdagen måtte besluta uttala sig för avskaffandet av den
            ärftliga kungamakten och införande av republik, samt hos regeringen
            begära förslag till sådana ändringar i grundlagen, som på grund
            av detta beslut erfordras.
          </p>
          <p xml:id="i-XMTGRo3aak6T7gGWFdsPjh" type="date">
            Stockholm den 3 februari 1928.
          </p>
          <div xml:id="i-TUB1qxwY4Lp9ukmBdM9zL7" type="signatureBlock">
            <list xml:id="i-74EiVhJb2yvw23GrsBZSBJ">
              <item xml:id="i-RTmy6iZzX34h7L3GkvqQ9w" who="i-S4jJECjfFmddUzRkooT6yP" type="signature">
                Aug Spångberg
              </item>
            </list>
          </div>
          <p xml:id="i-ThEvcqvtZcnCiWkRLDtEML">
            J. P. Dahlén. Rob. Samuelsson. Viktor Herou.
          </p>
          <p xml:id="i-U1Vbzsw1aaQ7CG2t92F1d9">
            Stockholm, Oskar Eklunds boktryckeri, 1928
          </p>
        </div>
      </div>
    </body>
  </text>
</TEI>
