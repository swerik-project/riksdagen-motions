<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01265">
  <teiHeader>
    <fileDesc>
      <titleStmt>
        <title>Civilförsvaret</title>
        <author>Eric Hägelmark m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Civilförsvaret</title>
          <idno type="rdwebb">G8021265</idno>
          <rs type="number">1265</rs>
          <ref type="dokument_url_text">http://data.riksdagen.se/dokument/G8021265/text</ref>
          <ref type="dokument_url_html">http://data.riksdagen.se/dokument/G8021265</ref>
          <ref type="dokumentstatus_url_xml">http://data.riksdagen.se/dokumentstatus/G8021265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-UmGHrbipY4e5SAGvddBkzr</idno>
            <name>HUGO BERGDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9dJcxX3xrmEPd7TSbzwR9p" type="signed"/>
        <correspContext corresp="i-9dJcxX3xrmEPd7TSbzwR9p">
          <note type="signatory" corresp="i-4PWoEwRyCjKBVFFdqhmPo2"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-UmGHrbipY4e5SAGvddBkzr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1265/mot_198485__1265-001.pdf"/>
      <fw xml:id="i-6bJjpGJFRxNLQhqztXYMGR">
        Motion 1984/85:1265
      </fw>
      <div xml:id="i-9D8H2tUQAEgSzfqBUMkNwr" type="motHeader">
        <div xml:id="i-EKrrLrmbaFQgDRMqR2yDqt" type="motTitle"/>
        <div xml:id="i-QWY2zVENz5o7wdpvvsDHe2" type="motSubmissionInfo"/>
      </div>
      <div xml:id="i-4PAtCVaHDMLepTBMdWv5Ei" type="motBody">
        <div xml:id="i-YHdDYA9htXTSy5Frt8mNSF">
          <p xml:id="i-9mR5nR3KtPLTse54bUqHxk">
            10
          </p>
          <p xml:id="i-RyGH5o4pTxofb72RyTLxRw">
            Eric Hägelmark m. fl. Civilförsvaret
          </p>
          <p xml:id="i-CDwxgt9WnM6ppS6D7N1y89">
            Civilförsvaret bör ses som en verksamhet för att skydda och rädda
            liv. Ett fungerande civilförsvar är därför betydligt mer än de
            250 000 personer som för olika funktioner ingår i civilförsvarets
            krigsorganisation. Man kan göra en liknelse med hälso- och sjukvården.
            Formellt omfattar den tusentals anställda vid sjukhus, sjukhem,
            hälsocentraler och andra inrättningar. Men när det gäller att
            förebygga sjukdomar och olyckor liksom när det gäller att övervinna
            något man drabbats av betyder den enskildes egna insatser oerhört
            mycket. Skall folkhälsan förbättras behövs allas medverkan — det
            är inte något som kan avdelas bara till en organisation med anställd
            personal. På samma sätt kan civilförsvaret sägas omfatta alla
            människor. För vare sig den enskilde själv är krigsplacerad i
            civilförsvaret eller inte måste han eller honi ett krigsläge kunna
            ta hand om sig själv och sina närmaste. I mycket blir det då en
            fråga om vilken kunskap den enskilde har om risker och skador.
            Viktigt är att kunna ta egna initiativ — vilket också kräver kunskap.
            I samband med gasutsläppet i Karlskoga nyligen gjorde FOA-psykologen
            Ben Shalit — som har egen krigserfarenhet från Israel — iakttagelser
            bland befolkningen. Han fann att människor visade stort lugn,
            mer än man skulle kunna vänta sig i många andra länder. Men han
            fann samtidigt att detta lugn också förenades med ett slags oföretagsamhet,
            alltså att man väntade att myndigheter skulle ingripa och ta initiativ
            och att den enskilde själv därför inte borde göra något. En sådan
            inställning blir omöjlig i ett krigsläge, där händelser inträffar
            snabbt och bara den som är på plats kan gripa in ögonblickligen.
            Det militära försvaret, i meningen militärt utrustade och militärt
            organise- rade förband, omfattar bara få procent av befolkningen.
            Men civilförsvaret som funktion måste i princip anses omfatta
            alla. De hårdast drabbade i krig är barnen. Det är viktigt att
            vi försöker sätta oss in i vad detta innebär, så att försök att
            hjälpa och rädda barn sätts in så snart som möjligt. Det är något
            absurt över den civilförsvarsplanering som i årtionden skaffat
            miljontals skyddsmasker för vuxna men saknat motsvarande skydd
            åt barn. Det är en omöjlig tanke att dela ut skyddsmasker till
            en familj och säga att ni som är vuxna eller tonåringar får skydd
            — men småbarnen får det inte. Ansvaret för civilförsvarsorganisationen
            på lokal nivå skall föras över från staten till kommunerna. Detta
            kan visa sig vara en enorm förbättring, långt större än som framgår
            av om man bara ser till organisationsskisser. Kommunerna står
            betydligt närmare människor än vad länsstyrelserna gör.
          </p>
          <pb facs="riksdagen-motions-pdf/data/198485/mot_198485__1265/mot_198485__1265-002.pdf"/>
          <fw xml:id="i-5XfbHw8CSbK1pNbWrp41HJ">
            Mot. 1984/85:1265 1
          </fw>
          <p xml:id="i-VAmQDKAhzWzbfk147Bnz9t">
            Hemskyddet — kan få nyckelroll
          </p>
          <p xml:id="i-MktjDoKVpxLchre9f6NcbD">
            Ungefär samtidigt som kommunerna övertar ansvaret för civilförsvaret
            inrättas ett ”hemskydd”. Meningen är att detta skall finnas ute
            i bostadsom- rådena, för att ge information till människor om
            risker och skydd. Redan innan ”hemskyddet” införts står det klart
            att det bör få mer omfattande uppgifter än den strikta civilförsvarsverksamheten.
            I ett beredskaps- eller krigsläge kommer människor att ha många
            frågor. Dessa kan gälla sociala insatser, elavbrott, livsmedelsförsörjning,
            hur man får kontakt med en anhörig. En del av detta hör till civilförsvaret,
            en del till ekonomiska försvaret, en del till sjukvården, en del
            till ordinarie verksamhet som fortsätter i krig. Hemskyddet bör
            därför ses om en länk mellan den enskilde och alla de totalförsvarsfunktioner
            han eller hon behöver kontakt med. Rekryteringen till hemskyddet
            bör helst ske genom folkrörelser och så lokalt som möjligt. Vi
            har en känsla av att överföringen av civilförsvaret till kommunerna
            kan stimulera till ett nytänkande som gör att man får helt nya
            möjligheter att angripa frågan hur den enskilde skall kunna stöttas
            men också själv ta initiativ i svåra situationer. Oerhört mycket
            skulle vara vunnet om man genom spel, övningar och planering i
            fred kunde engagera många i tankeverksamhet kring vad som borde
            vidtas som förberedelser i den egna miljön.
          </p>
          <p xml:id="i-Q4ATG8ycSCGeJqhXYdQrBj">
            Föryngring nödvändig
          </p>
          <p xml:id="i-T9es4gcupHsHgN2Yucrke7">
            Från folkpartiets sida har vi i flera år förordat en föryngring
            av civilförsva- rets krigsorganisation. Denna föryngring skulle
            ske genom direktrekrytering av unga män och kvinnor. Tanken är
            att dessa — som alltså undantas från militär utbildning — skall
            få en rejäl utbildning för civilförsvarsuppgifter. Det har troligen
            varit förödande för civilförsvaret att det hittills bara utbildat
            befäl medan manskapet inte utbildats. Utbildning av manskap planeras
            nu ske i ett beredskapsläge. Effekten av detta har blivit — utöver
            ytterst dålig beredskap — att mycket få människor känt delaktighet
            i civilförsvarsproblem. Därmed har det också varit få som kunnat
            sprida information. En kraftig föryngring av civilförsvarets krigsorganisation
            skulle vara utomordentligt värdefull. Genom att ta in unga människor
            skulle det kännas meningsfullt att satsa utbildningspengar på
            dem — var och en kunde nämligen väntas stå kvar i organisationen
            under många år. Det finns inte alls den motivationen i en organisation
            som främst har att ta emot män över 47 år.
          </p>
          <p xml:id="i-TrkekhsR1TEHFwoEcwVWs7">
            Skyddsrum och prioritering
          </p>
          <p xml:id="i-BevXx2RsMv2AAxa7mvKr9Z">
            Att bygga skyddsrum till hela befolkningen vore ytterst kostnadskrävande,
            alltså skyddsrum till alla bostäder och alla arbetsplatser (och
            helst också längs
          </p>
          <pb facs="riksdagen-motions-pdf/data/198485/mot_198485__1265/mot_198485__1265-003.pdf"/>
          <fw xml:id="i-Bkyi3jHZTykXfbRqWy6NaT">
            Mot. 1984/85:1265 12
          </fw>
          <p xml:id="i-NZWDAfbuCJdZ1JKqRRcAKG">
            transportsträckan mellan hem och arbete). Det har heller aldrig
            varit målsättningen. Skyddsrum är dessutom meningslösa utan ett
            förvarningssys- tem. Den största förbättringen för civilförsvaret
            de närmaste åren är kanske den bättre förvarning som blir möjlig
            genom att försvarsmakten får radarstationer för låga höjder också
            för den huvuddel av kusten där sådana inte finns i dag. En angripare
            som använder dyrbara flygplan för attacker mot Sverige väljer
            rimligen mål som han bedömer vara av stor betydelse. Skyddsrum
            bör därför i första hand byggas i närheten av sådana mål. I fjol
            stoppades ett allt intensivare skyddsrumsbyggande i småhusområden.
            Ofta var det sannolikt så att ägarna såg en chans att få ett extra
            utrymme genom statliga skyddsrums- bidrag. Skyddsrum har hittills
            byggts med ytterst ringa prioritering. När en kommun valts som
            ”skyddsrumsort” har skyddsrum byggts där i samband med nyproduktion
            av bostäder, även om inga rimliga bombmål legat i närheten av
            bostadsområdet i fråga. I framtiden bör det vara möjligt att förfara
            på ett annat sätt. Kommunerna skall de närmaste åren göra upp
            ”skyddsplaner”, där det skall framgå var i kommunen riskerna bedöms
            vara störst. Det finns utredningsförslag om hur sådana ”skyddsplaner”
            skall se ut. Skyddsrum är det bästa men också dyraste skyddet.
            Det bör i första hand användas där riskerna bedöms vara stora.
            I avvaktan på att skyddsrum byggs bör man förbereda lokal omflyttning
            vid beredskap. Människor som bor nära sannolika bombmål bör alltså
            temporärt förflyttas en bit bort. Möjlighet till ”Skyddade utrymmen”
            bör tas till vara, t. ex. källare som kan förstärkas. Vidare kan
            genom ganska enkla åtgärder skydd skapas mot splitter. I de kommunala
            skyddsplanerna bör man nyttja alla dessa möjligheter. I åtskilliga
            kommuner behövs sannolikt bara ytterst små kompletteringar av
            det skydd som finns i dag. I Stockholm, Göteborg och ett dussin
            andra stora orter där skyddsrum inte byggdes från 1950-talet till
            mitten av 1970-talet är behovet av insatser sannolikt stort. Det
            blir då i många fall fråga om skyddsrum som blir dyrare därför
            att de inte kan byggas i samband med nyproduktion av fastigheter.
            I delar av landet där risken för överraskande markanfall bedöms
            stor kan behovet av skydd vara påtagligt även i glesbygd.
          </p>
          <p xml:id="i-3wQgRyNAf5S5kGzJ2LJ7qr">
            Kan inte larma!
          </p>
          <p xml:id="i-69XFsEHaJ5VfXUXjondG1v">
            Det finns åtskilligt som tyder på att en större del av civilförsvarets
            anslag i framtiden bör gå till annat än nyproduktion av skyddsrum.
            Det har under senare år sagts att telefonalarmering — som förutsätts
            för en stor del av befolkningen för dagens skyddsrum — inte blir
            möjlig när de nya AXE- stationerna successivt tas i bruk av televerket.
            Att detta inte upptäcktes innan beslutet om AXE fattades har tagits
            som exempel på dålig samordning mellan totalförsvarsmyndigheter,
            i det här fallet televerket och civilförsvars- styrelsen.
          </p>
          <pb facs="riksdagen-motions-pdf/data/198485/mot_198485__1265/mot_198485__1265-004.pdf"/>
          <fw xml:id="i-WoH2MGKDfwBBwZaEkpc9wF">
            Mot. 1984/85:1265 13
          </fw>
          <p xml:id="i-HfEmjGauqjGjeudsfSXhU7">
            I verkligheten är det ännu värre. Inte heller med de gamla telestationerna
            är det möjligt att larma per telefon. Men årtionde efter årtionde
            gick utan att det gamla systemet provades. Numera är det klarlagt
            att ett försök till telefonlarmning skulle leda till sådan överbelastning
            att stationerna klappade ihop. Det behövs alltså ett annat sätt
            att larma. Via radio eller via elnätet snarare än via telenätet,
            sägs det i preliminära undersökningar. Men det kommer att kosta
            åtskilliga miljoner.
          </p>
          <p xml:id="i-3K3bf1ERnCwy7Si27dsGWD">
            Nya avvägningar behövs
          </p>
          <p xml:id="i-JzmrnAq58HAjxiGm8Vttfo">
            Det finns alltså stora behov inom civilförsvaret av utbildning
            i samband med en föryngring av krigsorganisationen. Det finns
            behov av satsningar på alarmeringssystem. Vidare är många ledningscentraler
            nu så gamla att de måste moderniseras. Civilförsvaret behöver
            bättre radiokommunikationer. Enligt uppgift är en mycket stor
            del av materielen till undsättningsorganisa- tionen nu så gammal
            att den behöver omsättas inom ett antal år. Mycket tyder alltså
            på att nästa försvarsbeslut måste innebära betydande omprioriteringar
            inom civilförsvaret. Uppdelningen mellan en ram för skyddsrumsbyggande
            och en för civilförsvaret i övrigt försvårar rationella avvägningar.
            I fjol föreslog vi (motion 1983/84:1177) att anslaget för skyddsrumsbyggan-
            de skulle minskas med 100 milj. kr. i förhållande till regeringens
            förslag. Motiveringen för detta var att först när skyddsplanerna
            finns ute i kommu- nerna är det möjligt styra skyddsrumsbyggandet
            så att man uppför skydds- rummen där riskerna bedöms vara störst.
            Det visar sig också att det kan ta tid från det att en skyddsplan
            gjorts till dess att kommunen kan övertyga någon fastighetsägare
            i ett bristområde om att det är lämpligt att bygga ett skyddsrum
            i den fastigheten. Detta talar för att först några år efter det
            att skyddsplanerna är färdiga torde det vara möjligt att nå den
            nivå på skyddsrumsbyggandet som vore mest rationell inför framtiden.
            Mot den här bakgrunden finner vi det motiverat att föreslå en
            minskning av ramen för skyddsrumsbyggande med 100 milj. kr. för
            nästa budgetår. Motsvarande neddragning gäller också för det därpå
            följande budgetåret, varefter 1987 års försvarsbeslut får ange
            hur fördelningen mellan skydds- rumsbyggande och andra åtgärder
            inom civilförsvaret bör göras.
          </p>
          <p xml:id="i-XqtERKMaiGE6Pn76XHZ44h">
            Hemställan
          </p>
          <p xml:id="i-87JH4QqGHPPbtcCvvJHqgV">
            Med hänvisning till ovanstående hemställs 1. att riksdagen i
            skrivelse till regeringen uttalar att den hemskyddsor- ganisation
            som planeras inom civilförsvaret bör ses som kontaktor- gan mellan
            befolkningen och alla civila totalförsvarsgrenar, . att riksdagen
            uttalar att planeringen för skyddsrumsbyggande bör
          </p>
          <p xml:id="i-3AXm2FiLcfFKH7tmDLNLwj">
            N
          </p>
          <p xml:id="i-Wx92Ase1UMzMGgQNH5bkjU">
            utgå från återhållsamhet med pengar till skyddsrum i sådana områden
            som vid kommande kommunal skyddsplanering kan antas bli betraktade
            som lågriskområden,
          </p>
          <pb facs="riksdagen-motions-pdf/data/198485/mot_198485__1265/mot_198485__1265-005.pdf"/>
          <fw xml:id="i-EpMe17gqYrcrDzGrGLPeFP">
            Mot. 1984/85:1265 14
          </fw>
          <p xml:id="i-Gyocm2xMM1EpkBy5anokct">
            3. att riksdagen beslutar att anslaget till skyddsrum skall vara
            100 milj. kr. lägre än vad regeringen föreslagit.
          </p>
          <p xml:id="i-WxKESgUSsdB4rUsJryK9ga" type="date">
            Stockholm den 24 januari 1985
          </p>
          <div xml:id="i-3PyQu8TLn2Ue97WE9ALi2J" type="signatureBlock">
            <list xml:id="i-W22ABuqJB3UUAs1wYvHbUN">
              <item xml:id="i-B3g3JSp3QXT7n2vt1EEHVV" who="i-4PWoEwRyCjKBVFFdqhmPo2" type="signature">
                ERIC HÄGELMARK (fp)
              </item>
              <item xml:id="i-DwHzqxqpDf6Se5kR74Jvow" who="i-A8ft8hMHUcZDSE5fKdjGpq" type="signature">
                KERSTIN EKMAN (fp)
              </item>
              <item xml:id="i-N74n69CmkvhdhBGv2koXyy" who="i-UmGHrbipY4e5SAGvddBkzr" type="signature">
                HUGO BERGDAHL (fp)
              </item>
            </list>
          </div>
        </div>
      </div>
    </body>
  </text>
</TEI>
