<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__305/mot_1946__fk__305-001.pdf"/>
      <fw xml:id="i-Sz7pwp4ACMDjcnNbKQdPBL">
        Motioner i Första kammaren, nr 305. 11
      </fw>
      <div type="motHeader" xml:id="i-N4Nae4yBc3Fo3DMV523Fin">
        <div type="motTitle" xml:id="i-CoBNAmWagD89pPNCM6G6Ud"/>
        <div type="motSubmissionInfo" xml:id="i-D8bsrJhxXxcNpfSgCYApVQ"/>
      </div>
      <div type="motBody" xml:id="i-ULfGyE18sdrEgnFBSHCXzo">
        <div xml:id="i-QXjMeDWm1fQWiDSSj73z5W">
          <p xml:id="i-YHwkJvWsRXuVZm2dcXRaAQ">
            Nr 305.
          </p>
          <p xml:id="i-FEuD7gL2yjVQ6ptTEZmq2y">
            Av herr Mannerskantz m. fl., i anledning av Kungl. Maj:ts pro-
            position angående förbättring av landsbygdens telefonför- hållanden.
          </p>
          <p xml:id="i-78ncRi3Qjs1N3cjEKjubEt">
            I proposition nr 219 framlägges för riksdagens prövning resultatet
            av 1944 års telefonkommittés arbete, vilket arbete i många avseenden
            innefattar syn- nerligen önskvärda förbättringar av telefonförhållandena
            på landsbygden. Detta gäller i första hand utökningen av frikretsarna
            till att omfatta i stort sett sta- tionsområdena, och i detta
            hänseende ha vi intet att tillägga. Beträffande frisamtalsförmånerna
            däremot anse vi att kommittén icke före- slagit förbättringar
            i tillräcklig omfattning, även om man med tacksamhet noterar att
            vissa skärgårdsområden och öar föreslås få fria samtal med fast-
            landet. När det däremot gällt anordnande av dylika samtal i övriga
            delar av landet, har kommittén liksom departementschefen icke
            tagit steget så långt, att man fått fram en annan definition på
            ordet huvudort än den som tidigare fun- nits, även om frisamtal
            dit ej alltid tillämpats. Enligt vår mening bör det sättas som
            ett mål att varje abonnent skall utan särskild avgift kunna samtala
            med icke blott ort där vederbörande präst, pro- vinsialläkare,
            veterinär och landsfiskal är bosatt, utan man måste utvidga be-
            greppet huvudort till att omfatta även sådana institutioner som
            lasarett eller sjukstuga, förlossningshem, hem för kroniskt sjuka
            och dylika. Göres detta, medför det även att man i regel automatiskt
            når även dem med vilka man nor- malt har ekonomiska förbindelser.
            Det kan icke anses vara ett riktigt förhål- lande, att samtal,
            som löpande förekomma många gånger om dagen med ortens verkliga
            ekonomiska centrum, skola vara belagda med interurbanavgifter.
            Detta sista ord betyder ju samtal mellan olika städer, och vi
            anse att det icke är rim- ligt att icke så gott som alla abonnenter
            skola avgiftsfritt kunna nå »sin stad&gt;, och vi vilja därför föreslå
            att riksdagen gör ett uttalande i denna riktning. Den särskilda
            belastning, som boende på landsbygden eller drivande av ett företag
            därstädes nu medför i telefonhänseende, är inget förhållande,
            som är ägnat att verka utspridande på företagsverksamheten eller
            kvarhållande av folk på landsbygden. Som huvudsakligt skäl emot
            den uppfattning vi här framfört har kommittén och departementschefen
            framhållit, att telegrafverket icke skulle kunna för- ränta de
            kostnader som åsamkas vid bifall till vårt förslag samt att svårighe-
            terna i fråga om materiel och arbetskraft för närvarande äro stora.
          </p>
          <pb facs="riksdagen-motions-pdf/data/1946/mot_1946__fk__305/mot_1946__fk__305-002.pdf"/>
          <fw xml:id="i-3YL1ybczTrQt1TKCEdPbZY">
            12 Motioner i Första kammaren, nr 305.
          </fw>
          <p xml:id="i-HbVGuvijVHacjvHrv3h3Av">
            Det sista ha vi full förståelse för, och vi begära icke att detta
            skall genom- föras snabbt, men nu är ju fråga om ett principbeslut,
            och då är det viktigt att rätt princip blir godtagen, oavsett
            när genomförandet kan ske. I fråga om förräntningen har departementschefen
            icke haft en lika ortodox uppfattning som kommittén, utan menar,
            att anledning saknas att i avskriv- ningshänseende behandla dessa
            investeringar på annat sätt än investeringar för telefonnätet
            i övrigt. Telegrafverket har under årens lopp redovisat allt större
            överskott och detta även i förhållande till det investerade kapitalet,
            vilket bäst framgår av ett stu- dium av bilaga till 1946 års statsverksproposition
            : Inkomster å driftbudgeten, särskilt å sidorna 34 och 35 samt
            88 och ff., där vederbörande utskott skall finna att här sker
            en beskattning av den telefonerande allmänheten, som särskilt
            be- lastar den mera avlägset belägna landsbygden. Härtill kommer
            att man säker- ligen kan räkna med en ej obetydlig ökning av inkomsterna
            genom att ett större antal apparater komma upp i en högre samtalsklass
            om de kunna nå sin verk- liga huvudort utan avgift. Då vi icke
            kunna finna att propositionen i tillräcklig grad undanröjer den
            orättvisa, som stora delar av landsbygden lider under i fråga
            om frisamtal, få vi hemställa,
          </p>
          <p xml:id="i-67vumZ84JGP5wBcVPH85Xd">
            att riksdagen måtte vid behandlingen av propositionen nr 219
            uttala, att fritrafiksförmånerna böra så anordnas, att med hu-
            vudort förstås den stad, som utgör det naturliga centrum för bygdens
            ekonomiska och sociala verksamhet.
          </p>
          <p xml:id="i-4tW5NYjwY5TuiGg5yU7QCQ">
            Stockholm den 25 april 1946.
          </p>
          <p xml:id="i-QduiCegSHyX8hoaZcNHNYA">
            Axel Mannerskantz. Carl Beck-Friis. Gunnar A. Andersson.
          </p>
          <p xml:id="i-LjZs4JJz8GQsNdG4YWAjaJ">
            Stockholm 1946 - Caslon Press Boktryckeri
          </p>
        </div>
      </div>
    </body>
  </text>
</TEI>
