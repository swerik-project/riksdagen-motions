<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-03388">
  <teiHeader>
    <fileDesc>
      <titleStmt>
        <title>med anledning av prop. 2019/20:9 Nya regler om uppehållstillstånd för forskning och studier inom högre utbildning</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3388 av Paula Bieler m.fl. (SD)</title>
          <idno type="rdwebb">H7023388</idno>
          <rs type="number">3388</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7023388/text</ref>
          <ref type="dokument_url_html">http://data.riksdagen.se/dokument/H7023388</ref>
          <ref type="dokumentstatus_url_xml">http://data.riksdagen.se/dokumentstatus/H7023388</ref>
          <ref type="docx">http://data.riksdagen.se/fil/6300C716-4839-46E1-B470-7FB0969076E9</ref>
          <ref type="pdf">http://data.riksdagen.se/fil/F82219B9-DBA0-48C1-8E7E-564957FCCFC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CU1TWzsecFcGhoUCPQN5G2" type="basedOn"/>
        <correspContext corresp="i-CU1TWzsecFcGhoUCPQN5G2">
          <ref>Proposition 2019/20:9</ref>
        </correspContext>
        <correspAction xml:id="i-T36d169aqEJtgdGjD1Y1DL" type="signed"/>
        <correspContext corresp="i-T36d169aqEJtgdGjD1Y1DL">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-R4u3FaxTQ4M9eTnGotyPn1" type="submitted">
          <date when="2019-10-09"/>
          <time when="16:43:28"/>
        </correspAction>
        <correspAction xml:id="i-2FwGGTg2AGdSSoVPxgLxB8" type="dismissed">
          <date when="2019-10-10"/>
        </correspAction>
        <correspAction xml:id="i-DFFgnat8bExcWB2tqKhiZU" type="reviewed">
          <date when="2019-10-10"/>
          <time when="11:52:11"/>
        </correspAction>
        <correspAction xml:id="i-Edsnknn56hDjg3s8pWEhaE" type="referred">
          <date when="2019-10-11"/>
        </correspAction>
        <correspAction xml:id="i-4XEbHzmczqTpt9dXopX4SY" type="assigned">
          <date when="2019-11-27"/>
          <time when="16:23:30"/>
        </correspAction>
        <correspContext corresp="i-4XEbHzmczqTpt9dXopX4SY">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Ck1o7MmvPkVEhsfHFLYsUk" type="behandlas_i"/>
        <correspContext corresp="i-Ck1o7MmvPkVEhsfHFLYsUk">
          <ref type="uppgift">2019/20:SfU10</ref>
          <ref type="ref_dok_id">H701SfU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU10</ref>
          <ref type="ref_dok_titel">Nya regler om uppehållstillstånd för forskning och studier inom högre utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3388 av Paula Bieler m.fl. (SD)
          med anledning av prop. 2019/20:9 Nya regler om uppehållstillstånd
          för forskning och studier inom högre utbildning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-U4eFdRUfLsSHiW1b4UzGfq">
            Förslag till riksdagsbeslut
          </head>
          <list style="ol">
            <item xml:id="i-S8KjKMiwVc5k7vnH2r6sNj">
              Riksdagen antar regeringens förslag till lag om ändring i utlänningslagen
              (2005:716) i den del som avser 5 b kap. 9 § med de ändringar som
              anges i motionen och tillkännager detta för regeringen.
            </item>
            <item xml:id="i-SSXb5tg2nNCKwGY1JKckWL">
              Riksdagen antar regeringens förslag till lag om ändring i utlänningslagen
              (2005:716) i den del som avser 5 b kap. 12 och 22 §§ med de ändringar
              som anges i motionen och tillkännager detta för regeringen.
            </item>
            <item xml:id="i-XtgRYRXM61Z1GottVjKjWT">
              Riksdagen ställer sig bakom det som anförs i motionen om värdenheters
              ekonomiska åtaganden och tillkännager detta för regeringen.
            </item>
            <item xml:id="i-KBex9VhyJYb5YF8zTjqPZ5">
              Riksdagen ställer sig bakom det som anförs i motionen om uppehållstillstånd
              och självförsörjning och tillkännager detta för regeringen.
            </item>
            <item xml:id="i-CK6rpcZwNP3GgNZ5efBTQa">
              Riksdagen ställer sig bakom det som anförs i motionen om tillståndstid
              efter avslutad forskning eller studier och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-CdL2qZ8xCMxebxF6TStKwY" type="h1">
            Motivering
          </head>
          <p xml:id="i-DcfdLTyM7jrkNJiQ99Zpdi">
            I propositionen föreslås en delvis ny och samlad lagstiftning
            gällande uppehållstillstånd för studier på högre nivå samt forskning,
            med bas i EU:s direktiv på samma område: student- och forskardirektivet.
            De personer som kommer till Sverige legalt för att delta i högre
            utbildning och forskning bör premieras. Att svenska högskolor
            och universitet har ett gott internationellt rykte, deltar i utbytesprogram
            och kan locka högpresterande studenter samt forskare bidrar i
            sig till en höjd kvalitetsnivå och skapar en uppåtgående spiral.
            Sedan systemet med studieavgifter för tredjelandsmedborgare infördes
            kan dessutom konstateras att de gör detta utan att ekonomiskt
            belasta institutionerna.
          </p>
          <p xml:id="i-91sog9ptmuFMrvNLbB9W5c">
            På det stora hela välkomnar Sverigedemokraterna regeringens proposition,
            inte minst då vi efterfrågat en ökad tydlighet i lagstiftningen
            samt en översyn av de villkor som gäller för studenter samt anställda
            inom akademin. Samtidigt finns det delar av regeringens förslag
            som i vår mening bör utvecklas ytterligare, eller redan nu ändras.
            Det finns också anledning att särskilt se över möjligheterna till
            arbetsmarknadsprövning och kompetenskrav. En generell översyn
            av detta efterfrågas dock av Sverigedemo­kraterna i andra motioner,
            och vi ser inte att det finns en särskild anledning att initiera
            en process separat för sådana uppehållstillstånd som omfattas
            av denna proposition.
          </p>
          <head xml:id="i-Mm8npWqVZxescDsmP3Cf2q" type="h2">
            Heltäckande sjukförsäkring
          </head>
          <p xml:id="i-3pBwbGLP9GbkrTcgJRe5JC">
            I regeringens förslag ställs krav på att den som ansöker om uppehållstillstånd
            som gäller högst ett år ska ha eller ha ansökt om en heltäckande
            sjukförsäkring för att kunna beviljas tillståndet. Detta innebär
            att dagens krav på att inneha en försäkring, vilket gäller för
            gästforskare, mildras till att endast ha ansökt om detsamma. Migrationsverket
            lyfter i sitt remissvar bl.a. att den föreslagna ordningen innebär
            ett väsentligt avsteg från övriga EES-länder och ifrågasätter
            huruvida den motsvarar direktivet fullt ut. Både Migrationsverket
            och SKL lyfter dessutom risken att tredjelandsmedborgare vistas
            i Sverige utan giltig försäkring och utan möjlighet att betala
            för sjukvårdskostnader som uppstår.
          </p>
          <p xml:id="i-2WSqnSLVEf3zZHbphJ7crQ">
            Regeringen motiverar sitt förslag med en önskan om enhetlighet
            inom utlänningslagen och jämför med de krav som gäller för EU-blåkort,
            ICT-tillstånd och tillstånd för säsongsarbete. Noterbart är att
            Sverigedemokraterna även motionerat om att endast ansökan om sjukförsäkring
            inte ska anses tillräcklig även för dessa kategorier. Även om
            så, ännu, inte har skett är det vår mening att detta är extra
            viktigt i fråga om uppehållstillstånd som, vilket Migrationsverket
            påpekar, ger en s.k. icke ekonomisk uppehållsrätt. Vi föreslår
            därför att lagen antas utan denna möjlighet.
          </p>
          <p xml:id="i-4xj6vv9yEKPmDkTqHjQC1P">
            Vidare delar vi Migrationsverkets kritik mot att kraven om sjukförsäkring,
            hur de än utformas, endast ska gälla den som söker uppehållstillstånd
            om maximalt ett år. Såsom myndigheten påpekar är kravet på sjukförsäkring
            under hela den planerade vistelsen ett tvingande krav, och avsaknad
            av en sådan är grund för återkallande av uppehållstill­stånd.
            Det stämmer förvisso, som regeringen skriver, att den som avser
            stanna i Sverige i minst ett år i regel också folkbokförs i landet
            och därmed omfattas av svenska social­försäkringar. Men som Migrationsverket
            påpekar räcker det att en person anländer eller skickar in sin
            ansökan till Skatteverket något sent för att folkbokföring ska
            nekas efter­som det inte längre gäller att sökanden det kommande
            året kan förväntas ha sin huvud­sakliga dygnsvila i Sverige. Samma
            risk identifieras då personer beviljas uppehållstill­stånd med
            rörelsefrihet och kan antas ha för avsikt att nyttja denna under
            en viss tid. Med regeringens förslag riskerar Sverige således
            att inte leva upp till direktivets krav samt att individer hamnar
            i kläm. Det är därför Sverigedemokraternas mening att kravet på
            sjukförsäkring ska gälla hela tillståndstiden, oaktat dess längd.
            Detta medför visser­ligen ett smärre försvårande för den enskilde
            men bör inte anses betungande nog att avstå jämfört med den problematik
            som annars kan uppstå.
          </p>
          <p xml:id="i-AGkko6RgqExwZN83wpfYVk">
            Konkret föreslår Sverigedemokraterna nedan ändringar i den föreslagna
            lagstiftningen:
          </p>
          <table>
            <row xml:id="i-CzJw5rDQAxuzisKfrG6vP5">
              <cell>
                Regeringens proposition
              </cell>
              <cell>
                Motionärernas förslag
              </cell>
            </row>
            <row xml:id="i-PZHS8QnLEHnWi58C8jVThr">
              <cell>
                5 b kap. 9 § För att beviljas ett uppehållstillstånd enligt 1–8
                §§ ska utlänningen 1. visa att han eller hon kommer att ha tillräckliga
                medel för sitt uppehälle under tillståndstiden och för att täcka
                kostnaderna för sin återresa,
              </cell>
            </row>
            <row xml:id="i-WQdD1XkFyFVAv4skukZPQW">
              <cell>
                2. vid vistelse som kommer att uppgå till högst ett år, visa
                att han eller hon har, eller har ansökt om, en heltäckande sjukförsäkring
                som gäller i Sverige,
              </cell>
              <cell>
                2. visa att han eller hon har en heltäckande sjukförsäkring som
                gäller i Sverige under tillståndstiden,
              </cell>
            </row>
            <row xml:id="i-RdxQ6mf6qt3uqSR2P2iUqz">
              <cell>
                3. inte utgöra ett hot mot allmän ordning, allmän säkerhet eller
                allmän folkhälsa, och 4. visa vårdnadshavares medgivande, om utlänningen
                är under 18 år.
              </cell>
            </row>
            <row xml:id="i-C6UfxfasPUeJgESFJ2Qa8m"/>
          </table>
          <head xml:id="i-QYiQdWqmYKjPUqyqBirHyT" type="h2">
            Fakultativa bestämmelser
          </head>
          <p xml:id="i-UK36jmUG8RJGLkYq81s3b4">
            Migrationsrätten som helhet nyttjar ofta fakultativa bestämmelser.
            En viss mån av flexibilitet kan visserligen vara önskvärt, men
            det ställer krav på att verktyget används med varsamhet. Sverigedemokraterna
            har tidigare motsatt sig fakultativa skrivningar då de kan skapa
            otydlighet samt innebära onödigt stora risker för utnyttjande
            av vad som upplevs vara luckor i lagstiftningen.
          </p>
          <p xml:id="i-U6vf11PWizM5tuASS2nkMy">
            I det aktuella förslaget används fakultativa bestämmelser vid
            skrivningar om när uppehållstillstånd ska kunna vägras respektive
            återkallas. I enlighet med Sverigedemokraternas övergripande politik
            på området är det vår mening att den sortens överträdelser som
            omfattas av berörda paragrafer inte ska ge möjlighet till undantag.
            För ordning och reda inom migrationspolitiken krävs att regler
            efterlevs och att den som en gång överträtt dem inte ges en ny
            chans att göra detsamma. Vi kan inte heller se någon anledning
            till varför ett uppehållstillstånd skulle beviljas i det fall
            den utbildning eller anställning som utgör grund för tillståndet
            redan på förhand kan antas brista på sådana sätt som beskrivs.
            Det är därför vår mening att regeringens förslag bör ändras avseende
            de fakultativa skrivningarna i 12 samt 22 §§.
          </p>
          <table>
            <row xml:id="i-Y5KVkHLxCzxmWRD5bmtNUH">
              <cell>
                Regeringens proposition
              </cell>
              <cell>
                Motionärernas förslag
              </cell>
            </row>
            <row xml:id="i-EUsjZ2KByFUnNg8Hn9VHgt">
              <cell>
                5 b kap. 12 §
              </cell>
            </row>
            <row xml:id="i-AQjFCZYCqZyuMmjH5nEmDv">
              <cell>
                5 b kap. 12 § Ett uppehållstillstånd enligt 1–6 §§ får vägras
                om värdenheten
              </cell>
              <cell>
                5 b kap. 12 § Ett uppehållstillstånd enligt 1–6 §§ ska vägras
                om värdenheten
              </cell>
            </row>
            <row xml:id="i-5XW6uQxshwPquhXyVYtfkU">
              <cell>
                1. har blivit påförd en sanktion för att ha haft en utlänning
                anställd utan nödvändiga tillstånd, 2. har blivit påförd en sanktion
                för att ha lämnat oriktiga uppgifter till ledning för en myndighets
                beslut om skatt eller avgift och uppgifterna rör redovisning av
                arbete, eller 3. inte har uppfyllt sina rättsliga skyldigheter
                beträffande social trygghet, skatter, arbetstagares rättigheter
                eller arbetsvillkor.
              </cell>
            </row>
            <row xml:id="i-EnUSfcDyqde7c2zeKdDR7p">
              <cell>
                Ett uppehållstillstånd enligt 1–6 §§ får också vägras om
              </cell>
              <cell>
                Ett uppehållstillstånd enligt 1–6 §§ ska också vägras om
              </cell>
            </row>
            <row xml:id="i-5LhZzcjBr5EFZXmkGzFEtS">
              <cell>
                1. anställningsvillkoren är sämre än de villkor som följer av
                svenska kollektivavtal eller praxis inom yrket eller branschen,
                2. det finns grundad anledning att anta att utlänningen avser
                att vistas i Sverige av andra skäl än dem som ansökan avser, 3.
                värdenheten huvudsakligen har inrättats eller drivs för att underlätta
                inresan för utlänningen, eller 4. värdenheten håller på att avvecklas
                eller har avvecklats genom en konkurs eller om värdenheten inte
                bedriver någon ekonomisk verksamhet.
              </cell>
            </row>
            <row xml:id="i-GDMCR45peUMwAyWjVzyesu">
              <cell>
                5 b kap. 22 §
              </cell>
            </row>
            <row xml:id="i-ewGEbbswAGirQRkqAKSLv">
              <cell>
                Ett uppehållstillstånd enligt 1–6 §§ får återkallas om det finns
                grund för avslag enligt 12 § första stycket eller andra stycket
                1, 3 eller 4. Ett uppehållstillstånd enligt 3 § får också återkallas
                om utlänningen inte har gjort godtagbara framsteg i sina studier.
              </cell>
              <cell>
                Ett uppehållstillstånd enligt 1–6 §§ ska återkallas om det finns
                grund för avslag enligt 12 § första stycket eller andra stycket
                1, 3 eller 4. Ett uppehållstillstånd enligt 3 § ska också återkallas
                om utlänningen inte har gjort godtagbara framsteg i sina studier.
              </cell>
            </row>
            <row xml:id="i-a5BNKyy9d6MSHX83tzPSy"/>
          </table>
          <head xml:id="i-7kg62uNGNxaC34SsCmJerm" type="h2">
            Värdenheters ekonomiska åtaganden
          </head>
          <p xml:id="i-TRdhN99ECBa6TBmWNbBZ8U">
            Även gällande värdenheters ekonomiska åtaganden väljer regeringen
            att inte införliva de bestämmelser som direktivet möjliggör. Sverigedemokraterna
            delar förvisso ståndpunkten att en värdenhet inte kan förväntas
            bära ansvaret att säkerställa samtliga gäststudenters eller gästforskares
            utresa ur landet efter att uppehållstillståndet löpt ut, särskilt
            då det finns en möjlighet att stanna efter avslutade studier/forskningsuppdrag.
            En strikt ersättningsskyldighet då personer avviker bör således
            undvikas. Det är dock rimligt att värdenheterna åläggs en skyldighet
            att informera och påminna om lagliga förfaranden för personerna
            i samband med tillståndets utgång eller tidpunkten för förnyelse.
            Om så inte sker bör organet eller värdenheten anses ersättningsskyldig
            till den grad direktivet tillåter. Även i de fall ett enskilt
            organ eller enhet återkommande har avvikande personer bör ersättningsskyldighet
            inträda då det kan antas att aktören bedriver en oseriös verksamhet,
            i vart fall i denna del. Regeringen bör således utreda och återkomma
            med lagförslag i denna riktning.
          </p>
          <head xml:id="i-PmhEevEkX8Z51kepdqWzgq" type="h2">
            Uppehållstillstånd och självförsörjning
          </head>
          <p xml:id="i-BU4G1snF9H3ZTHqjF6G7Ex">
            Direktivet möjliggör avseende uppehållstillstånd på grund av
            praktik krav på värden­heten att åta sig ansvar för kostnader
            för kost och logi. Även här delar Sverigedemo­kraterna regeringens
            bedömning att just en sådan ordning bör undvikas. Däremot bör
            det tydligare ställas krav på att utlänningar förväntas ordna
            med försörjning på egen hand, och inte ska belasta den svenska
            välfärden. Uppehållstillstånd bör därför kunna återkallas i de
            fall de personer som är här på de grunder som berörs i propositionen
            inte kan försörja sig själva. Regeringen bör utreda hur detta
            på bästa sätt tydliggörs och återkomma med lagförslag i denna
            riktning.
          </p>
          <head xml:id="i-Wa2ooNoVvu9ohn6GriZft1" type="h2">
            Tillståndstid efter forskning eller studier
          </head>
          <p xml:id="i-Cr9tq9LybYLYjHFGQ8hn17">
            Den föreslagna lagstiftningen innebär att tiden för ett uppehållstillstånd
            efter avslutad forskning eller avslutade studier sätts till ett
            år, givet att inget annan särskilt stadgas. En sådan tidsram bör
            anses tämligen givmild givet att en stor del av de som genomför
            en kvalificerad utbildning på svenska lärosäten kan antas vara
            eftertraktade på arbets­marknaden. En kortare tids uppehållstillstånd
            efter avslutade studier eller slutförd forskning bör därför anses
            motiverat. Sverigedemokraterna har i sin generella motion om arbetskraftsinvandring
            förslag om att en tidsfrist på tre månader ska gälla för den som
            befinner sig mellan två anställningar, och vi anser i grunden
            att samma tidsfrist borde vara aktuell i detta fall. Eftersom
            direktivet slår fast en miniminivå om nio månader är det dock
            vår mening att regeringens förslag revideras till just nio månader.
            Samtidigt bör den möjlighet som finns i direktivet att ställa
            krav på att efter tre månader styrka att det finns en reell möjlighet
            till arbete eller näringsverksamhet, samt att detta ska ha koppling
            till de studier eller den forskning som avslutats, utnyttjas.
            Därtill är det vår mening att en ansökan om nytt uppehållstillstånd
            bör ha lämnats in 30 dagar innan det tidigare tillståndet löper
            ut. Vi noterar att direktivet tydligt slår fast att den person
            som lämnat in en ansökan i tid ska ges laglig rätt att kvarstanna
            i avvaktan på utfärd­ande av examensbevis eller liknande dokument
            som krävs för att den nya ansökan ska beviljas. Därmed ser vi
            inte att de risker som bl.a. Förvaltningsrätten i Stockholm påtalat
            behöver uppstå. Sammantaget menar Sverigedemokraterna att det
            finns fog för att på nytt se över lagstiftningen i denna del och
            att i högre grad nyttja direktivets möjligheter i syfte att säkra
            övergången från studier eller forskning till annat arbete utan
            längre uppehåll.
          </p>
        </div>
        <div type="motSignatures">
          <list>
            <item xml:id="i-Q6j6Ks6sCg7DYTqYxUgfAi" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-312d6iPV3jsKqAJcQuKRrp" who="i-7H4PDcMCMUzP6iinK28TBh">
              Jonas Andersson i Skellefteå (SD)
            </item>
            <item xml:id="i-EFUQxdbTTFs8xepYAip7E6" who="i-MakV1EvC3LLnePpBXzwg5H">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
