<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--ak--00498">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__498/mot_1934__ak__498-001.pdf"/>
      <fw xml:id="i-TFh1yo4cDi999U4tiLRYLT">
        Motioner i Andra kammaren, Nr 498. 7
      </fw>
      <div xml:id="i-2rR7YFU8gGbamLDpcxw9K7" type="motHeader">
        <div xml:id="i-FRMESVTsJJKYRpU6T6qz5p" type="motTitle"/>
        <div xml:id="i-HgPViVNeV4HqV2BdRC1SF7" type="motSubmissionInfo"/>
      </div>
      <div xml:id="i-Y6eNp3TJi95QZZYW7hLSz4" type="motBody">
        <div xml:id="i-H7XqTC8KkmiyTaQaQ92LNQ">
          <p xml:id="i-PfrcoHKC83GW5s4B4CGHbG">
            Nr 498.
          </p>
          <p xml:id="i-FB4Q78nvNHbgPpAuPpLVt5" type="titleString">
            Av herr Carlström m. fl., angående ransonering av ar- betet i
            syfte att bereda den arbetslösa ungdomen plats 2 produktivt arbete.
          </p>
          <p xml:id="i-383rr87wuVjvhn2iSkn6xq">
            Den för framtiden mest ödesdigra följden av brist på arbete bland
            vårt folk hotar i den så kallade ungdomsarbetslösheten. De äldre,
            som en gång fått börja en bana och blivit vana vid arbete, kunna
            utan större besvär ånyo insättas i produktionen, då tillfälle
            yppar sig. De kunna i festa fall ett yrke, de ha ej gripits av
            olust och missmod på samma sätt som de unga, de ha lusten till
            arbete kvar och bli omedelbart dugande kuggar i produk- tionsmaskineriet
            den dag arbete gives. Ungdomen däremot, som tvingas till sysslolöshet
            just under de år, då arbetet skall inläras och karaktären danas,
            förlorar betydligt mer genom arbetslösheten. Den kan förlora allt.
            Ty om livsmodet och lusten till egna initiativ under ungdomsåren
            gå, kan lätt hela livet gå förlorat. Brottslighet, slöhet och
            dagdrivarliv smyga i ungdoms- arbetslöshetens spår. Samhället
            måste finna någon utväg att rädda de unga från dessa faror. För
            övrigt kan det icke gärna få fortsätta i längden, att en del av
            folket tar hand om arbetstillfällena och inkomsten av arbetet
            för att sedan via skattevägen nödtorfteligen livnära de utestängda.
            Det är en i högsta grad betänklig uppdelning av folkfamiljens
            försörjningsmöjligheter. Ingen torde kunna förneka att en uppdelning
            av arbetstillfällena och förtjänsten vore vida mera att föredraga,
            om en sådan delning är praktiskt genomförbar. Maskintekniken och
            rationaliseringen sträva visserligen i motsatt riktning, och många
            mena, att folk och stater äro hjälplösa lekbollar i en ödesbestämd
            utveckling i detta avseende. Detta mitt under det att man talar
            om det mänskliga förnuftets seger och allas rätt till arbete.
            Gives det då ingen väg, på vilken detta problem kan i någon mån
            lösas? Vi kunna icke undgå att på allvar sätta denna fråga under
            diskussion. Innan man går att undersöka möjligheterna till uppdelning
            av det pro- duktiva arbetet måste man emellertid uppställa den
            frågan: Vore det i stället inte bättre att försöka utöka detta
            arbete? Är det inte på den vägen hela arbetslöshetsproblemet skall
            lösas? Jo, förvisso är den vägen att föredraga. Men är den, som
            landet nu ligger, framkomlig? Så länge man söker nå detta mål
            på genvägar av konstlad natur lär icke mycket kunna vinnas. Eljest
            är det uppenbart att så långt har ännu ej vårt folk kommit ifråga
            om nyttig- och tjänstbarheter, att inte något mera skulle kunna
            tillkomma och förbättras. Men förutsättningen för att en ökad
            konsumtion på allvar skall kunna för- väntas är att folket allmänt
            får köpkraft. Eller med andra ord: att ett all- mänt ökat byte
            kommer till stånd. Detta förutsätter i sin tur att en något så
            när allmän tillgång till arbete kan åstadkommas, annars kommer
            man
          </p>
          <pb facs="riksdagen-motions-pdf/data/1934/mot_1934__ak__498/mot_1934__ak__498-002.pdf"/>
          <fw xml:id="i-53KGVMrXpWHwFnr9wFJXqs">
            8 Motioner i Andra kammaren, Nr 498.
          </fw>
          <p xml:id="i-GpMQ1XMeWaFbzaZS7Nqiq9">
            ingen vart. Den arbetslöse, småbrukaren, jordbruksarbetaren,
            den mindre hantverkaren och åtskilliga andra äro nu i en ogynnsam
            ställning, under det att andra förmått bättre »tillvarataga» sina
            intressen. Och på så sätt minskas bytesmöjligheterna för de förstnämnda.
            Som botemedel rekommen- deras mot-organisation även för dessa.
            Men det är rätt svårt att förstå, huru mycket t. ex. en jordbruksarbetare
            skall kunna vinna med en sådan, då man vet att den näring han
            tjänar till det yttersta redan kämpar för livet. En utjämning
            av löneläget är ej väl sedd av alla dem, som kunnat till- kämpa
            sig en jämförelsevis god lön och man förstår dessas fordran på
            uppe- hållandet av köpkraften. Åt den bytesoförmögne söker man
            skaffa köpkraft genom hjälpåtgärder från stat och kommun, som
            man inbillar sig att »någon annan» skall få betala, men som i
            själva verket måste bäras av produktionen. Man synes vara i färd
            med att tillämpa ett gammalt slagord i den politiska agitationen:
            »Få tjänstemän, men väl avlönade.» »Få arbetare men väl av- lönade»
            tycks nu på en del håll vara lösen. Och om denna utveckling fort-
            far är det väl bara en tidsfråga, när även jordbrukets folk tvingas
            att prägla den satsen: »Få jordbrukare, men väl avlönade.» Systemet
            leder nämligen ofelbart till en sådan inställning. Det är emellertid
            lite svårt att förstå, varifrån sedan »de många» skola få sin
            lön. Utsikten till efterfrågan på allmänna arbeten ter sig under
            sådana förhållanden avskräckande. Det är sannerligen f. n. inga
            stora förhoppningar om att det skall lyckas att utöka det produktiva
            arbetet, så att flera på denna väg kunna komma intill. Och då
            återstår frågan, hur och på vad sätt det kan vara möjligt att
            dela upp arbetstillfällena på andra vägar. Att i fortsättningen
            mer och mer utöka de allmänna arbetena kan nämligen inte gärna
            tänkas. Ty på den vägen tager man så småningom ut kommande generationers
            arbetstillgång på vissa ar- betsområden. När vägarna blivit rätade,
            skogarna och mossarna utdikade och byggandet forcerats så långt
            det går, blir det troligen »för mycket fär- digt» för dem som
            komma efter, och det är möjligt att vi åt de efterkom- mande också
            lämna för mycket av skulder att betala. Särskilt med tanke på
            ungdomen äro icke heller de allmänna arbetena lämpliga som »rekrytskolor»
            i arbetslära. De skapa ingen arbetsglädje och de giva ingen yrkesutbildning.
            Livet vid »förläggningsorterna» är inte alltid en lämplig miljö
            för unga människor. Icke ens den fria arbetstjänsten, som på senare
            tid börjat praktiseras, kan tänkas få den omfattning och den in-
            riktning att ungdomsarbetslöshetens problem därigenom kan lösas.
            Det gäller nu för såväl stat och kommun som enskilda att på var
            sitt område söka hjälpa till att rädda den arbetslösa ungdomen
            genom att söka lämna rum för denna inom det produktiva och för
            ungdomen framtids- skapande arbetet. Det bör nu vara en bjudande
            plikt för verken och nämn- derna att se till att systemet med
            dubbeltjänster och mångsyssleri i möj- ligaste grad avskaffas.
            På detta område gäller det inte minst att lätta den skolbildade
            ungdomens arbetslöshet. Här har i landet genom statens visade
            månhet om de ungas undervisningsmöjligheter på senare tiden vidtagits
            den ena skolreformen efter den andra. Och de unga ha strömmat
            till skolorna
          </p>
          <pb facs="riksdagen-motions-pdf/data/1934/mot_1934__ak__498/mot_1934__ak__498-003.pdf"/>
          <p xml:id="i-WdLFzVX6auv19Av5QsFGmq">
            Motioner i Andra kanunaren, Nr 498. 9
          </p>
          <p xml:id="i-AjwngeDowFJCSndyAqsco2">
            i den förhoppningen, att då de väl tillkämpat sig ett visst kunskapsmått
            eller vissa examina, så skulle sedan vägen för dem vara öppnad
            för livet. I tusental går nu denna ungdom utan sysselsättning.
            Alla platser äro upp- tagna. Vägen är stängd. Och detta ej sällan
            tack vare att andra tränga sig fram och ta för sig dubbelt av
            det arbete som finnes. Här har, som redan sagts, stat och kommun
            möjlighet att om den goda viljan finns i icke ringa mån ingripa.
            Då man kommer in på den fria arbetsmarknadens område ter sig problemet
            om uppdelning av arbetstillfällena givetvis mera komplicerat.
            Frånsett olusten på arbetaresidan att ge rum för fri tävlan om
            arbetet, har man här att räkna med att försök till minskning i
            arbetstiden med ty åtföljande minskad arbetsinkomst skall mötas
            av motstånd. Och å andra sidan skall man från arbetsgivaresidan
            misstänka att en förkortad arbetstid, genomförd i detta syfte
            inom vissa företag, kan komma att bli en inkörsport till för-
            kortad arbetstid över hela linjen med bibehållen lön. Genom intagande
            av yngre ovana arbetare på de äldres genom arbetstidsförkortningen
            lediggjorda platser skulle ju även vissa besvärligheter av organisatorisk
            och annan art komma att yppa sig. Trots detta finna vi dock denna
            fråga så allvarlig, att vi anse att en undersökning om framkomligheten
            på denna väg måste ske. ledan nu är det ju icke så få företag
            här i landet som på grund av bristande avsättning för produktionen
            nödgats i samförstånd med arbetarna vidtaga betydande inskränkningar
            i arbetstiden. I en berömvärd solidaritets tecken ha arbetarna
            här gått med på en betydande inkomstminskning hellre än att en
            del av deras kamrater skulle utstängas från arbetet. Skulle det
            vara förmätet hoppas, att en sådan solidaritet komme i någon mån
            yppa sig från arbetarnas sida även då det gäller att släppa fram
            den utestängda, på arbete väntande ungdomen. Och skulle man inte
            våga hoppas att även på arbets- givaresidan en viss förståelse
            skulle vara till finnandes för att rädda ung- domen åt arbetet,
            även om det medförde en del besvärligheter och någon ökning av
            omkostnaderna? Att genom lagstiftning tvinga parterna på arbetsmarknaden
            till detta hänsynstagande till den arbetslösa ungdomen torde emellertid
            vara en fråga av internationell art. Den utredning, som vi här
            anse böra komma till stånd, måste därför inriktas på undersökning
            av möjligheterna för staten att på frivillighetens väg söka åstadkomma
            överenskommelse mellan arbetare och arbetsgivare inom sådana företag,
            där här avsedd nyrekrytering är genom- förbar. Om en del av de
            miljoner kronor, som nu gå till arbetslöshets- understöd, offrades
            för detta ändamål, bleve de säkerligen mera välsignelse- bringande
            än vad nu är fallet. Det kan även tänkas att utredningen kunde
            finna en möjlighet att åstad- komma iven utökning av de produktiva
            arbetstillfällena för ungdomen. Kunde det måhända ej vara bättre
            att en arbetslös yngling finge arbete t. ex. hos en jordbrukare,
            som eljest ej hade tillfälle att skaffa en ny arbetare? På så
            sätt bleve det sörjt för både arbete och underhåll åt ynglingen,
            och samtidigt finge han en nyttig kännedom om arbetet inom jordbruket.
          </p>
          <pb facs="riksdagen-motions-pdf/data/1934/mot_1934__ak__498/mot_1934__ak__498-004.pdf"/>
          <fw xml:id="i-Ek9ithk5UqRc1rHhhyEKgx">
            10 Motioner i Andra kammaren, Nr 498.
          </fw>
          <p xml:id="i-NDzDjqKUYQzZ6e6jWgEAUD">
            Då vi finna en undersökning efter dessa och eventuellt även andra
            linjer angelägen, och då av direktiven för den av Kungl. Maj:t
            nyligen tillsatta kommittén för utredning av ungdomsarbetslöshetsfrågan
            ej kan utläsas, om även här berörda spörsmål ingå i de sakkunnigas
            uppgift, vilja vi föreslå, att frågan hänskjutes till nämnda kommitté
            eller på annat sätt göres till föremål för utredning, och hemställa
            sålunda,
          </p>
          <p xml:id="i-FWmKWUvxDHVeRZJoaheDYr">
            att riksdagen ville besluta i skrivelse till Kungl. Maj:t an-
            hålla, att Kungl. Maj:t måtte genom de sakkunniga, som nyligen
            tillkallats för utredning av ungdomsarbetslöshetsfrågan, eller
            på annat sätt låta undersöka möjligheterna och sättet för att
            genom statens medverkan åstadkomma överenskommelse mellan företagare
            och arbetare om ransonering av arbetet, så att den arbetslösa
            ungdomen kunde beredas plats i produktivt arbete, samt för riksdagen
            framlägga de förslag som därav kunna föranledas.
          </p>
          <p xml:id="i-Kxm2St1hFP7MwmWHiHtgBB" type="date">
            Stockholm den 23 januari 1934.
          </p>
          <div xml:id="i-N2ceeajcGEmWhR273WBTpx" type="signatureBlock">
            <list xml:id="i-7UNrRYzBKnTtU8U8Jydmb5">
              <item xml:id="i-MbpGw3pW2Hf2BiRvoJQNbB" who="i-Y3KDvt8APMXFLxTKEtZKku" type="signature">
                Oscar Carlström
              </item>
            </list>
          </div>
          <p xml:id="i-8HHGkWDeVSZdGk3ARVEppe">
            Ernst Åqvist. C. 0. Johanson, G. Malmqvist.
          </p>
          <p xml:id="i-VoLRSsswfyVk6rUrpYCbRs">
            Huskvarna.
          </p>
        </div>
      </div>
    </body>
  </text>
</TEI>
