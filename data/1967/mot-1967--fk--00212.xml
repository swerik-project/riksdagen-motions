<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00212">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__212/mot_1967__fk__212-001.pdf"/>
      <fw xml:id="i-Srz6WrnKoLLdaz7cCm7f8m">
        Motioner i Första kammaren, nr 212 år 1967 9
      </fw>
      <div xml:id="i-Ds6tPpVgWakxEcHuyLfERC" type="motHeader">
        <div xml:id="i-DDHELFWDGwTr83i32GukrH" type="motTitle"/>
        <div xml:id="i-S1d7NubcMZH6R7FHU2kwjZ" type="motSubmissionInfo"/>
      </div>
      <div xml:id="i-WeBJUHT2MfRunAP2E8bUND" type="motBody">
        <div xml:id="i-NRSMzWUfsYuxC53JEa2Xgx">
          <p xml:id="i-8NuYtmiiCRfAUvcN8pVemB">
            Nr 212
          </p>
          <p xml:id="i-VBR3Gj9aJTjM7DkXjZSPCS">
            Av fru Hamrin-Thorell m. fl., om inrättande av lokala konsu-
            mentkommittéer.
          </p>
          <p xml:id="i-7dKgESYybJnGTmSe6AJEPk">
            (Lika lydande med motion nr 274 i Andra kammaren)
          </p>
          <p xml:id="i-StYC7CSCkz4ZX5DTKyLAaq">
            Under flera år i rad har från vår sida väckts motioner för att
            utöka och förbättra konsumentforskningen och konsumentupplysningen.
            Vi har där- vid anfört att det föreligger allt större krav på
            en objektiv och effektivt spridd konsumentupplysning. Den svenska
            varumarknaden har blivit allt rikhaltigare, alltmer differen-
            tierad och därmed alltmer svåröverskådlig för konsumenterna. Det
            är up- penbart att det därför behövs olika former av vägledning
            för konsumenter- na. För att konsumenterna skall ha tillfälle
            att göra för den enskilde och även för samhället kloka och ekonomiska
            köp krävs bl. a. ökad kännedom om varornas pris och kvalitet.
            Denna pris- och varukännedom är det konsu- mentupplysningens främsta
            uppgift att tillhandahålla konsumenterna. Den ökade pris- och
            varukännedomen är angelägen inte minst mot bak- grund av att priserna
            på konsumtionsvaror, inte minst hushållens kapital- varor, tenderar
            att stiga kraftigt. I denna situation är det nödvändigt att konsumenterna
            får en tillfredsställande pris- och varukännedom samt kun- skap
            om de olika former av service som erbjuds i samband med tillhanda-
            hållandet av varor och tjänster och det samband som råder mellan
            kvalitet, service och pris. Vi har i tidigare motioner yrkat på
            en utökning och förbättring såväl av konsumentvaruforskningen
            som av informationsverksamheten inom kon- sumentupplysningens
            område. Beträffande den senare punkten har vi fö- reslagit inrättandet
            av konsumentupplysningscentraler av det slag som nu finns i Stockholm,
            Göteborg, Malmö och Umeå. Behovet av konsumentupp- lysning är
            inte mindre utan snarare tvärtom större utanför Stockholm. Detta
            förslag har avvisats i avvaktan på vinnande av ytterligare erfarenhe-
            ter. Vi beklagar att så skett men hoppas att den proposition om
            konsument- upplysningsfrågorna som aviseras till årets riksdag
            skall ta hänsyn till det- ta angelägna krav. Den upprustning av
            konsumentvaruforskningen, som vi tidigare föreslagit, förutsätter
            vi kommer att framläggas i samma proposi- tion, då nu konsumentupplysningsutredningen
            framlagt ett delbetänkande om konsumentvaruforskningen. I avvaktan
            på denna proposition avstår vi från att nu väcka förslag beträffande
            dessa två frågor.
          </p>
          <pb facs="riksdagen-motions-pdf/data/1967/mot_1967__fk__212/mot_1967__fk__212-002.pdf"/>
          <fw xml:id="i-AFLfLdVK7vX3ekunTuP7jt">
            10 Motioner i Första kammaren, nr 212 år 1967
          </fw>
          <p xml:id="i-9u14UfAAojdqS1W2R8vRrg">
            I de senaste årens motioner i konsumentfrågor från folkpartihåll
            (1: 136 år 1966) har vi framfört krav på utredning av frågan om
            inrättande av lokala konsumentgrupper. Sådana grupper har enligt
            vår mening en viktig uppgift att fylla ur många synpunkter. De
            kan på det lokala planet med- verka till att sprida saklig konsumentupplysning.
            De kan fungera som kommunalt konsumentundersökningsorgan. Dessutom
            kan konsument- nämnderna eller vad nu benämningen lämpligen kan
            bli på dessa grupper även fungera som ett slags »pressure-groups»&gt;,
            dvs. påverka de enskilda före- tagen i för konsumenterna fördelaktig
            riktning. Konsumentgrupperna kan också verka som idégivare i fråga
            om nya konsumentupplysningsinitiativ, dvs. vidarebefordra konsumenternas
            krav till de centrala konsumentupply- sande organen. Genom att
            driva olika slags kampanjer kan konsumentgrup- perna göra allmänheten
            mer lyhörd för och uppmärksam på konsumentfrå- gorna. Vi anser
            att det är en samhällets uppgift att stödja sådana konsument-
            grupper, både ekonomiskt och organisatoriskt. Hur detta stöd skall
            ske, vilka initiativ som skall tagas från samhällets sida, vilka
            som skall vara representerade i grupperna och vilken verksamhet
            som dessa grupper lämp- ligen bör bedriva bör närmare utredas.
            Dessa synpunkter på inrättandet av lokala konsumentgrupper utveckla-
            des utförligt redan i motionen till förra årets riksdag. Den där
            framförda tanken synes nu ha väckt anklang i vidare kretsar. Så
            sent som den 28 de- cember 1966 presenterade socialdemokratiska
            partiets och Landsorganisa- tionens kommitté i prisfrågorna i
            skrivelse till handelsministern ett förslag som ligger mycket
            nära det av oss tidigare väckta. Sålunda föreslår kommittén att
            det konkurrensstimulerande och konsu- mentupplysande arbete som
            utföres av de centrala statliga organen bör kom- pletteras med
            ett nät av lokala kontakter, som av kommittén benämnes kon- sumentkommittéer
            eller konsumentnämnder. Kommittén ser i första hand att sådana
            inrättas i form av kommunal nämnd men anför att detta kräver lagändringar,
            vilkas genomförande kan ta lång tid, och förordar därför viss
            frivillig försöksverksamhet. De uppgifter som den förslagsställande
            kommittén skisserat för de loka- la konsumentkommittéerna ansluter
            nära till de uppgifter vi tidigare före- slagit för de av oss
            förordade konsumentgrupperna. Kommittén anför att konsumentkommittéerna
            skall dels återge erfarenheter och framförda önske- mål från konsumenterna
            till näringslivet och de pris- och konsumentupp- lysande organen,
            dels sprida information till konsumenterna från dessa organ. Även
            branschvisa genomgångar av företagen på orten anges kunna företagas.
            Kommittén anför att viss avlönad arbetskraft bör knytas till verk-
            samheten och föreslår bl.a. att möjlighet att anlita hemkonsulenten
            för denna uppgift bör prövas. Denna organisatoriska anknytning
            till hemkonsulentverksamheten före-
          </p>
          <pb facs="riksdagen-motions-pdf/data/1967/mot_1967__fk__212/mot_1967__fk__212-003.pdf"/>
          <fw xml:id="i-7frgiPiwCjsypzY8Q8bNpN">
            Motioner i Första kammaren, nr 212 år 1967 11
          </fw>
          <p xml:id="i-6tfFJdkdrSRvyGdCwX31C3">
            slog vi redan i förra årets motion, där vi hemställde att den
            då nyligen till- satta hemkonsulentutredningen skulle få i uppdrag
            att närmare utreda frå- gan om inrättande av lokala konsumentgrupper.
            Vi anser fortfarande att sådana grupper eller kommittéer har en
            stor uppgift att fylla. I det läge som frågan nu kommit i anser
            vi att särskild ut- redning genom hemkonsulentutredningens försorg
            knappast är nödvändig. Frågan torde i stället kunna utredas inom
            Kungl. Maj:ts kansli, varvid även bör prövas huruvida dessa kommittéer
            bör ha ställning som kommunala nämnder. Först och främst bör dock
            övervägas vilka initiativ från statlig sida som kan vidtagas för
            att snabbt få i gång en försöksverksamhet av det av oss skisserade
            slaget. Med hänvisning till det anförda hemställes, att riksdagen
            måtte i skrivelse till Kungl. Maj:t hemstäl- la om utredning och
            förslag till 1968 års riksdag för anord- nande av konsumentupplysningsverksamhet
            i form av loka- la konsumentgrupper eller konsumentkommittéer.
          </p>
          <p xml:id="i-FGysakEC4JHpqNZQ8R5whi" type="date">
            Stockholm den 24 januari 1967
          </p>
          <div xml:id="i-7F6tfJnemigoxHM5GcbVvj" type="signatureBlock">
            <p xml:id="i-6WtcKbAe2NfnGH2YcmkdsS" who="i-Pka4CXHW3YtrSzJvu8F17s" type="signature">
              Ruth Hamrin-Thorell (fp)
            </p>
          </div>
          <p xml:id="i-G5Mm5jne1rsH2iVjUY8aZy">
            Olle Dahlén (fp) Eskil Tistad (fp) Karl-Erik Eriksson (fp)
          </p>
        </div>
      </div>
    </body>
  </text>
</TEI>
