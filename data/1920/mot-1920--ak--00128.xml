<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__128/mot_1920__ak__128-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 128. 1
          </p>
          <p>
            Nr 128.
          </p>
          <p>
            Av herr Hallén, om vissa ändringar i gällande bestämmelser angående
            val av lekmannaombud vid kyrkomöte.
          </p>
          <p>
            Den demokratiska principen om direkta val med allmän och lika
            rösträtt för män och kvinnor har nu trängt igenom vid sammansättningar
            av alla viktigare representationer i samhället. Det är då av betydelse,
            att intet område undandrages denna utveckling. En naturlig konsekvens
            av detta principiella demokratiska krav är en reformering av gällande
            bestäm- melser angående sättet för val av lekmannaombud till allmänt
            kyrko- möte. Valen till kyrkomöte förrättas som bekant så, att
            de prästerliga leda- möterna utses genom direkta val, medan däremot
            lekmannaombuden allt- jämt utses genom indirekta val. Detta valsätt,
            som förut tillämpades även vid val till riksdagens andra kammare,
            kunde under då rådande förhål- landen väl motiveras, men har ju
            numera övergivits. Visserligen utses riks- dagens första kammare
            genom indirekta val, men då ju landstingsmännens huvudsakliga
            uppdrag är ett helt annat än att vara elektorer vid nämnda val,
            komma de att av valmännen uppfattas på ett helt annat sätt än
            de elektorer, som utses i och för val av kyrkomötesombud. Den
            relativt osjälvständiga roll, som därför tillkommit urväljarna
            till kyrkomöte, har självfallet gjort, att deras intresse för
            valet har varit ganska ringa. Man kan utan överdrift säga, att
            ingen representation i vårt land ägt en så ringa valmanskår bakom
            sig som kyrkomötet. Det har ej heller kunnat undvikag, att det
            varit högst ovisst, om de ombud, som ur detta medel- bara valsätt
            utgått, verkligen representerat den rådande uppfattningen i de
            frågor, kyrkomötet haft att handlägga. Åtminstone delvis torde
            man i detta olämpliga valsätt hava att söka förklaringen till
            det drag av efter- blivenhet och bristande kontakt med tiden,
            som allmänt erkännes hava präglat så många av de gångna årens
            kyrkomöten. . Bihang till riksdagens protokoll 1920. 4 saml. 45
            häft. (Nr 128—129.) 1
          </p>
          <pb facs="riksdagen-motions-pdf/data/1920/mot_1920__ak__128/mot_1920__ak__128-002.pdf"/>
          <p>
            2 Motioner i Andra kammaren, Nr 128.
          </p>
          <p>
            Ett annat förhållande, som står i strid med en nutida uppfattning
            och för vars bibehållande allraminst kyrkan har någon anledning
            att ivra, är, att kvinnorna varit utestängda från möjligheten
            att väljas till kyrko- mötesombud. I den mån de före 1918 års
            ändring i kommunallagarna voro röstberättigade å kyrkorstämma,
            fingo de även deltaga i elektorsvalen, således en begränsad form
            av kvinnlig rösträtt, långt innan den politiska rösträtten tilldelades
            kvinnorna. I konsekvens med de fattade besluten om fullständig
            kommunal och politisk rösträtt och valbarhet för kvinnor bör därför
            kvinnas valbarhet till lekmannaombud till kyrkomöte ge- nomföras.
            En annan praktisk reform, som skulle betydligt underlätta deltagan-
            det i dessa val, är, att valen må få förrättas inom varje församling
            i stäl- let för pastoratsvis. I stora delar av vårt land är det
            milslånga avstånd från annexförsamlingarna till den plats inom
            moderförsamlingen, där va- let skall förrättas. Orimligheten i
            en dylik anordning framgår ju än mer, när man erinrar sig den
            omsorg, varmed man genom distriktsindelning o. dyl. sörjt för
            de politiska och kommunala valen till och med inom enskilda kommuner.
            Skulle det tekniska förfarandet vid kyrkomötesval göras fullt
            tidsen- ligt, skulle även proportionellt valsätt tillämpas, men
            då med undantag för Stockholms stad och Visby stift, som vardera
            utgöra ett valdistrikt, samtliga stift äro delade i två valdistrikt,
            som vart för sig utse ett eller högst två lekmannaombud, kan ej
            proportionellt valsätt komma till an- vändning med mindre distriktsindelningen
            upphävdes. Så länge som emellertid deltagandet i dessa val ännu
            ej hunnit förete den ökning, som numera borde kunna förväntas,
            torde med denna reform kunna anstå. I överensstämmelse med här
            ovan föreslagna ändringar, skulle således valen av lekmannaombud
            tlll kyrkomöte förrättas på ungefär följande sätt: Sedan Kungl.
            Maj:t med stöd av $ 2 i lagen om allmänt kyrkomöte bestämt antalet
            lekmannaombud, som inom varje valdistrikt skall väljas, meddelar
            varje domkapitel i det ämbetsmemorial, som alltid tillställes
            varje församling samt dess präst, antalet ombud, som skall väljas,
            samt den tid, då valet skall förrättas. Kyrkostämma hålles då
            på vanligt sätt. Valet sker (liksom nu elektorernas val av ombud)
            med slutna sedlar och i övrigt på samma sätt som övriga å kyrkostämma
            övliga val. Skulle det anses nödigt, att i likhet med riksdagsmannaval
            valsedlarna förseglas och insändas till domkapitlet, kan ju dylikt
            stadgande intagas i $ 5 i nämnda lag. Emellertid torde det nog
            vara tillfyllest, att sammanräkningen före- tages redan å kyrkostämman,
            vars ordförande har att till domkapitlet in- sända vederbörligt
            protokollsutdrag. Med stöd av dessa verkställer sedan domkapitlet
            sammanräkning för varje valdistrikt.
          </p>
          <pb facs="riksdagen-motions-pdf/data/1920/mot_1920__ak__128/mot_1920__ak__128-003.pdf"/>
          <p>
            Motioner i Andra kammaren, Nr 128. 3
          </p>
          <p>
            På grund av vad sålunda anförts, hemställes, att riksdagen ville
            be- sluta sådan ändring i lagen om kyrkomöte,
          </p>
          <p>
            att omedelbara val av lekmannaombud vid kyrko- mötet införes,
            att kvinnor medgivas valbarhet samt att val till lekmannaombud
            förrättas inom varje församling.
          </p>
          <p>
            Stockholm den 20 januari 1920.
          </p>
          <p>
            Harald Hallén.
          </p>
          <pb facs="riksdagen-motions-pdf/data/1920/mot_1920__ak__128/mot_1920__ak__128-004.pdf"/>
        </div>
      </div>
    </body>
  </text>
</TEI>
