<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__1/mot_1938__ak__1-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 1. 1
          </p>
          <p>
            Nr 1.
          </p>
          <p>
            Av herr Nylander, angående utredning om utlandssvenskarnas rättigheter
            och skyldigheter.
          </p>
          <p>
            Delawareminnet har givit allmänheten i Sverige en kraftigare
            påminnelse än någonsin tidigare om våra landsmän i förskingringen.
            Ur den litteratur över svenskarna hinsides Atlanten, som 300-årsminnet
            frammanat, och ur alla för- beredelserna i samband med jubileet
            har förvisso framvuxit ej blott en starkare känsla av gemenskap
            mellan svenskarna hemma och i Förenta Staterna utan även en vidgad
            förståelse för svenskhetens ställning ute i världen överhuvud.
            Även hemmavarande utan släktingar eller nära anhöriga i Nordamerika
            hava tvingats tänka över emigranternas livsöden, än med vemod
            över hur de måst ryckas från sitt rotfäste och omplanteras i ny
            mark och nya förhållanden, än med stolthet över deras pionjärarbete
            och insatser å olika områden i Förenta Staterna. Utan att emigranterna,
            oftast drivna av ekonomiskt tryck, sökt sig över till den nya
            världsdelen, skulle många svårigheter för oss här hemma ej lika
            fort som skedde ha kunnat bemästras. Vi stå därför till dem och
            många andra svenskar, som i utlandet brutit sig en bana, i en
            tacksamhetsskuld, som manar till eftertanke. Denna tacksamhetsskuld
            förpliktar även, och därför kan enligt min mening Delawareminnet
            ej på bättre sätt begås än att vi i dess helhet ta upp till dryf-
            tande utlandssvenskarnas läge. Problemet kommer härvid ej så mycket
            gälla de svenskar, som vunnit med- borgarrätt och fast förankring
            i det nya landet; för dem är det viktigast att portarna till hemlandet
            stå öppna, om de av någon anledning skulle vilja vända tillbaka,
            och med tillfredsställelse kan man i detta sammanhang hänvisa
            till den mellan Sverige och Förenta Staterna ingångna konvention,
            enligt vilken återvändande naturaliserade svensk-amerikanare vid
            återkomsten automatiskt återfå sitt svenska medborgarskap. Problemet
            rör desto mera de svenskar, som av olika skäl och för olika uppgifter
            vistas i utlandet och som icke blivit annat lands medborgare,
            svenskar, som ingenting högre önska än att förbli svenska medborgare
            i regel för att senare i livet åter kunna slå sig ned i moderlandet.
            Hur stort utlandssvenskarnas antal är kan endast ungefärligt angivas.
            De sista vägledande uppgifterna lämnas i fjärde delen av Statistiska
            centralbyråns folkräkningspublikationer. Enligt denna skulle år
            1930 cirka 730,000 svensk- födda finnas i utlandet. Huvudparten
            av dessa hänförde sig givetvis till U.S. A., där ej mindre än
            595,000 i Sverige födda registrerades. I Canada uppgavs samma
            siffra till 34,415 och i Australien till 3,809, för att blott
            nämna några utomeuro- peiska siffror. Motsvarande siffror för
            europeiska länder differera något i Statis- tiska centralbyråns
            och Nationernas förbunds uppgifter, vartill kommer att det erfordras
            särskild undersökning, i vad mån uppgifterna alltid beräknats
            på
          </p>
          <p>
            Bihang till riksdagens protokoll 1938. 4 saml. Nr 1. 1
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-002.pdf"/>
          <p>
            2 Motioner i Andra kammaren, Nr I.
          </p>
          <p>
            samma sätt och därför äro jämförbara. Endast för att antyda utlandssvenskarnas
            ungefärliga fördelning skola ytterligare några siffror anges.
            I både Norge och Danmark registrerades ovannämnda år de svenskföddas
            antal till över 31,000, därav i Oslo nära 7,000 och i Köpenhamn
            ej mindre än 18,000. I vartdera av Tyskland, England och Frankrike
            rörde sig talen mellan 2,000 och 6,000; i Finland var siffran
            svenskfödda finländska medborgare 6,500, och i övrigt varierade
            siffrorna mellan 766 för Belgien och 19 för Bulgarien. Enär immi-
            grationen under senare år överstigit emigrationen — ett förhållande,
            som uppen- barligen delvis haft sin grund i skilda länders autarkiska
            strävanden och främ- lingsrestriktioner — måste dessa 1930 års
            siffror nu dock vara något för höga. Av största intresse vore
            att få klarlagt, i vilken utsträckning utlandssvenskar alltjämt
            äro svenska medborgare eller äro att betrakta som sådana — jag
            bortser härvid från det fåtal, som har dubbelt medborgarskap.
            För U. S. A. föreligger i detta hänseende indicerande uppgifter,
            hämtade ur Statistiska centralbyråns ovan angivna folkräkningspublikation.
            Av de 595,000 svenskfödda voro 432,411 amerikanska medborgare,
            50,886 hade tagit ut »första papperet», 93,682 voro utländska,
            d. v. s. huvudsakligast svenska medborgare, och 18,271 hade okänd
            nationalitet. Även beträffande de mellan 75,000 och 100,000 svenskfödda
            i Europa måste en betydande reduktion göras för personer, som
            förvärvat med- borgarrätt i sitt nya land, särskilt då för i utlandet
            bosatta, med utlänningar gifta svenska kvinnor. Ur folkräkningspublikationer
            eller statistiska årsböcker ha några vägledande siffror hämtats.
            I Norge anges antalet svenska medborgare (eller personer utan
            medborgarrätt med svenska föräldrar) för år 1930 till 22,718,
            i Danmark till 11,113, i Finland 1933 till 3,487, i Tyskland för
            år 1933 till 3,284, i England och Wales till 3,267 och i Frankrike
            till 2,531. Dessa huvudsiffror göra tillsammans cirka 46,000,
            och allt som allt torde de svenska medborgarna i europeiska stater
            kunna uppskattas till ungefär 50,000. (Möjligt är dock, att någon
            del av dessa svenskar trots den svenska kyrkobokföringens nedanbe-
            rörda stadganden även äro mantalsskrivna i Sverige och ingå i
            den svenska be- folkningsstatistiken.) Utgår man från den ovan
            angivna totalsiffran, 730,000, och antagas proportionerna i Canada
            m. fl. transoceana länder vara ungefär likartade med siffrorna
            från U. S. A., torde antalet utlandssvenskar, som ännu bevara
            sin svenska medborgarrätt, uppgå till mellan 150,000 och 200,000,
            därav över 100,000 i främmande världsdelar och omkring 50,000
            i Europa. Vid be- dömandet av dessa siffror bör man emellertid
            räkna med att bland ovannämnda svenskar utanför Europa en stor
            del med tiden söker förvärva medborgarrätt i sitt nya land, i
            vart fall i långt större utsträckning än utlandssvenskarna i Europa.
            Även om ovanstående beräkningar på grund av siffermaterialets
            art äro vaga, torde man med ledning därav vara berättigad att
            antaga, att de i trängre mening egentliga utlandssvenskarna, d.
            v. s. de svenskar, som icke ha för avsikt att lämna sitt svenska
            medborgarskap, kunna uppgå till inemot eller omkring 100,000.
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-003.pdf"/>
          <p>
            Motioner i Andra kammaren, Nr I. 3
          </p>
          <p>
            Hur stort detta ungefärliga tal i verkligheten är, framgår bäst,
            om man gör en jämförelse med antalet nuvarande eller förutvarande
            utlänningar, som folk- räkningsåret 1930 vistades i Sverige. Enligt
            Statistiska centralbyråns förut citerade publikation uppgick antalet
            utanför Sverige födda till 61,657 (mot 57,832 år 1920, 47,900
            år 1910 och 35,027 år 1900). Antalet i Sverige födda ut- länningar
            belöpte sig 1930 till 6,017. Tillsammans med dessa 6,017 hade
            10,458 svensk medborgarrätt, alltså ett utomordentligt ringa tal
            i jämförelse med de stora kontingenterna i utlandet naturaliserade
            svenskar. Det förhållandet råder alltså, att endast cirka 1 procent
            av den nuvarande befolkningen i Sverige torde vara född utom landet
            — Sverige har över huvud mer än de flesta andra länder en enhetlig
            folkstam — medan de i utlandet boende, i Sverige födda svenskarna
            till sitt antal motsvara ungefär 12 procent av den hemmavarande
            befolkningen. En jämförelse mellan dessa tal bildar en god bakgrund
            till vårt utlands- svenska problem. Icke minst i våra dagar, med
            deras ständigt dryftade befolk- ningspolitiska kris, ha vi anledning
            att tänka på den befolkningsreserv och befolkningsreservoar, som
            vi äga i dessa mångdubbelt »övertaliga» utlands- svenskar, liksom
            i de immigranter, som efter att ha i sitt nya land naturaliserats
            en gång betraktats som förlorade för vårt land men som nu i ökat
            antal styra färden hem till Sverige.
          </p>
          <p>
            Det välstånd, som Sverige internationellt kan glädja sig åt och
            som möjlig- gjort en genomsnittligt sett kraftig höjning av hela
            vårt folks levnadsstandard, bygger till största delen på vår export.
            Som exportman kan jag icke nog högt värdesätta utlandssvenskarnas
            andel i tillkomsten av vår omfattande välstånds- skapande utförsel.
            Jag vill endast citera ett stycke ur det upprop, som styrelsen
            för Sveriges allmänna exportförening i samband med sitt i fjol
            timade 530-års- jubileum lät utfärda för bildande av en fond för
            underlättande av svensk ut- landsungdoms skolgång i Sverige. Det
            hette i uppropet bl. a.:
          </p>
          <p>
            »För femtio år sedan bestod som bekant vår export nästan uteslutande
            av de svenska skogarnas och gruvornas produkter i deras då mindre
            bearbetade former, och det mesta fraktades ut på främmande kölar.
            Exporten av de svenska s. k. kvalitetsindustriernas alster var
            då praktiskt taget obefintlig, och varu- utförseln var så litet
            differentierad, att den på det hela taget kunde ske genom ett
            antal större handelshus i in- och utlandet. Huru har icke denna
            bild för- ändrats under de gångna decennierna sedan exportföreningens
            grundande! Inom alla exportindustrier, såväl våra stora stapelindustrier
            som den nytill- komna exporterande verkstadsindustrien, har den
            fortskridande, högre be- arbetningen av råvaran till alltmer förfinade
            och mera specialiserade produkter krävt en radikal omläggning
            av försäljningen på utlandet. Denna försiggår nu i mycket stor
            utsträckning genom de svenska företagens egna filialer och för-
            säljningskontor, genom på vissa marknader specialiserade svenska
            handelshus med utländska kontor eller genom självständiga svenska
            affärsmän på utländsk botten. Ett kraftigt stöd för den direkta
            svenska exporten har också under de senaste femtio åren tillkommit
            genom de svenska linjerederierna. Alla våra i utlandet bosatta,
            inom handel, industri och sjöfart verksamma landsmän, vilkas
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-004.pdf"/>
          <p>
            4 Motioner i Andra kammaren, Nr 1.
          </p>
          <p>
            betydelsefulla insatser man här hemma kanske ofta ej tillräckligt
            uppskattat, äro vi framför allt mycken tack skyldiga för de framgångar,
            vårt land vunnit på exportens område.»
          </p>
          <p>
            Vad i detta främst till exportnäringarnas män riktade upprop
            sagts om våra exportrepresentanter, gäller även om alla de teknici,
            montörer, förmän och arbetare, som varit eller äro sysselsatta
            utomlands. Kan det finnas någon rimlig grund för att sätta alla
            dessa direkt för Sveriges intressen arbetande utlands- svenskar
            i fråga om rättigheter och förmåner i någon annan klass än hemma-
            svenskar? Även om tusentals andra svenskar i utlandet, t. ex.
            läkare, sjukgymnaster, journalister, praktikanter och många andra
            grupper gäller det, att dessa i regel göra en god propaganda för
            vårt land och bidraga till att knyta många för vår andliga och
            materiella kultur värdefulla förbindelser. Man får ej heller glömma
            den stora nytta, som vårt land har haft och har av det stora antalet
            enskilda affärsmän eller praktikanter, som efter en utlandsvistelse
            återvänt för att låta vårt land profitera av de erfarenheter,
            som de vunnit. Mycket av den aktivitet, som för närvarande präglar
            svenskt affärsliv och svenskt samhällsliv överhuvud, skulle säkerligen
            gå förlorat, om dådlystna svenskar ej i samma utsträckning som
            hittills skulle fara ut i världen, men det måste då också vara
            högeligen önskvärt, att de kunna göra detta utan risk att förlora
            sambandet med hem- landet och i trygg förvissning om att efter
            återkomsten få användning för sina krafter. Rent ekonomiskt sett
            får man ej bortse från det faktum, att många ut- landssvenskar,
            som »lyckats» i det främmande landet och därefter återvänt till
            Sverige, hit medfört betydande kapital, liksom sådant till stora
            belopp som bekant årligen hemsändes av emigrerade svenskar till
            deras anförvanter i hemlandet. Vilken tillgång äger icke Sverige
            i alla dessa våra landsmän, vilka ofta under de största svårigheter
            kämpa för vårt lands intressen! Jag har själv under många och
            långa resor haft tillfälle att i olika länder studera deras arbete
            och förhållan- den. Jag har fått en inblick i deras liv och den
            längtan, de många gånger känna, när de tänka på fosterlandet.
            Men jag har också sett, hur bittert många ibland känna det att
            vara liksom avsöndrade från Sverige och ej tillförsäkrade liknande
            rättigheter och förmåner för sig själva och sina barn som landsmännen
            hemma, trots att dessa oftast leva under betydligt lyckligare
            sociala och ekonomiska för- hållanden. Just därför att utlandssvenskarna
            bo i en främmande omgivning och ha tillfälle till jämförelser
            med hemlandets standard, möter man ofta bland dem en svenskhet
            i sinnelaget, som kan vara gripande och måste tala direkt till
            våra hjärtan. Just nu ha utlandssvenskarna det på många håll bekymmersammare
            och svå- rare än tidigare på grund av det tryck, som de nationalistiska
            strömningarna framkalla. Deras gamla rättigheter ha ej sällan
            formellt eller faktiskt kring-
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-005.pdf"/>
          <p>
            Motioner i Andra kammaren, Nr I. 5
          </p>
          <p>
            skurits; deras duglighet ställes på svåra prov, och de förtjäna
            för visso all den hjälp och uppmuntran, som hemlandet kan skänka
            dem. Denna press har tvingat många utlandssvenskar att nu återvända
            till och söka sig anställning i Sverige. Trots högkonjunkturen
            har emellertid arbetsmarknaden i vissa fack varit mättad, och
            många av dem ha här hemma fått kämpa med stora motigheter. Visserligen
            har — efter én föregående presskampanj — under Institutets för
            Svensk Utlandstjänst egid och genom en särskild kommitté under
            ordförandeskap av generaldirektör Sigfrid Hansson en aktion inletts
            för att hjälpa dem till rätta, men ingen kan missförstå de känslor,
            som bemäktiga sig dem, när de möta så många svårigheter att finna
            ett fält för sin arbetskraft och arbetsvillighet och när en del
            av dem i väntan på arbete råkar i uppenbar nöd. Jag skall dock
            icke i detta sammanhang närmare beröra detta aktuella, ur olika
            synpunkter svårartade problem, men vill endast nämna, att ett
            land som Schweiz år 1936 trots sitt då prekära statsfinansiella
            läge och trots stora in- skränkningar på nästan alla poster i
            budgeten anslog ungefär 3/, miljon francs till hjälp åt utomlandsschweizare.
            På senare tid har i åtskilliga länder förmärkts en strävan att
            i högre grad än tidigare inlemma de utomlands arbetande eller
            boende landsmännen i moder- landet. Längst i detta hänseende torde
            det nationalsocialistiska Tyskland ha gått. Utan att här kunna
            ingå i några detaljer rörande dess åtgärder, varom redo- görelser
            varit synliga i den svenska pressen, vill jag endast erinra om
            Tysklands särskilda utlandsorganisation med den fasta utlandstyska
            kongressen i Stutt- gart, det »Reichsbärgerschaft», som även tilldelas
            utlandstyskar, medgivandet av rösträtt åt dessa »Reichsbirger»
            o. s. v. Tankar, som i fortsättningen härav komma att beröras,
            ha i liknande riktning för våra utlandssvenskars vidkom- mande
            om än med annan utformning långt före detta framförts bl. a. av
            en känd f. d. utlandssvensk, direktör Birger Hammar. Enligt mina
            erfarenheter från olika länder, i vilka jag diskuterat problemet
            med många landsmän, kan Sverige ej längre dröja med att söka ordna
            förbin- delserna mellan hemlandet och utlandssvenskarna. För närvarande
            är norme- ringen av detta förhållande antingen på vissa områden
            ingen alls eller också i andra fall införd i olika speciallagar
            och därför svåröverskådlig. Det tarvas att utlandssvenskarna och
            i första hand då de, som helt och fullt äro och vilja förbli svenskar
            i största möjliga utsträckning, jämställas med hemmavarande svenskar
            i rättigheter och förmåner i gengäld mot att vissa förpliktelser
            åläggas dem. Spörsmålet ingriper på många skilda områden och är
            för sin lösning beroende av överväganden och faktorer, vilka en
            enskild motionär ej helt kan överblicka men som genom en allsidig
            utredning borde utredas i och för lämpliga åtgärders vidtagande.
            Oavsett omfattningen av och formerna för den reglering, som för-
            hållandet mellan moderlandet och utlandssvenskarna påfordrar,
            synes det mig av nöden, att denna reglering blir systematisk och
            enhetlig samt att något lämpligt organ tillskapas för att förmedla
            kontakten. När jag här nedan skisserar en sådan
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-006.pdf"/>
          <p>
            6 Motioner i Andra kammaren, Nr I.
          </p>
          <p>
            organisation, sker det icke med anspråk på att jag skulle ha
            kunnat genomtränga spörsmålet i hela dess vidd eller beaktat alla
            konsekvenser utan endast för att söka bidraga med positiva uppslag
            och anvisa möjligen framkomliga vägar. Jag skall sammanfatta dessa
            uppslag i några punkter. 1) Det måste sörjas för att de utlandssvenskar,
            som alltfort vilja vara sven- skar, på lämpligt sätt registreras.
            Osäkerheten och ofullständigheten i de officiella statistiska
            uppgifterna om utlandssvenskarnas antal vittnar bäst om, hur träng-
            ande detta krav är. För närvarande äro utlandssvenskarna bokstavligen
            bort- tappade ur vår folkbokföring, och endast genom främmande
            länders census- publikationer kan deras antal någorlunda approximativt
            beräknas. 1915 års kungl. förordning angående kyrkoböckers förande
            har genom sitt terminolo- giska uttryckssätt på ett nästan beklämmande
            sätt sanktionerat detta bort- tappande. Det heter i dess $ 10:
            2: »Från församlingsboken skola till denna bok (d. v. s. boken
            för obefintliga) överföras de personer, om vilka tillförlitlig
            upp- lysning erhållits, att de utan uttagande av flyttningsbetyg
            bosatt sig å utrikes ort»; även om personen ifråga skulle begära
            flyttningsbetyg, försvinner han enligt samma paragraf likafullt
            ur församlingsboken. Att han vid eventuell återkomst återföres
            i denna ändrar intet i det faktum, att uttrycket »obefintlig»
            måste anses rent av stötande, om det gäller en person, som utomlands
            kan ut- föra det mest gagnande och berömvärda arbete för sitt
            land. Jag vet av egen erfarenhet, hur beklämmande utlandssvenskar
            mången gång känt denna »obe- fintlighet». Enligt min mening borde
            ett slags mantalsskrivning förekomma även för svenskarna utomlands.
            Denna skulle endast omfatta dem, som alltjämt rättsligt vore svenskar.
            I vad mån den skulle begränsas till dem, som ej ärnade söka med-
            borgarrätt i annat land, eller gälla alla, som oavsett sina framtidsplaner
            ännu så länge vore svenska medborgare, är svårt att utan vidare
            avgöra: varje tvångs- förfarande måste härvid erbjuda vanskligheter.
            Det bärande motivet borde vara att blott ge dem, som helt äro
            och känna sig som svenskar, en rättslig an- knytning till hemlandet.
            Mantalsskrivningen skulle ske genom våra legationer och konsulat
            vid tidpunkten för samma förrättning i Sverige. Den skulle kunna
            ske skriftligt för dem, som ej bodde i den stad, där legation
            eller konsulat funnes. Uppgifterna skulle sedan genom de svenska
            utlandsrepresentationernas försorg insändas till den nedannämnda
            centralen i hemlandet för vidare befordran till avflyttningskommunen
            därstädes. Vederbörande utlandssvensk skulle efter mantalsskrivningen
            emot erläggande av en mindre stämpelskatt eller registre- ringsavgift
            (varom mera nedan) erhålla ett certifikat, som gåve honom en sär-
            skild rättsställning som utlandssvensk. Han skulle, så länge han
            begärt och ut- löst dylikt certifikat, kvarstå, på särskilt sätt
            bokförd, i avflyttningskommunens församlingsbok. | 2) För de utlandssvenskar,
            som inneha certifikat, skulle upprättas ett särskilt centralorgan.
            Detta kunde förslagsvis få form av en särskild byrå eller en på
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-007.pdf"/>
          <p>
            Motioner i Andra kammaren, Nr 1. 7
          </p>
          <p>
            lämpligt sätt sammansatt nämnd med sekretariat, förlagd till
            socialstyrelsen eller möjligen utrikesdepartementet. Detta centralorgan
            skulle främst ha till uppgift att sammanhålla registreringen,
            d. v. s. förmedla mantalsskrivnings- uppgifterna mellan utlandet
            och de svenska församlingarna samt att handha den sociala verksamhet,
            som kunde bli av nöden. Ävenså kunde detta organ (möj- ligen också
            justitiedepartementet) fungera som uppsamlande myndighet vid de
            valtillfällen, då utlandssvenskarna vore röstberättigade. Byråns
            eller nämn- dens förvaltningsutgifter, som icke borde behöva belöpa
            sig till någon större summa, skulle bäras av medel från registreringsavgifterna
            och således icke be- höva medföra några nya statsutgifter. 3)
            Så långt sig göra låter borde de registrerade, d. v. s. mantalsskrivna
            ut- landssvenskarna äga rätt att delta i andrakammarvalen, men
            däremot ej i kommunala val. Intet torde för en för Sverige verksam
            utlandssvensk kännas mera denationaliserande än att vara berövad
            den rätt, som hemmasvenskarna — oberoende av skattskyldighet —
            ha, nämligen att få med sin röst delta i de politiska valen och
            känna meddelaktighet och medansvar i statens liv. Å andra sidan
            är det givet, att vissa restriktioner måste uppställas vid medgivandet
            av rösträtt åt utlandssvenskar. Utan tvivel komme vissa gränsfall
            att uppstå, särskilt för svenskarna i Nordamerika. Men risken
            att man härvid möjligen icke kan uppställa fullständigt bindande
            regler får vägas mot att röstningen alltid måste bli förenad med
            ett visst personligt besvär, vilket säkerligen komme att minska
            valfrekvensen. Framför allt skall risken vägas mot det stora ideella
            tillskott, som låge i att hemma- och bortasvenskar vid valet samlades
            obe- roende av avstånd och gränser till en samfälld demokratisk
            manifestation. Något skäl att förvägra t. ex. en i ett svenskt
            dotterbolag i utlandet anställd svensk arbetare den rösträtt,
            som svenska sjömän äga, kan rimligtvis ej anföras. Vid bedömandet
            av denna rösträttsfråga kan ej heller bortses från att staten
            ålägger en i utlandet boende svensk medborgare att göra värnplikt,
            vilken det stora flertalet utlandssvenskar också torde ha fullgjort.
            De flesta av dem skulle förvisso ej heller tveka att skynda till
            hemlandets försvar, om dess frihet skulle angripas. Rösträtten
            skulle i anslutning till de sedan 1921 prövade formerna utövas
            genom valsedelsförsändelser. (Utlandstyskarnas fr. o. m. 1934
            medgivna röst- rätt utövas genom personlig inställelse vid vissa
            gränsorter eller å tyska båtar ute på fritt vatten med omedelbar
            sammanräkning efter valförrättningen på ort och ställe.) Röstsedlarna
            skulle under den kontroll, som ansåges nödig, av- lämnas till
            legation eller konsulat samt före valdagen vara hemsända och distri-
            buerade. Huruvida det skulle åligga de röstande själva att från
            Sverige inför- skaffa valsedlar eller om dessa skulle kunna finnas
            tillgängliga åtminstone på legationerna, bleve liksom andra tekniska
            frågor utredningens sak att närmare klargöra. Säkerligen finge
            man räkna med att de långa avstånden kunde göra det tvivelaktigt,
            om röstsedlar från svenskar i t. ex. Sydamerika, Australien eller
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-008.pdf"/>
          <p>
            8 Motioner i Andra kammaren, Nr 1.
          </p>
          <p>
            Fjärran Östern hunne inges i tid, så sent som partiernas kandidatlistor
            uppställas — möjligen kunde det tänkas, att det i vissa fall vore
            tillräckligt att rösta på partibeteckning. Men dessa faktiska
            rösthinder gälla även för åtskilliga av de nu valförsändelseberättigade
            i utlandet; en anordning, som ej blott i princip utan även i praktiken
            tillgodoser alla, är helt visst ej möjlig att genomföra. Valsedlarna
            skulle, sedan de översänts till Sverige, genom centralorganets
            för- sorg tillställas länsstyrelserna allt efter vederbörandes
            sista mantalsskrivnings- ort i hemlandet. Alternativet att koncentrera
            röstandet till en viss valkrets, närmast då Stockholm, skulle
            vara oformligt, och den tänkbara utvägen att bilda en särskild
            utlandssvensk valkrets kan icke ges företräde framför röstning
            i den gamla valkretsen, ty det senare systemet måste stärka förbindelsen
            ej blott med hemlandet utan även med hembygden. Något hinder för
            att enligt R. O. i övrigt kvalificerade utlandssvenskar skulle
            kunna inväljas i andra kam- maren kan efter den här föreslagna
            utsträckningen av rösträtten ej föreligga. R. O. $ 24 gjorde efter
            1921 rätten att använda valsedelsförsändelse an- hängig av »frånvaro
            från valdistriktet till följd av yrkes- eller tjänsteförplik-
            telse». En grundlagsändring torde därvid ha bort föregå ett beslut
            om medgi- vande åt registrerade utlandssvenskar av rätt att rösta
            utan personlig inställelse, en uppfattning, som konstitutionsutskottet
            framförde år 1929, när ett yrkande om rösträtt åt utlandssvenskar
            motionsvis framställdes, ehuru då utan krav på den registrering,
            utan vilken ett medgivande av rösträtt åt dessa ej lärer vara
            möjligt. Efter 1937 års ändring av nämnda paragraf i R. O., där
            »vistelse utom riket» nu jämställes med yrkes- eller tjänsteförhinder
            att personligen rösta i hemorten på valdagen, och i enlighet med
            lag om ändring i vissa delar av lagen den 26 november 1920 om
            val till riksdagen (S. F. S. 1937: 41) torde emellertid numera
            något grundlagshinder ej föreligga för att under här angivna förutsättningar
            medge rösträtt åt utlandssvenskar. Den rätt för resande eller
            vissa yrkeskategorier att rösta med röstkort eller å legationer,
            som efter 1937 års lagändring härefter medgives, skulle således
            utvidgas till utlandssvenskarna utan att något egentligt nytt
            förfarande infördes eller utan att någon egentligt ny valprincip
            knäsattes. 4) Inga särskilda stadganden reglera för närvarande
            de rättigheter, som till- komma utlandssvenskar i avseende å de
            svenska sociala hjälpformerna. I praxis torde dock utlandssvenskarna
            efter hemkomsten vara ungefär jämställda med Övriga svenska medborgare,
            ehuru näppeligen berättigade till folk- eller invalid- pension,
            därest de icke erlagt avgifter till folkpensioneringen. Det vore
            emeller- tid av stort värde för registrerade utlandssvenskar,
            vilka ju tillhöra alla sam- hällslager och ofta få leva under
            mindre gynnsamma sociala betingelser än hemmasvenskarna, om det
            klarlades för dem, vilka rättigheter som tillkomme dem och vilka
            skyldigheter, som de i gengäld kunde avfordras för att bli delak-
            tiga av samma förmåner som övriga svenskar. Det borde sålunda
            stå en regi- strerad utlandssvensk öppet att betala folkpensionsavgifter,
            liksom att taga en
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-009.pdf"/>
          <p>
            Motioner i Andra kammaren, Nr I. 9
          </p>
          <p>
            frivillig försäkring hos pensionsstyrelsen. Det borde även fastställas,
            i vilken utsträckning och under vilka omständigheter änkebarnspension
            kunde lämnas; att göra denna rätt generell torde dock ej vara
            görligt eller tillrådligt med hänsyn till den möjliga risken att
            dra in helt främmande raser i landet; enligt 1924 års medborgarskapslag
            3 $ får nämligen utländsk kvinna, som i utlandet gift sig med
            svensk medborgare, genom giftermålet svensk medborgarrätt liksom
            deras inomäktenskapliga och före äktenskapet födda gemensamma
            barn, så framt de senare ej nått myndig ålder. Säkerligen torde
            det bli nödvändigt att över hela den sociala skalan göra en principiell
            åtskillnad mellan till Sverige återkomna och i utlandet t. ex.
            på ålderdomen fortfarande bosatta landsmän, men det borde undersökas,
            i vad mån eller under vilka ömmande omständigheter en i utlandet
            fortfarande bosatt svensk kunde erhålla behövlig hjälp utan att
            den i dylika fall oavvisliga försiktighetens princip övergåves.
            Det vore även värt en prövning, huruvida det vore möjligt att
            under betryggande kontroll skänka större, lokalt koncentrerade
            utlandssvenska understödsföreningar samma stöd som mot- svarande
            föreningar hemma. Även i fråga om andra statliga hjälpformer kan
            ett klarläggande av rättigheter och skyldigheter vara påfordrat.
            Mot rättigheterna borde dock svara skyldigheter. De många konventionerna
            om undvikande av dubbelbeskattning göra det näppeligen möjligt
            att utkräva en egentlig skatt av utlandssvenskarna, och även om
            en mera kännbar avgifts- belastning skulle ha varit förenlig med
            dessa konventioner, kan man icke rim- ligen räkna med att det
            stora flertalet skulle kunna komma ut med dubbel skatt. Utom pensionsavgift
            borde likväl utlandssvensken vid den årliga regi- streringen och
            som avgift härför erlägga något mindre belopp som ett uttryck
            för sin samhörighetskänsla med hemlandet. Bortser man från folkpensionsav-
            giften, vars erläggande kunde göras frivilligt och enligt pensionsförsäkringslagen
            automatiskt skulle medföra pensionens stegring, kan man sannolikt
            ej gå längre än att fastställa registreringsavgiften till ett
            sådant belopp, att en del därav, sedan administrationskostnaderna
            för registreringen och centralorganet täckts, kunde disponeras
            för sociala ändamål till förmån för utlandssvenskarna. Ett belopp
            av cirka 5 kronor för varje vuxen kan förslagsvis tänkas som lämplig
            registreringsavgift. 5) Av registreringsavgifterna borde en lämplig
            del överföras till en fond, disponerad av centralorganet och med
            syfte att bereda tillfällig hjälp dels åt behövande svenskar i
            utlandet och dels åt behövande hemvändande svenskar. Till samma
            fond skulle även utlandssvenskars danaarv kunna föras, möjligen
            närmare bestämt till utlandssvenska barns och utlandssvensk ungdoms
            fostran, varigenom ändamålet bleve så nära besläktat med den allmänna
            arvsfondens som möjligt. Det vore i varje fall tänkbart, att vetskapen
            om att arvsmedlen komme behjärtansvärda utlandssvenska ändamål
            till godo kunde göra utlands- svenskar utan arvsberättigande mera
            intresserade av att överföra sina eventu- ella tillgångar till
            Sverige.
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-010.pdf"/>
          <p>
            10 Motioner i Andra kammaren, Nr 1.
          </p>
          <p>
            6) I den svenska affärslagstiftningen göres för närvarande åtskillnad
            mellan svenska medborgare bosatta i Sverige och svenska medborgare
            bosatta i utlandet. Sålunda stadgas i aktiebolagslagen 4 $, att
            »stiftare av aktiebolag skola vara här i riket bosatta svenska
            undersåtar», och i 57 $, att »ledamot av styrelsen skall vara
            här i riket bosatt svensk medborgare, där ej för särskilt fall
            Konungen med- giver, att styrelsen må till viss del, ej överstigande
            en tredjedel av hela antalet, bestå av medborgare i annat land
            eller å utrikes ort bosatta svenska med- borgare»; det kan tillfogas
            att både den kommitté, som förberedde 1910 års aktiebolagslag,
            och den dåvarande regeringen för sin del tillstyrkte en formu-
            lering, som skulle ha givit utlandssvenskar med svensk medborgarrätt
            samma rätt som hemmasvenskar att vara stiftare av bolag men att
            riksdagen bibehöll den gamla restriktionen; tillfogas må även,
            att revisor i aktiebolag kan utses oberoende av nationalitet.
            Samma jämställande av utlänningar och utlands- svenskar förekommer
            bl. a. i lagen om bankrörelse och i försäkringsbolagslagen; i
            dessa bolags styrelser få utlandssvenskar ej ens med Kungl. Maj:ts
            tillstånd sitta som ledamöter. Ifrågavarande mot utlandssvenskarna
            riktade förbuds- bestämmelser torde ha betingats av de straffrättsliga
            regler, som stiftare och styrelseledamöter äro underkastade, samt
            möjligheterna att effektuera dem. Likväl kunna ej blott billighetsskäl
            och ideella synpunkter anföras för att riks- svenskar i utlandet
            härvid så långt som möjligt likställas med hemmasvenskar; säkerligen
            skulle det ej sällan även vara ett rent svenskt intresse att utlands-
            svenska kapaciteter kunde engageras i det svenska ekonomiska livet
            i de for- mer, som här berörts. Vid aktiebolagslagens pågående
            revision borde detta spörsmål beaktas, och överhuvud borde de
            laga former, varunder utlandssven- skar under samma ansvar som
            hemmasvenskar kunna medverka i svensk affärs- ledning, tagas under
            allmän omprövning. 7) Synnerligen betydelsefullt är att i möjligaste
            mån underlätta för utlands- svenska barn att erhålla undervisning
            och utbildning i hemlandet. Endast de lyckligast lottade bland
            utlandssvenskarna ha det så ekonomiskt ställt, att de kunna giva
            sina barn en svensk uppfostran. Ökade möjligheter att tillgodose
            detta önskemål ges nu, sedan Sveriges allmänna exportförening
            lät hugfästa sitt 50-årsjubileum genom insamling till och bildande
            av »Exportföreningens ju- bileumsfond för understöd åt svensk
            utlandsungdom»; insamlingen gav till resultat, att ett så betydande
            belopp som cirka 800.000 kronor hopbragtes, och från linjerederierna
            torde stort tillmötesgående vara att påräkna i avseende på nedsättningen
            av resekostnaderna. Bidrag från denna fond skola dock i första
            rummet ges söner till svenskar i exportnäringarnas utlandstjänst
            och i utlandet verksamma statstjänstemän. Rörande det ideella
            och praktiska värdet av denna fond vill jag hänvisa till, vad
            därom yttrades i Exportföreningens omnämnda upprop och vari det
            bl. a. hette:
          </p>
          <p>
            »Sålunda har det konstaterats, att våra skolor äro livligt intresserade
            av att få ett antal sådana utlandssvenska pojkar bland sin elevkår,
            där de komma att
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-011.pdf"/>
          <p>
            Motioner i Andra kammaren, Nr 1. 11
          </p>
          <p>
            utgöra ett inslag, som kan bidraga till att väcka och vidmakthålla
            elevernas in- tresse för våra utlandsförbindelser och även få
            dem att uppskatta våra export- industriers utlandsverksamhet såsom
            en tillgång, vilken landet måste vårda och utveckla, en tillgång
            som svensk ungdom bör lära sig betrakta med samma ögon som de
            stora ländernas ungdom ser på sitt lands kolonier. — — — Denna
            plans genomförande under exportföreningens egid skulle för visso
            befästa och fördjupa den nu verksamma utlandssvenska generationens
            samhörighet med föreningen och dess medlemmar, skapa ökade förutsättningar
            för att denna samhörighetskänsla vidmakthålles under kommande
            tider och kny- ta till svensk företagsamhet en svensk ungdom med
            internationella intressen, som för närvarande i brist på svensk
            utbildning icke kan utnyttja de förutsätt- ningar den i så många
            avseenden äger att bliva den svenska exporten i sin helhet till
            framtida gagn.» Fondens begränsning till att företrädesvis gälla
            vissa kategorier av utlands- svensk ungdom gör det emellertid
            önskvärt att en utredning skyndsamt kommer till stånd om möjligheterna
            att överhuvudtaget underlätta för utlandssvensk ungdom att delvis
            kunna erhålla undervisning i hemlandet och om formerna för det
            statliga stöd, som härvid kan tänkas bli önskvärt. Vid denna utredning
            borde uppmärksamheten även fästas på angelägenheten av att ge
            den utlands- svenska ungdomen en i mån av kunskaper likaberättigad
            ställning ifråga om inträde i realskolor och gymnasier. För närvarande
            torde detta spörsmål särskilt ha betydelse beträffande realskolorna,
            vilka vid intagning av elever ha att till- lämpa en regionalindelning,
            som kan vara till olägenhet för utlandssvenskar utan mantalsskrivningsort
            i Sverige; däremot äro endast kunskapsprov oberoende av hemort
            avgörande vid intagning i gymnasier. Vid de statliga universiteten
            och högskolorna kan utlandssvensk ungdom utan svensk studentexamen
            jämlikt universitetsstatuterna endast efter dispens vinna inträde
            och få rätt att avlägga examen. Även om våra skol- och universitetsmyndigheter
            i praktiken visat mycken förståelse för utlandssvenskarnas ställning,
            synes det påkallat ej blott att möjligheterna till skolgång i
            hemlandet för vår utlandssvenska ungdom i skälig utsträckning
            underlättas utan även att full likställighet i fråga om till-
            träde till utbildningsanstalterna tillförsäkras denna så långt
            kunskapsford- ringarna det medge. 8) I skrivelse av den 29 maj
            1936 hemställde styrelsen för Sveriges allmänna exportförening
            till kungl. telegrafstyrelsen, att denna ville undersöka möj-
            ligheten av att inom en snar framtid få till stånd en kortvågsradiostation
            av sådan styrka, att den kunde förmedla nyheter även till transoceana
            länder och med ett för utlandet särskilt lämpat program. Härvid
            hade man även våra ut- landssvenskar i tankarna, ty det skulle
            givetvis för dem vara av största intresse och även till glädje
            att på detta sätt få en daglig intimare kontakt med foster- landet.
            Det är därför synnerligen önskvärt, att en sådan reguljär kortvågsut-
            sändning snarast möjligt kommer till stånd i vårt land, varför,
            i den händelse det visar sig erforderligt, den kommande utredningen
            även får upptaga denna fråga till behandling i och för snart avgörande.
          </p>
          <pb facs="riksdagen-motions-pdf/data/1938/mot_1938__ak__1/mot_1938__ak__1-012.pdf"/>
          <p>
            12 Motioner i Andra kammaren, Nr 1.
          </p>
          <p>
            Den omfattande verksamhet, som utövas bland utlandssvenskar genom
            olika kyrkliga institutioner, skall här icke beröras annat än
            för att uttala önskvärd- heten att denna, därest ett centralorgan
            för utlandssvenskheten på ovan före- slaget sätt tillskapas, i
            en eller annan form samordnas med detta. Givetvis skulle en reglering
            av utlandssvenskarnas förhållanden i ovan angivna riktning ej
            be- höva inkräkta på den mycket gagnande ideella verksamhet, som
            Riksföreningen för svenskhetens bevarande i utlandet under många
            år trots knapphet på medel utfört. Vidare borde ett nära samarbete
            ordnas mellan centralorganet och In- stitutet för Svensk Utlandstjänst.
            Detta sistnämnda har som bekant till uppgift att åt svenskar,
            som ämna emigrera, stå till tjänst med råd och upplysningar. Men
            därigenom att institutet även anskaffar platser i utlandet åt
            svenska under- såtar och arbetar för att i hemlandet bereda anställning
            åt återvändande ut- landssvenskar, verkar det direkt för dessas
            sak. Skulle antalet registrerade utlandssvenskar bliva någorlunda
            stort och in- komsterna av registreringsavgifterna därmed tillräckliga,
            kunde det därför tänkas, att av dessa medel ett visst belopp årligen
            utginge till institutet i fråga. Detta har hittills till största
            delen finansierats med privata medel, vilka ilängden kanske ej
            äro att påräkna. Hur man för övrigt lämpligast borde koordinera
            den verksamhet, som skulle utövas av det föreslagna centralorganet
            och de organisationer, vilka arbeta för utlandssvenskarnas intressen,
            bleve utredningens sak att klargöra, enär givetvis härvid olika
            lösningar äro tänkbara. Huru utlandssvenskarna skola ställa sig
            till åtgärder av mig härmed föreslagen art är givetvis svårt att
            säga. De, med vilka jag rådgjort i saken, ha emellertid uttryckt
            sin stora glädje över att denna viktiga fråga kommer till behandling
            i Sveriges riksdag och att vi hemmasvenskar sålunda visa vår uppskattning
            av våra söner och döttrar i förskingringen. Vilja vi från hemlandets
            sida genom lämpliga åtgärder till deras förmån visa vår goda vilja,
            så hoppas jag också, att vi skola vinna våra utlandssvenskars
            uppriktiga gensvar. Vårt folk har för sin del enligt min mening
            i sitt eget välförstådda intresse ej råd att avstå från att uppehålla
            en så nära kontakt som möjligt med de många svenskar i utlandet,
            vilka där direkt eller indirekt göra vårt land så ovärderliga
            tjänster. Och Sverige har råd att sörja för, att utlandssvenskarna
            såväl i avseende på rättigheter som på förmåner i största möjliga
            utsträckning bli likaberättigade med hemlandets invånare. Med
            hänvisning till vad jag här anfört hemställer jag därför,
          </p>
          <p>
            att riksdagen måtte i anslutning till ovanstående synpunkter
            i skrivelse till Kungl. Maj:t begära en skyndsam allsidig ut-
            redning om utlandssvenskarnas rättigheter och skyldigheter i syfte
            att fastare knyta banden mellan dem och hemlandet samt att Kungl.
            Maj:t med ledning av utredningen måtte fram- lägga förslag härom
            till riksdagen.
          </p>
          <p>
            Stockholm den 12 januari 1938. Erik Nylander.
          </p>
          <p>
            Victor Pettersons Bokindustriaktiebolag, Stockholm 1938
          </p>
        </div>
      </div>
    </body>
  </text>
</TEI>
