<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00160">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__160/mot_1949__fk__160-001.pdf"/>
      <fw xml:id="i-CcW4FmeK7dHNSdJdxE4oVT">
        14 Motioner i Första kammaren, nr 160.
      </fw>
      <div xml:id="i-HbYgkzuHywPHDLxHu16jcD" type="motHeader">
        <div xml:id="i-WLug6bVeDsXsZocZCampoM" type="motTitle"/>
        <div xml:id="i-QqbZqPxfCdAR7N9QhSfx9T" type="motSubmissionInfo"/>
      </div>
      <div xml:id="i-KdAwZHVXdDSDCAZHoNWSWm" type="motBody">
        <div xml:id="i-Cjkc5Z2X9ZK2sZs9Jxkhff">
          <p xml:id="i-Sin1G2dPqZ1A1x9b6x3QDJ">
            Nr 160.
          </p>
          <p xml:id="i-Ue9s9gk659x1NMY1wm21Ng" type="titleString">
            Av herr Herlitz, om åtgärder för bättre tillgodoseende av de
            enskildas rättsskyddsbehov.
          </p>
          <p xml:id="i-FUMK6BHkzx7vJjWrABkTAt">
            Med oavlåtligen ökat allvar reser sig i nutidens samhälle frågan,
            huru den enskilde skall komma till sin rätt gentemot det allmänna.
            Vad som sårar rätts- medvetandet och väcker förbittring är för
            det första att i frågor, som känn- bart beröra den enskildes rätt,
            han ofta måste nöja sig med beslut av Kungl. Maj:t I statsrådet
            (eller ett underordnat administrativt organ), bakom vilket icke
            ligger en så allsidig och omsorgsfull prövning av rättsfrågan
            som han borde kunna göra sig räkning på. För det andra ter det
            sig stötande, att en person ofta nog utsättes för de mest kännbara
            ingrepp i sin äganderätt och sin frihet i övrigt, utan att vare
            sig författningarna berett honom möjlighet till ekonomisk ersättning
            eller allmänna regler om skadestånd anses till- lämpliga. Det
            är utomordentligt svårt att klargöra, vad som i dessa hänseenden
            är gällande rätt. Meningarna hava brutit sig ganska starkt. Av
            vissa författare hävdas, att det i själva verket finnes ganska
            vidsträckta möjligheter att gent- emot påstådda övergrepp från
            regeringen och förvaltningsorgan söka rätt hos de allmänna domstolarna
            (se t. ex. Sundberg, Medborgarrätt s. 53 ff., Jäger- skiöld, Tre
            utlåtanden s. 33 ff., Förvaltningsrättslig Tidskrift 1948, s.
            204 ff.). Det har också hävdats att kronan i ganska stor omfattning
            vore underkastad allmänna skadeståndsregler, enligt vilka den
            enskilde, som drabbats av en myndighetsakt, kan få sin skada ersatt
            (se särskilt Sundberg, Stats och kom- muns ansvar för befattningshavares
            tjänsteåtgärder). För min del har jag kommit till delvis andra
            resultat. J ag tror, att det enligt gällande rätt endast i mycket
            begränsad omfattning är domstolarnas sak att bereda rättsskydd
            mot administrationens övergrepp. (Förvaltningsrättsliga grunddrag,
            s. 93 ff., För- valtningsrättslig Tidskrift 1947, s. 305 ff.,
            Svenska statsrättens grunder s. 307 ff.). Och jag tror också,
            att möjligheterna att utan direkt stöd av lag föra skadeståndstalan
            vid allmän domstol, särskilt då skadan vållats av ett myn- dighetsbeslut,
            äro mycket begränsade. Domstolarna hava också på det hela taget
            varit försiktiga med att på de sätt som här antytts gå rättssökande
            till mötes. Det är enligt min tanke ganska naturligt med hänsyn
            till den ställning svensk rätt av ålder tillagt domstolar och
            administrativa organ. Men detta innebär ingalunda, att den rådande
            ordningen är tillfredsstäl- lande. Den osäkerhet och den känsla
            av maktlöshet som griper omkring sig inför administrationens maktfullkomlighet
            är ett tidstecken som statsmak- terna icke kunna undgå att akta
            på. Det är all anledning att överväga, i vad
          </p>
          <pb facs="riksdagen-motions-pdf/data/1949/mot_1949__fk__160/mot_1949__fk__160-002.pdf"/>
          <fw xml:id="i-CKuLzTGgxVVizuSHYpYzZ4">
            Motioner i Första kommaren, nr 160. 15
          </fw>
          <p xml:id="i-KizmscPsxvDBpZ68oe1tnn">
            mån och på vad sätt större säkerhet kan beredas. Det nuvarande
            tidsläget innefattar en särskilt stark maning i denna riktning.
            För några år sedan hoppades ännu många, att de starka ingrepp
            i den enskildes rätt och frihet, som kännetecknat det senaste
            årtiondet, snart skulle mildras. Nu peka många tecken på vad man
            länge kunnat förmoda: att kristiden endast varit inkörsporten
            till ett reglementeringssamhälle av mera varaktig karaktär. Man
            kan icke skjuta problemet ifrån sig. Det är sant att det är stort
            och vittut- seende. Men det är ofrånkomligt. En tid som genomfört
            en så radikal för- ändring i förhållandet mellan staten och medborgarna
            fordrar också stora insatser för upprätthållande av rättsstatliga
            grundsatser. 1. Den första frågan, som inställer sig, gäller möjligheterna
            för den en- skilde att få frågor som röra hans rätt underkastade
            domstolsmässig pröv- ning. Redan den osäkerhet, som i den vetenskapliga
            diskussionen och i rätts- praxis yppats i denna fråga, gör en
            auktoritativ reglering erforderlig (jfr SOU 1946: 69 s. 36 1.).
            Men det är icke blott klarhet, som tarvas. Det fordras också att
            möjligheterna vidgas. Redan nu finnes på enstaka områden en möj-
            lighet att gentemot administrativa beslut komma till sin rätt
            vid domstol, genom besvär eller annorledes (SOU 1946: 69, s. 158
            £.). Det förtjänar allvar- ligt övervägas, huruvida icke lagstiftningen
            även i andra fall borde beträda denna väg. Närmare till hands
            ligger emellertid en annan utväg: att över- flytta besvärsmål
            från Kungl. Maj:t i statsrådet till regeringsrätten. Det vore
            önskvärt att skaffa sig en överblick över de besvärsmål, som ej
            av lagstift- ningen hänskjutits till regeringsrätten, och överväga
            om ej därvid viktiga kategorier blivit förbisedda. Allvarligt
            kunde också övervägas att taga ett ännu längre steg. Det framstår,
            vid en jämförelse med främmande länder, som en allvarlig ofullkomlighet
            i det svenska administrativa rättsskyddet, att rättsfrågor över
            huvud taget kunna, i besvärsväg eller annorledes, avgöras av regeringsmakten
            utan någon som helst medverkan från domstols sida. (SOU 1946:
            69, s. 165, 179, 182 £.). Då man överväger, i vad mån det är rimligt,
            att regeringen slutgiltigt avgör rättsfrågor, bör man särskilt
            erinra sig, att den icke längre är vad den var vid den tid, då
            gränsen mellan dess och regeringsrättens funktioner först upp-
            drogs (1909). Vi ha kommit långt från den ordning, där regelmässigt,
            jämte departementschefen, två högt kvalificerade jurister såsom
            konsultativa stats- råd deltogo i besvärsprövningen. Numera torde
            det vara ovanligt att ens något konsultativt statsråd deltager
            i prövningen; jfr motionen nr 159. Det är sålunda, där departementschefen
            ej själv är jurist, enbart på expeditions- chefen och föredraganden
            som det juridiska bedömandet ankommer. 9 Den andra huvudfrågan
            gäller möjligheten att vinna ersättning för skada eller olägenhet,
            som vållats genom administrativa ingrepp. Man har här att tänka
            dels på sådana ingrepp som ske i överensstämmelse med gällande
            för- fattningar, dels de fall där skada vållats genom felaktig
            tillämpning av dessa. Det faller i ögonen, hur ofullständigt rätten
            till sådan ersättning reglerats i gällande författningar. Närmast
            med hänsyn till den förstnämnda gruppen av
          </p>
          <pb facs="riksdagen-motions-pdf/data/1949/mot_1949__fk__160/mot_1949__fk__160-003.pdf"/>
          <fw xml:id="i-3kWDGPuWP45YVitnofriWM">
            16 Motioner i Första kammaren, nr 160.
          </fw>
          <p xml:id="i-55cvWJXLfYsgxBKNFC6r2L">
            fall hemställde jag i motion vid 1944 års riksdag nr 197 — till
            vilken jag hän- visar (tryckt också i Svenskt författningsliv
            s. 206 ff.) — om utredning an- gående statens skyldighet att giva
            ersättning vid intrång i äganderätt och ekonomisk frihet. I andra
            lagutskottets utlåtande uttalades, att det utan tvivel skulle
            vara värdefullt om man i lagstiftningen kunde angiva närmare fasta
            riktlinjer för statens ersättningsskyldighet. Då motionen likväl
            avstyrktes och avslogs, var det därför att svårigheterna att fastställa
            oantastliga kriterier för ersättningsfrågornas bedömande antogos
            bli oöverstigliga. Dessa svårig- heter kunna dock icke vara skäl
            nog för statsmakterna att undandraga sig en allvarlig undersökning
            — mot bakgrunden särskilt av de rika erfarenheter som krigsåren
            givit oss — huruvida gällande lagstiftning tillgodoser skäliga
            anspråk på ersättning. Den andra frågan — om skadeståndsskyldighet
            vid felaktig tillämpning av lagar och författningar — hör sedan
            länge till de livligast omdebatterade frågorna i nutida offentlig
            rätt. I några enstaka undan- tagsfall har den svenska lagstiftningen
            löst hithörande spörsmål. Men denna lösning är ytterst ofullständig,
            och det synes icke rimligt, att en allmän över- syn över frågans
            läge undanskjutes. På nu anförda skäl får jag hemställa,
          </p>
          <p xml:id="i-Y8X7QtRND7Z8PS1qsDEJ45">
            att riksdagen ville i skrivelse till Kungl. Maj:t anhålla om
            ut- redning angående bättre tillgodoseende av de enskildas rätts-
            skyddsbehov, dels genom vidgade möjligheter till rättslig pröv-
            ning av frågor som angå enskildas rätt, dels genom ökad rätt till
            ersättning för skada och olägenhet, som vållas genom administra-
            tiva myndigheters åtgöranden.
          </p>
          <p xml:id="i-76Kztp2E67Pk83UtGYoSVo">
            Stockholm i januari 1949. Nils Herlitz.
          </p>
          <p xml:id="i-Wr6CgKAFtK5miJh5H6M3R2">
            Stockholm 1949. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
